EMA/547802/2014 
EMEA/H/C/1088 
Sammanfattning av EPAR för allmänheten 
Olazax Disperzi 
olanzapin 
Detta är en sammanfattning av det offentliga europeiska utredningsprotokollet (EPAR) för Olazax 
Disperzi. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Olazax Disperzi? 
Olazax Disperzi är ett läkemedel som innehåller den aktiva substansen olanzapin. Det finns som 
smälttabletter (5, 7,5, 10, 15 och 20 mg). Smälttabletter är tabletter som löses upp i munnen. 
Olazax Disperzi är ett generiskt läkemedel. Det innebär att det liknar s.k. referensläkemedel som 
redan är godkända i Europeiska unionen (EU). Referensläkemedlen är Zyprexa och Zyprexa Velotab. 
Mer information om generiska läkemedel finns i dokumentet med frågor och svar här. 
Vad används Olazax Disperzi för? 
Olazax Disperzi används för att behandla vuxna med schizofreni. Schizofreni är en psykisk sjukdom 
som har en rad symtom, bland annat förvirring i tanke och tal, hallucinationer (att höra eller se saker 
som inte finns), misstänksamhet och vanföreställningar. Olazax Disperzi stabiliserar också 
stämningsläget hos patienter som har svarat på en första behandling. 
Olazax Disperzi används även för att behandla måttliga till svåra maniska episoder (extrem 
upprymdhet) hos vuxna. Det kan också användas för att förhindra återfall i sådana maniska episoder 
hos vuxna med bipolär sjukdom (en psykisk sjukdom med perioder av omväxlande onormal 
upprymdhet och depression) som har svarat på en första behandling. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
Hur används Olazax Disperzi? 
Den rekommenderade startdosen av Olazax Disperzi beror på vilken sjukdom som behandlas: 10 mg 
per dag ges vid schizofreni och för att förebygga maniska episoder och 15 mg per dag ges vid 
behandling av maniska episoder, förutom när Olazax Disperzi ges tillsammans med andra läkemedel, 
då startdosen kan vara 10 mg per dag. Dosen justeras efter hur väl patienten svarar på och tolererar 
behandlingen. Det vanliga dosintervallet är mellan 5 och 20 mg per dag. Smälttabletterna placeras på 
tungan där de löses upp i saliven. De kan även lösas upp i vatten och drickas. Patienter över 65 år 
samt patienter som har nedsatt lever- eller njurfunktion kan behöva en lägre startdos på 5 mg per 
dag. 
Hur verkar Olazax Disperzi? 
Den aktiva substansen i Olazax Disperzi, olanzapin, är ett antipsykotiskt läkemedel. Det är känt som 
ett ”atypiskt” antipsykotiskt läkemedel eftersom det skiljer sig från äldre antipsykotiska läkemedel som 
har funnits sedan 1950-talet. Olazax Disperzis exakta verkningsmekanism är okänd, men läkemedlet 
binder till flera olika receptorer på ytan av nervcellerna i hjärnan. Detta stör de signaler som överförs 
mellan hjärncellerna av signalsubstanser, kemiska ämnen som gör det möjligt för nervceller att 
kommunicera med varandra. Man tror att olanzapins gynnsamma effekt beror på att ämnet blockerar 
receptorerna för signalsubstanserna 5-hydroxytrypamin (kallas även serotonin) och dopamin. Eftersom 
dessa signalsubstanser spelar roll vid schizofreni och bipolär sjukdom bidrar olanzapin till att 
normalisera hjärnaktiviteten och lindra sjukdomssymtomen. 
Hur har Olazax Disperzis effekt undersökts? 
Eftersom Olazax Disperzi är ett generiskt läkemedel har studierna på människor begränsats till tester 
som visar att det är bioekvivalent med referensläkemedlen Zyprexa och Zyprexa Velotab. Läkemedel 
är bioekvivalenta när de bildar samma halter av den aktiva substansen i kroppen. 
Vilka är fördelarna och riskerna med Olazax Disperzi som visats under 
studierna? 
Eftersom Olazax Disperzi är ett generiskt läkemedel och är bioekvivalent med referensläkemedlen 
anses dess fördelar och risker vara desamma som för referensläkemedlet. 
Varför har Olazax Disperzi godkänts? 
CHMP fann att det styrkts att Olanzapin Disperzi i enlighet med EU:s krav har likvärdig kvalitet och är 
bioekvivalent med Zyprexa och Zyprexa Velotab. CHMP fann därför att fördelarna är större än de 
konstaterade riskerna, liksom för Zyprexa och Zyprexa Velotab. Kommittén rekommenderade att 
Olazax Disperzi skulle godkännas för försäljning. 
Mer information om Olazax Disperzi 
Den 10 december 2009 beviljade Europeiska kommissionen ett godkännande för försäljning av Olazax 
Disperzi som gäller i hela EU. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Olazax Disperzi finns i bipacksedeln (ingår också i EPAR). Du kan också kontakta 
din läkare eller apotekspersonal. Denna sammanfattning uppdaterades senast 07-2014. 
Olazax Disperzi  
EMA/547802/2014 
Sida 2/2 
 
 
 
