EMA/393112/2018 
EMEA/H/C/004124 
Tagrisso (osimertinib) 
Sammanfattning av Tagrisso och varför det är godkänt inom EU 
Vad är Tagrisso och vad används det för? 
Tagrisso är ett läkemedel för behandling av en lungcancer som kallas icke-småcellig lungcancer 
(NSCLC) när cancern är avancerad eller har spridit sig. 
Det ges till patienter som har mutationer (förändringar) i en gen för ett protein som kallas EGFR. Om 
en patient har mutationer som kallas ”aktiverande mutationer”, ges Tagrisso som första behandling. 
Hos patienter med T790-mutation kan läkemedlet ges efter andra behandlingar. 
Det innehåller den aktiva substansen osimertinib. 
Hur används Tagrisso? 
Innan behandlingen inleds ska läkarna använda ett genetiskt test för att bekräfta att patienten har en 
EGFR-mutation. 
Tagrisso finns som tabletter på 40 mg och 80 mg. Patienten ska ta 80 mg en gång om dagen så länge 
sjukdomen förbättras eller förblir stabil och biverkningarna tolereras. Om vissa biverkningar uppstår 
kan läkaren besluta att minska dosen eller avbryta behandlingen. För att få mer information om hur du 
använder Tagrisso, läs bipacksedeln eller tala med läkare eller apotekspersonal. 
Behandling med Tagrisso ska inledas och övervakas av läkare med erfarenhet av användningen av 
cancerläkemedel. 
Hur verkar Tagrisso? 
Den aktiva substansen i Tagrisso, osimertinib, är en typ av cancerläkemedel som kallas 
tyrosinkinashämmare. Den blockerar aktiviteten av EGFR, som normalt kontrollerar tillväxten och 
delningen av celler. I lungcancerceller är EGFR ofta överaktiv och orsakar okontrollerad tillväxt av 
cancerceller. Genom att blockera EGFR hjälper osimertinib till att minska cancerns tillväxt och 
spridning. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Vilken nytta med Tagrisso har visats i studierna? 
Tagrisso har visats vara effektivt när det gäller att krympa tumörerna hos patienter med NSCLC och 
bromsa den hastighet med vilken cancern förvärras. 
I två huvudstudier som omfattade 411 tidigare behandlade patienter som hade T790-mutationer var 
den totala svarsfrekvensen (andelen patienter hos vilka tumörerna krympte) 66 procent vid behandling 
med Tagrisso, och den genomsnittliga tiden som patienterna svarade på behandlingen var 
12,5 månader. I dessa studier jämfördes inte Tagrisso med någon annan behandling. 
I en tredje studie jämfördes Tagrisso med en platinabaserad kemoterapi (standardbehandlingen mot 
NSCLC) hos 419 tidigare behandlade patienter med T790-mutationer, för att på så sätt undersöka hur 
effektivt Tagrisso är när det gäller att förhindra att cancern förvärras. Hos patienter som tog Tagrisso 
dröjde det omkring 10,1 månader innan cancern förvärrades, jämfört med 4,4 månader hos patienter 
som behandlades med kemoterapi. 
I en studie på 556 patienter med aktiverande mutationer såg man slutligen att patienter som tog 
Tagrisso som första behandling levde i 18,9 månader utan att deras sjukdom förvärrades, jämfört med 
10,2 månader för patienter som behandlades med andra läkemedel (antingen erlotinib eller gefitinib). 
Vilka är riskerna med Tagrisso? 
De vanligaste biverkningarna som orsakas av Tagrisso (kan förekomma hos fler än 1 av 10 personer) 
är diarré, hudutslag, torr hud, paronyki (nagelbäddsinfektion), klåda, stomatit (inflammation i 
munslemhinnan) och sänkta halter av vita blodkroppar och blodplättar. 
Tagrisso får inte användas tillsammans med johannesört (en örtmedicin som används för att behandla 
depression). En fullständig förteckning över restriktioner samt biverkningar som rapporterats för 
Tagrisso finns i bipacksedeln. 
Varför är Tagrisso godkänt i EU? 
Patienter med EGFR-mutationer har en dålig prognos och begränsade behandlingsalternativ, vilket 
innebär att det finns ett stort vårdbehov som inte är tillgodosett. Tagrisso har i studier visats vara 
effektivt när det gäller att krympa tumörerna hos patienter med dessa mutationer och bromsa den 
hastighet med vilken cancern förvärras. Vad gäller säkerheten är biverkningarna med Tagrisso 
desamma som med andra läkemedel i samma klass, och anses godtagbara. 
Europeiska läkemedelsmyndigheten fann därför att fördelarna med Tagrisso är större än riskerna och 
att Tagrisso kan godkännas för försäljning i EU. 
Tagrisso fick ursprungligen ett villkorligt godkännande eftersom fler uppgifter om läkemedlet skulle 
komma. Då företaget lämnat de ytterligare uppgifter som krävdes har godkännandet ändrats från 
villkorligt till fullständigt godkännande. 
Vad görs för att garantera säker och effektiv användning av Tagrisso? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tagrisso har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Tagrisso utvärderas noggrant och nödvändiga åtgärder för att 
skydda patienter vidtas. 
Tagrisso (osimertinib) 
EMA/393112/2018 
Sida 2/3 
 
 
 
Mer information om Tagrisso 
Den 2 februari 2016 beviljades Tagrisso ett villkorat godkännande för försäljning som gäller i hela EU. 
Den 24 april 2017 ändrades detta godkännande till ett fullständigt godkännande för försäljning. 
Mer information om Tagrisso finns på EMA:s webbplats: ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Tagrisso (osimertinib) 
EMA/393112/2018 
Sida 3/3 
 
 
 
