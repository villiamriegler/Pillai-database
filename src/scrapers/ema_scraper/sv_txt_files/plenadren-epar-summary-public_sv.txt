EMA/1246/2017 
EMEA/H/C/002185 
Sammanfattning av EPAR för allmänheten 
Plenadren 
hydrokortison 
Detta är en sammanfattning av det offentliga europeiska utredningsprotokollet (EPAR) för Plenadren. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Plenadren ska användas. Praktisk 
information om hur Plenadren ska användas finns i bipacksedeln. Du kan också kontakta din läkare 
eller apotekspersonal. 
Vad är Plenadren och vad används det för? 
Plenadren används för att behandla binjuresvikt hos vuxna. Binjuresvikt (inklusive primär binjuresvikt 
eller Addisons sjukdom) är ett tillstånd där binjurarna (som sitter strax ovanför njurarna) inte 
producerar tillräckligt mycket av steroidhormonet kortisol (kallas även stresshormonet eftersom det 
frigörs vid stress). Symtomen innefattar viktnedgång, muskelsvaghet, trötthet, lågt blodtryck och 
ibland mörkfärgning av huden. Binjuresvikt kan kräva livslång behandling för att ersätta det kortisol 
som saknas. 
Eftersom antalet patienter som har binjuresvikt är litet betraktas sjukdomen som sällsynt och 
Plenadren klassificerades som särläkemedel (ett läkemedel som används vid sällsynta sjukdomar) den 
22 maj 2006. 
Plenadren innehåller den aktiva substansen hydrokortison. 
Hur används Plenadren? 
Plenadren är receptbelagt. Det finns som tabletter med modifierad frisättning (5 mg och 20 mg). 
Den dagliga dosen varierar vanligen mellan 20 mg och 30 mg och tas en gång om dagen tidigt på 
morgonen. Tabletterna ska sväljas hela med ett glas vatten minst 30 minuter före måltid. 
Behandlingen kan behöva anpassas individuellt beroende på patientens svar. Vid stor fysisk eller 
psykisk stress eller sjukdom kan patienterna behöva fler doser av hydrokortison. Detta kan ges som 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Plenadren-tabletter två eller tre gånger om dagen eller som konventionella tabletter eller injektioner 
med omedelbar frisättning som ges antingen som enda behandling eller i kombination med Plenadren. 
Hur verkar Plenadren? 
Den aktiva substansen i Plenadren, hydrokortison, är läkemedelsformen av kortisol, det huvudsakliga 
steroidhormonet som utsöndras av binjuren. Hydrokortison ersätter det naturliga kortisol som saknas 
hos patienter med binjuresvikt. Det har använts i läkemedel i flera årtionden. 
Då Plenadren är en tablett med modifierad frisättning gör den att hydrokortison frisätts under en 
längre period och därför endast behöver ges en gång om dagen. Tabletten tas tidigt på morgonen för 
att efterlikna det faktum att kortisolet i blodet normalt ökar tidigt på morgonen hos friska personer. 
Vilken nytta med Plenadren har visats i studierna? 
Effekterna av Plenadren undersöktes i en huvudstudie på 64 patienter med binjuresvikt. Plenadren, 
som gavs en gång om dagen, jämfördes med konventionell hydrokortisonbehandling, som gavs tre 
gånger om dagen. I studien tittade man på nivåerna av kortisol i patienternas blod under ett dygn 
efter tre månaders behandling. Hos patienter som fick Plenadren ansågs kortisolnivåerna vara 
tillfredsställande för patienter med binjuresvikt. Den totala mängden kortisol som togs upp i blodet var 
ungefär 20 procent lägre hos patienter som fick Plenadren än hos patienter som fick konventionell 
behandling med hydrokortison. 
Vilka är riskerna med Plenadren? 
De vanligaste biverkningarna som orsakas av Plenadren (uppträder hos fler än 1 av 10 patienter) är 
trötthet, diarré, yrsel och huvudvärk. 
En fullständig förteckning över biverkningar och restriktioner för Plenadren finns i bipacksedeln. 
Varför godkänns Plenadren? 
Kommittén för humanläkemedel (CHMP) noterade att tillräckliga nivåer av kortisol uppnåddes med 
Plenadren under behandlingen av patienter med binjuresvikt. Kommittén noterade också fördelen att 
Plenadren bara behöver ges i en dos om dagen. Även om en dos om dagen innebär en risk för att 
kortisolnivåerna blir för låga på eftermiddagen kan detta lösas genom tillägg av ytterligare doser av 
hydrokortison vid behov. 
CHMP fann att nyttan med Plenadren är större än riskerna och rekommenderade att Plenadren skulle 
godkännas för försäljning. 
Vad görs för att garantera säker och effektiv användning av Plenadren? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Plenadren har tagits med i produktresumén och 
bipacksedeln. 
Mer information om Plenadren 
Den 3 november 2011 beviljade Europeiska kommissionen ett godkännande för försäljning av 
Plenadren som gäller i hela EU. 
EPAR för Plenadren finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Plenadren finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Plenadren från kommittén för särläkemedel finns på 
EMA:s webbplats ema.europa.eu/Find medicine/Human medicines/Rare disease designation. 
Denna sammanfattning uppdaterades senast 11-2016. 
