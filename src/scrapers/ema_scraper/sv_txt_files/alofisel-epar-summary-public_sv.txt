EMA/1380/2018 
EMEA/H/C/004258 
Sammanfattning av EPAR för allmänheten 
Alofisel 
darvadstrocel 
Detta är en sammanfattning av det offentliga europeiska utredningsprotokollet (EPAR) för Alofisel. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Alofisel ska användas. 
Praktisk information om hur Alofisel ska användas finns i bipacksedeln. Du kan också kontakta din 
läkare eller apotekspersonal. 
Vad är Alofisel och vad används det för? 
Alofisel är ett läkemedel som används för att behandla komplexa analfistlar hos vuxna med Crohns 
sjukdom (en inflammatorisk sjukdom i tarmarna) när ett konventionellt eller biologiskt läkemedel inte 
haft tillräcklig effekt. 
Fistlar är onormala passager mellan nedre delen av tarmen och huden nära ändtarmen. Komplexa 
fistlar är fistlar med flera onormala passager och öppningar, eller passager som går djupt in i kroppen, 
eller där det finns andra komplikationer som t.ex. ansamling av var. 
Alofisel innehåller den aktiva substansen darvadstrocel, som består av stamceller som hämtats från 
fettvävnaden hos vuxna donatorer. Alofisel är en typ av läkemedel för avancerad terapi som kallas 
”somatisk cellterapiprodukt”. Det är en typ av läkemedel som innehåller celler eller vävnader som har 
modifierats så att de kan användas för att bota, diagnostisera eller förebygga sjukdom. 
Eftersom antalet patienter med analfistlar är litet betraktas sjukdomen som sällsynt och Alofisel 
klassificerades som särläkemedel (ett läkemedel som används vid sällsynta sjukdomar) den 8 oktober 
2009. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
Hur används Alofisel? 
Alofisel får endast ges av specialistläkare med erfarenhet av diagnos och behandling av den sjukdom 
som det används för. Läkemedlet är receptbelagt. 
Alofisel ges bara en gång. Patienten ges ett bedövningsmedel (antingen för att få patienten att somna 
eller för att bedöva behandlingsområdet). Efter att fistlarna förberetts för behandling i en operationssal 
injiceras innehållet i två injektionsflaskor (var och en innehållande 30 miljoner celler) runt de inre 
öppningarna och ytterligare två injektionsflaskor genom de yttre öppningarna in i fistelns väggar. 
Mer information finns i bipacksedeln. 
Hur verkar Alofisel? 
Alofisel består av ”mesenkymala stamceller” från fettvävnaden från en donator. För att framställa detta 
läkemedel väljs cellerna ut och odlas i laboratoriet för att öka deras antal. När dessa celler injiceras i 
fistelns väggar kan de hjälpa till att minska inflammationen och stödja tillväxten av ny vävnad. Detta 
stimulerar fisteln till att läka och sluta sig. 
Vilken nytta med Alofisel har visats i studierna? 
I en huvudstudie på 212 patienter med Crohns sjukdom och komplexa analfistlar visade sig Alofisel 
vara effektivare än placebo (en overksam behandling) 24 veckor efter behandling. Behandling med 
konventionella eller biologiska läkemedel hade inte verkat på dessa patienter. Huvudmåttet på effekt, 
s.k. ”kombinerad remission”, var tillslutning av onormala yttre öppningar tillsammans med avsaknad 
av inre passager som är större än 2 cm och fyllda med vätska (eftersom det är troligt att de öppnar 
fisteln igen). Hos patienterna som behandlades med Alofisel inträffade kombinerad remission hos 
nästan 50 procent av patienterna (53 av 107); detta kan jämföras med 34 procent av patienterna (36 
av 105) som fick placebo. 
Vilka är riskerna med Alofisel? 
De vanligaste biverkningarna som orsakas av Alofisel (kan drabba upp till 1 av 10 personer) är 
analabscess (ett svullet område med ansamling av var), proktalgi (smärta i ändtarmen), analfistel och 
smärta under behandling. 
Alofisel får inte ges till patienter med överkänslighet (allergi) mot bovint serum (den klara blodvätskan 
från nötkreatur) eller mot något av innehållsämnena i Alofisel. 
Varför godkänns Alofisel? 
Europeiska läkemedelsmyndigheten fann att nyttan med Alofisel är större än riskerna och 
rekommenderade att Alofisel skulle godkännas för försäljning i EU. Alofisel är värdefullt vid behandling 
av komplexa analfistlar som inte har svarat väl på andra behandlingar. Uppgifterna om Alofisels 
säkerhet är begränsade men de ger tillräcklig information om biverkningarnas mönster. 
Vad görs för att garantera säker och effektiv användning av Alofisel? 
Företaget som marknadsför Alofisel kommer att förse hälso- och sjukvårdpersonal med 
utbildningsmaterial om rätt sätt att tillföra läkemedlet och om risken för överföring av smittämnen till 
patienten. Företaget kommer också att genomföra en studie för att fortsätta samla in information om 
Alofisels effekt och säkerhet. 
Alofisel  
EMA/1380/2018 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Alofisel har också tagits med i produktresumén och 
bipacksedeln. 
Mer information om Alofisel 
EPAR för Alofisel finns i sin helhet på EMA:s webbplats: ema.europa.eu/Find medicine/Human 
medicines/European public assessment reports. Mer information om behandling med Alofisel finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Alofisel från kommittén för särläkemedel finns på EMA:s 
webbplats: ema.europa.eu/Find medicine/Human medicines/Rare disease designation. 
Alofisel  
EMA/1380/2018 
Sida 3/3 
 
 
 
 
