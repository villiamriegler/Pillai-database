EMA/561767/2020 
EMEA/H/C/005333 
Leqvio (inklisiran) 
Sammanfattning av Leqvio och varför det är godkänt inom EU 
Vad är Leqvio och vad används det för? 
Leqvio är ett läkemedel som används för att sänka kolesterolhalten i blodet. Det ges till vuxna 
patienter med primär hyperkolesterolemi eller blandad dyslipidemi (sjukdomar som orsakar höga 
halter av fetter, inbegripet kolesterol, i blodet). Läkemedlet ska användas tillsammans med en fettsnål 
kost. 
Leqvio används i kombination med en statin (en typ av kolesterolsänkande läkemedel) när den 
maximala statindosen inte sänker kolesterolhalten tillräckligt. Läkemedlet kan också ges i kombination 
med andra kolesterolsänkande läkemedel till patienter som inte kan ta statiner. 
Leqvio innehåller den aktiva substansen inklisiran. 
Hur används Leqvio? 
Leqvio ges genom injektion under huden, vanligtvis i magen men också i överarmen eller låret. Efter 
den första injektionen ges nästa dos efter 3 månader och därefter ges läkemedlet var 6:e månad. 
Läkemedlet är receptbelagt. För mer information om hur du använder Leqvio, läs bipacksedeln eller 
tala med läkare eller apotekspersonal. 
Hur verkar Leqvio? 
Inklisiran, den aktiva substansen i Leqvio, stör RNA (genetiskt material) för att hämma produktionen 
av PCSK9, ett protein som kan öka halterna av LDL-kolesterol (det ”onda” kolesterolet). Genom att 
förhindra PCSK9-produktionen bidrar Leqvio till att sänka LDL-kolesterolhalterna. 
Vilka fördelar med Leqvio har visats i studierna? 
I tre huvudstudier som omfattade totalt 3 660 patienter fann man att Leqvio är effektivt när det gäller 
att sänka halterna av LDL-kolesterol. Mer än 94 procent av patienterna i studierna tog också statiner 
eller andra läkemedel för att sänka halterna av lipider (fetter) i blodet. 
Studierna omfattade patienter med en form av hyperkolesterolemi som är ärftlig och patienter med 
förhöjt LDL-kolesterolvärde som antingen hade aterosklerotisk kardiovaskulär sjukdom (där 
fettavlagringar har ansamlats i blodkärlen) eller anlag för aterosklerotisk kardiovaskulär sjukdom. Efter 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union  
© European Medicines Agency, 2020. Reproduction is authorised provided the source is acknowledged. 
 
 
 
510 dagar (cirka 15 månader) var resultaten liknande i alla studier och LDL-kolesterolhalterna hade 
totalt sett sjunkit med över 50 procent hos de patienter som behandlades med Leqvio, jämfört med 
dem som fick placebo (overksam behandling). 
Vilka är riskerna med Leqvio? 
De vanligaste biverkningarna som orsakas av Leqvio (kan förekomma hos upp till 1 av 10 användare) 
är reaktioner såsom smärta, rodnad och hudutslag på injektionsstället. 
En fullständig förteckning över biverkningar och restriktioner för Leqvio finns i bipacksedeln. 
Varför är Leqvio godkänt i EU? 
Studier har visat betydelsefulla sänkningar av halterna av LDL-kolesterol hos patienter som behandlas 
med Leqvio, vilket överskrider de sänkningar som uppnås med statiner eller andra lipidsänkande 
läkemedel. Det finns ännu inga direkta bevis för att Leqvio minskar risken för hjärtinfarkter eller 
stroke, men en sänkning av LDL-kolesterol är kopplat till en minskad risk för aterosklerotisk 
kardiovaskulär sjukdom. Leqvios biverkningar är hanterbara. 
Europeiska läkemedelsmyndigheten (EMA) fann därför att fördelarna med Leqvio är större än riskerna 
och att Leqvio kan godkännas för försäljning i EU. 
Vad görs för att garantera säker och effektiv användning av Leqvio? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Leqvio har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Leqvio kontinuerligt. 
Biverkningar som har rapporterats för Leqvio utvärderas noggrant och nödvändiga åtgärder vidtas för 
att skydda patienter. 
Mer information om Leqvio 
Mer information om Leqvio finns på EMA:s webbplats: 
ema.europa.eu/medicines/human/EPAR/leqvio. 
Denna sammanfattning uppdaterades senast 12-2020. 
Leqvio (inklisiran) 
EMA/561767/2020 
Sida 2/2 
 
 
 
