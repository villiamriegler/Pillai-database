EMA/678785/2022 
EMEA/H/C/004750 
Zolgensma (onasemnogen abeparvovek) 
Sammanfattning av Zolgensma och varför det är godkänt inom EU 
Vad är Zolgensma och vad används det för? 
Zolgensma är ett genterapiläkemedel för behandling av spinal muskelatrofi, en allvarlig nervsjukdom 
som orsakar muskelförtvining och muskelsvaghet. 
Zolgensma är avsett för patienter som har nedärvda mutationer som påverkar genen SMN1 och som 
antingen har diagnostiserats med spinal muskelatrofi typ 1 (den allvarligaste typen) eller har upp till 3 
kopior av en annan gen som kallas SMN2. 
Spinal muskelatrofi är sällsynt och Zolgensma klassificerades som särläkemedel (ett läkemedel som 
används vid sällsynta sjukdomar) den 19 juni 2015. Mer information om klassificeringen som 
särläkemedel finns här: ema.europa.eu/medicines/human/orphan-designations/eu3151509. 
Zolgensma innehåller den aktiva substansen onasemnogen abeparvovek. 
Hur används Zolgensma? 
Zolgensma ges som en infusion (dropp) i en ven under ungefär en timme. Infusionen ska äga rum på 
en klinik eller ett sjukhus under överinseende av en läkare med erfarenhet av att behandla spinal 
muskelatrofi. 
Före och efter infusionen kommer patienten att få ta ett antal prover, inklusive lever- och blodprover, 
och patienten kommer att få kortikosteroidläkemedel för att minska risken för biverkningar. 
Läkemedlet är receptbelagt. För mer information om hur du använder Zolgensma, läs bipacksedeln 
eller tala med läkare eller apotekspersonal. 
Hur verkar Zolgensma? 
Patienter med spinal muskelatrofi har en defekt i en gen som kallas SMN1 och som kroppen behöver 
för att bilda ett protein som är viktigt för att de nerver som styr muskelrörelserna ska fungera normalt. 
Den aktiva substansen i Zolgensma, onasemnogen abeparvovek, innehåller en funktionell kopia av 
denna gen. När den injiceras går den in i nerverna, varifrån den framställer rätt gen för att producera 
tillräckligt med protein och därmed återställa nervfunktionen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med Zolgensma har visats i studierna? 
I en huvudstudie visades att Zolgensma minskar behovet av artificiell ventilation hos spädbarn med 
spinal muskelatrofi. Av de 22 spädbarn som fick Zolgensma levde och andades 20 utan permanent 
ventilator efter 14 månader i denna studie, när normalt sett endast en fjärdedel av de obehandlade 
patienterna överlever utan att de behöver en ventilator. 
Studien visade också att Zolgensma kan hjälpa barnen att sitta utan stöd i minst 30 sekunder. Av de 
22 spädbarn som fick Zolgensma kunde 14 göra det efter 18 månader, en milstolpe som aldrig 
uppnåtts hos obehandlade spädbarn med allvarliga former av sjukdomen. 
Vilka är riskerna med Zolgensma? 
De vanligaste biverkningarna som orsakas av Zolgensma är förhöjda leverenzymer, leverskada 
(levertoxicitet), låga nivåer av blodplättar (trombocytopeni), förhöjda nivåer av troponin (ett mått som 
tyder på skada på hjärtmuskeln), feber och kräkningar. 
En fullständig förteckning över restriktioner och biverkningar för Zolgensma finns i bipacksedeln. 
Varför är Zolgensma godkänt i EU? 
Huvudstudien av Zolgensma visade att en engångsinfusion kan förbättra överlevnaden hos dessa 
patienter och minska behovet av en permanent ventilator för att andas. Den kan också hjälpa dem att 
nå stora förbättringar. Vad gäller Zolgensmas säkerhet anses dess biverkningar vara hanterbara. Den 
vanligaste biverkningen i studien, förhöjda leverenzymer, upphörde efter behandling med en steroid. 
Europeiska läkemedelsmyndigheten (EMA) fann därför att fördelarna med Zolgensma är större än 
riskerna och att Zolgensma kan godkännas för försäljning i EU. 
Zolgensma fick ursprungligen ett villkorat godkännande eftersom fler uppgifter om läkemedlet skulle 
komma. Eftersom företaget har lämnat den ytterligare information som krävdes har godkännandet 
ändrats från villkorat till fullständigt godkännande. 
Vad görs för att garantera säker och effektiv användning av Zolgensma? 
Företaget som marknadsför Zolgensma kommer att förse vårdare med utbildningsmaterial med 
information om hur läkemedlet används på ett säkert sätt, om riskerna med läkemedlet och om hur 
man identifierar och rapporterar biverkningar. Företaget kommer också att genomföra en studie av 
läkemedlets säkerhet och effekt på lång sikt. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Zolgensma har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Zolgensma kontinuerligt. 
Biverkningar som har rapporterats för Zolgensma utvärderas noggrant och nödvändiga åtgärder vidtas 
för att skydda patienterna. 
Mer information om Zolgensma 
Den 18 maj 2020 beviljades Zolgensma ett villkorat godkännande för försäljning som gäller i hela EU. 
Den 17 maj 2022 ändrades detta godkännande till ett fullständigt godkännande för försäljning. 
Mer information om Zolgensma finns på EMA:s webbplats: 
ema.europa.eu/medicines/human/EPAR/zolgensma 
Zolgensma (onasemnogen abeparvovek)  
EMA/678785/2022 
Sida 2/3 
 
 
 
Denna sammanfattning uppdaterades senast 08-2022. 
Zolgensma (onasemnogen abeparvovek)  
EMA/678785/2022 
Sida 3/3 
 
 
 
