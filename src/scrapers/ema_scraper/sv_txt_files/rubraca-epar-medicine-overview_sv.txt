EMA/469708/2023 
EMEA/H/C/004272 
Rubraca (rukaparib) 
Sammanfattning av Rubraca och varför det är godkänt inom EU 
Vad är Rubraca och vad används det för? 
Rubraca är ett läkemedel för behandling av höggradig cancer i äggstockarna, äggledarna (som går från 
äggstockarna till livmodern) och peritoneum (bukhinnan som omger bukhålan). 
Det ges som underhållsbehandling till patienter som nyligen diagnostiserats med avancerad cancer, till 
patienter vars cancer har kommit tillbaka och till patienter hos vilka cancern (helt eller delvis) har gått 
tillbaka efter behandling med platinabaserad kemoterapi. Rubraca innehåller den aktiva substansen 
rukaparib. 
Hur används Rubraca? 
Rubraca är receptbelagt och behandling ska inledas och övervakas av en läkare med erfarenhet av 
behandling av cancer. 
Rubraca finns som tabletter som ska tas två gånger om dagen. Behandlingen ska fortsätta tills cancern 
förvärras eller patienten får oacceptabla biverkningar. Den ska inte pågå längre än två år för patienter 
som nyligen diagnostiserats med avancerad cancer. Behandling med Rubraca ska inledas senast åtta 
veckor efter det att patienten har avslutat sin behandling med platinabaserad kemoterapi. 
För mer information om hur du använder Rubraca, läs bipacksedeln eller tala med läkare eller 
apotekspersonal. 
Hur verkar Rubraca? 
Den aktiva substansen i Rubraca, rukaparib, blockerar aktiviteten hos poly(ADP-ribos)polymeraser 
(PARP), en grupp proteiner som hjälper till att reparera skadat DNA i celler (både normala celler och 
cancerceller). När PARP-proteinerna är blockerade kan de inte reparera skadat DNA i cancercellerna, 
vilket leder till att cellerna dör. 
Vilka fördelar med Rubraca har visats i studierna? 
Rubraca undersöktes i en huvudstudie på 564 patienter med äggstockscancer som hade återkommit 
men gått tillbaka (helt eller delvis) efter behandling med platinabaserad kemoterapi. Patienter som fick 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
 
 
  
 
 
 
Rubraca levde i 11 månader utan att sjukdomen återkom eller förvärrades, jämfört med 5 månader för 
patienter som fick placebo (overksam behandling). 
I en annan studie undersöktes 538 patienter med nyligen diagnostiserad avancerad äggstockscancer 
som hade gått tillbaka (helt eller delvis) efter behandling med platinabaserad kemoterapi. Patienterna 
som fick Rubraca levde i 20 månader utan att sjukdomen kom tillbaka eller förvärrades, jämfört med 
9 månader för de patienter som fick placebo. 
Vilka är riskerna med Rubraca? 
En fullständig förteckning över biverkningar och restriktioner för Rubraca finns i bipacksedeln. 
De vanligaste biverkningarna som orsakas av Rubraca (kan förekomma hos fler än 1 av 5 användare) 
är trötthet eller svaghet, illamående, kräkningar, anemi (lågt antal röda blodkroppar), buksmärta 
(magont), dysgeusi (smakstörningar), förhöjda nivåer av leverenzymer i blodet (vilket kan tyda på 
leverskada), minskad aptit, diarré, neutropeni (låga halter av neutrofiler, en typ av vita blodkroppar 
som bekämpar infektioner) och trombocytopeni (lågt antal blodplättar). 
Kvinnor får inte amma under behandlingen med Rubraca och under minst 2 veckor efter behandlingen. 
Varför är Rubraca godkänt i EU? 
Rubraca har visats fördröja försämring eller återfall av sjukdomen hos patienter vars cancer helt eller 
delvis har gått tillbaka efter behandling med platinabaserade läkemedel. Vad gäller säkerheten är 
biverkningar vanliga men som regel inte allvarliga och kan hanteras med lämplig behandling. 
Dessutom ses färre lever- och blodrelaterade problem med Rubraca än med andra befintliga 
behandlingar för dessa patienter. 
Europeiska läkemedelsmyndigheten (EMA) fann att fördelarna med Rubraca är större än riskerna och 
att Rubraca kan godkännas för försäljning i EU. 
Rubraca godkändes ursprungligen enligt reglerna om ”villkorat godkännande”, då det väntades komma 
ytterligare uppgifter om användningen av Rubraca utöver underhållsbehandling av patienter. Sedan 
dess har denna användning begränsats.1 Det villkorade godkännandet har därför ändrats till ett 
standardgodkännande för försäljning. 
Vad görs för att garantera säker och effektiv användning av Rubraca? 
Företaget som marknadsför Rubraca kommer att lämna in slutgiltiga resultat för att bekräfta Rubracas 
effekt som underhållsbehandling för vuxna patienter med avancerad (FIGO-stadierna III och IV) 
höggradig epitelial äggstockscancer, äggledarcancer eller primär peritonealcancer vars cancer har gått 
tillbaka (helt eller delvis) efter behandling med platinabaserad kemoterapi. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rubraca har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Rubraca kontinuerligt. 
Biverkningar som har rapporterats för Rubraca utvärderas noggrant och nödvändiga åtgärder vidtas för 
att skydda patienterna. 
1 Efter en granskning som utfördes 2022 rekommenderas inte längre Rubraca till patienter vars cancer har kommit tillbaka 
eller förvärrats efter två behandlingar med platinabaserade kemoterapi. 
 
Mer information om Rubraca 
Den 24 maj 2018 beviljades Rubraca ett villkorat godkännande för försäljning som gäller i hela EU. 
Den 9 november 2022 ändrades detta till ett standardgodkännande för försäljning. 
Mer information om Rubraca finns på EMA:s webbplats: 
ema.europa.eu/medicines/human/EPAR/Rubraca. 
Denna sammanfattning uppdaterades senast 11-2023. 
