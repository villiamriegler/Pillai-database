EMA/301016/2018 
EMEA/H/C/002647 
Xultophy (insulin degludek/liraglutid) 
Sammanfattning av Xultophy och varför det är godkänt inom EU 
Vad är Xultophy och vad används det för? 
Xultophy är ett läkemedel som används för behandling av typ 2-diabetes. Xultophy tas i kombination 
med diet och motion som tillägg till orala diabetesläkemedel när dessa läkemedel, tagna som enda 
behandling eller tillsammans med andra injektioner, inte varit tillräckliga för att kontrollera 
blodsockernivåerna. 
De aktiva substanserna i Xultophy är insulin degludek och liraglutid. 
Hur används Xultophy? 
Xultophy finns som förfyllda injektionspennor för engångsbruk och är receptbelagt. Det ges som en 
injektion under huden i låret, överarmen eller buken. Injektionsstället ska bytas vid varje injektion för 
att undvika hudförändringar (t.ex. förtjockning) som kan göra att insulinet inte verkar så bra som 
förväntat. Patienterna kan själva injicera Xultophy om de har fått lämpliga instruktioner. 
Xultophy ges en gång om dagen, helst vid samma tid varje dag. Dosen anpassas individuellt efter 
varje patient och patientens blodsocker ska mätas regelbundet för att fastställa lägsta effektiva dos. 
För mer information om hur du använder Xultophy, läs bipacksedeln eller tala med läkare eller 
apotekspersonal. 
Hur verkar Xultophy? 
Typ 2-diabetes är en sjukdom där kroppen inte producerar tillräckligt med insulin för att kontrollera 
blodsockernivån, eller där kroppen inte klarar av att använda insulin effektivt. En av de aktiva 
substanserna i Xultophy, insulin degludek, är ett ersättningsinsulin som verkar på samma sätt som 
naturligt producerat insulin och hjälper blodsockret att komma in i cellerna från blodet. Genom att 
blodsockernivån kontrolleras minskas symtomen och komplikationerna av diabetes. Insulin degludek 
skiljer sig något från humant insulin på så sätt att det tas upp långsammare och jämnare av kroppen 
efter en injektion och verkar under lång tid. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Den andra aktiva substansen i Xultophy, liraglutid, tillhör en klass diabetesläkemedel som kallas GLP-
1-agonister. Den verkar på samma sätt som inkretiner (hormoner som framställs i tarmarna) genom 
att öka den mängd insulin som bukspottkörteln frisätter när man äter. Detta bidrar till att 
blodsockernivåerna hålls under kontroll. 
Vilka fördelar med Xultophy har visats i studierna? 
Injektion med Xultophy en gång dagligen har visat sig vara av nytta för kontrollen av blodsocker i tre 
huvudstudier på 2 514 patienter med typ 2-diabetes. I samtliga studier var det viktigaste måttet på 
effekt förändringen efter sex månaders behandling av nivån i blodet av en substans som kallas 
glykosylerat hemoglobin (HbA1c), som ger en indikation på hur väl blodsockret kontrolleras. 
•  Den första studien omfattade 1 663 patienter vars diabetes inte kontrollerades tillräckligt med 
diabetesläkemedlen metformin eller metformin och pioglitazon som tas genom munnen. I studien 
jämfördes tillägg av Xultophy till patienternas behandling med tillägg av någon av de aktiva 
substanserna, dvs. endera insulin degludek eller liraglutid. Genomsnittlig HbA1c-nivå, som var 
8,3 procent vid starten, sjönk till 6,4 procent efter 26 veckors behandling med Xultophy, jämfört 
med 6,9 procent respektive 7,0 procent med insulin degludek och liraglutid. 
• 
• 
I den andra studien ingick 413 patienter vars blodsockernivåer inte kontrollerades tillräckligt med 
insulin och metformin med eller utan andra diabetesläkemedel tagna genom munnen. Behandling 
med Xultophy och metformin jämfördes med behandling med insulin degludek och metformin. 
Genomsnittlig HbA1c-nivå vid starten var 8,7 procent i Xultophy-gruppen, vilken sjönk till 
6,9 procent efter 26 veckors behandling. I patientgruppen som fick insulin degludek sjönk den från 
8,8 procent till 8,0 procent. 
I den tredje studien ingick 438 patienter vars blodsockernivåer inte kontrollerades tillräckligt med 
en kombination av en GLP-1-agonist (liraglutid eller exenatid) och metformin med eller utan andra 
diabetesläkemedel tagna genom munnen. Endera fortsatte patienterna i studien med sin aktuella 
behandling eller också fick de Xultophy i stället för GLP-1-agonisten. Genomsnittlig HbA1c-nivå vid 
starten i patientgruppen som skulle börja få Xultophy var 7,8 procent, vilken sjönk till 6,4 procent 
efter 26 veckors behandling. I gruppen som fortsatte att få GLP-1-agonisten sjönk nivån från 
7,7 procent till 7,4 procent. 
De flesta patienter som behandlades med Xultophy i dessa studier uppnådde kontroll av blodsockret 
(HbA1c under 7,0 procent) och många uppnådde HbA1c-nivåer på under 6,5 procent. 
Vilka är riskerna med Xultophy? 
Den vanligaste biverkningen som orsakas av Xultophy (kan uppträda hos fler än 1 av 10 personer) är 
hypoglykemi (lågt blodsocker). Biverkningar i matsmältningssystemet inträffade hos upp till 1 av 10 
patienter och inbegrep illamående, diarré, kräkningar, förstoppning, dyspepsi (dålig matsmältning), 
gastrit (inflammation i magen), buksmärta, flatulens (gasbildning), gastroesofagal refluxsjukdom 
(magsyra som läcker upp mot munnen) och bukspänning. En fullständig förteckning över biverkningar 
och restriktioner som rapporterats för Xultophy finns i bipacksedeln. 
Varför godkänns Xultophy? 
Europeiska läkemedelsmyndigheten fann att fördelarna med Xultophy är större än riskerna och att 
Xultophy skulle godkännas för försäljning i EU. Tillägg av detta läkemedel till behandlingar med andra 
diabetesläkemedel ger bättre kontroll av blodsockret, och att ha en alternativ behandlingsmöjlighet är 
värdefullt för att anpassa behandlingen efter varje enskilt fall. 
Xultophy (insulin degludek/liraglutid)  
EMA/301016/2018 
Sida 2/3 
 
 
 
Vad görs för att garantera säker och effektiv användning av Xultophy? 
Företaget som marknadsför Xultophy kommer att tillhandahålla utbildningsmaterial för vårdpersonal. I 
materialet förklaras hur läkemedlet används på ett säkert sätt för att minska risken för 
medicineringsfel. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Xultophy har också tagits med i produktresumén och 
bipacksedeln. 
Liksom för alla läkemedel övervakas uppgifterna om användningen av Xultophy kontinuerligt. 
Biverkningar som har rapporterats för Xultophy utvärderas noggrant och nödvändiga åtgärder för att 
skydda patienter vidtas. 
Mer information om Xultophy 
Den 18 september 2014 beviljades Xultophy ett godkännande för försäljning som gäller i hela EU. 
Mer information om Xultophy finns på EMA:s webbplats ema.europa.eu/Find medicine/Human 
medicines/European public assessment reports.. 
Denna sammanfattning uppdaterades senast 05-2018. 
Xultophy (insulin degludek/liraglutid)  
EMA/301016/2018 
Sida 3/3 
 
 
 
