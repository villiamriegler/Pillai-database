EMA/530698/2017 
EMEA/H/C/002638 
Sammanfattning av EPAR för allmänheten 
Ibandronic acid Accord 
ibandronatsyra 
Detta är en sammanfattning av det offentliga europeiska utredningsprotokollet (EPAR) för Ibandronic 
acid Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Ibandronic acid Accord 
ska användas. 
Praktisk information om hur Ibandronic acid Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Ibandronic acid Accord och vad används det för? 
Ibandronic acid Accord är ett läkemedel för att behandla vissa tillstånd som uppkommer på grund av 
förändrade kalciumnivåer i skelett och blod. 
Ibandronic acid Accord som injektionsvätska, lösning används för att behandla osteoporos (en sjukdom 
som ger benskörhet) hos kvinnor efter klimakteriet som riskerar att drabbas av skelettfrakturer. I 
studier har Ibandronic acid Accord visats minska risken för ryggradsfrakturer, men dess effekt på 
risken för frakturer på lårbenshalsen har inte fastställts. 
Ibandronic acid Accord koncentrat för infusionsvätska, lösning (ges som dropp i en ven) ges till vuxna 
patienter för att 
• 
• 
förebygga skelettrelaterade händelser (frakturer eller skelettkomplikationer som kräver 
behandling) hos patienter med bröstcancer och skelettmetastaser (när cancern har spridit sig till 
skelettet), 
behandla hyperkalcemi (hög kalciumhalt i blodet) som orsakas av tumörer. 
Ibandronic acid Accord innehåller den aktiva substansen ibandronatsyra och är ett generiskt 
läkemedel, vilket innebär att Ibandronic acid Accord innehåller samma aktiva substans och verkar på 
samma sätt som ett referensläkemedel som redan är godkänt i EU. Referensläkemedlen för Ibandronic 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
acid Accord är Bondronat och Bonviva. Mer information om generiska läkemedel finns i dokumentet 
med frågor och svar här. 
Hur används Ibandronic acid Accord? 
Ibandronic acid Accord finns som en injektionsvätska, lösning (3 mg) i en förfylld spruta och som ett 
koncentrat (2 mg och 6 mg) som bereds till en infusionsvätska, lösning (dropp) som ges i en ven. 
Läkemedlet är receptbelagt. 
För att förebygga skelettrelaterade händelser eller behandla hyperkalcemi hos cancerpatienter ska 
behandling med Ibandronic acid Accord endast inledas av läkare som har erfarenhet av att behandla 
cancer. 
Vid förebyggande behandling av skelettrelaterade händelser hos patienter med bröstcancer och 
skelettmetastaser ges Ibandronic acid Accord som en 6 mg infusion i en ven i minst 15 minuter var 
tredje till var fjärde vecka. Patienter med måttliga eller svåra njurproblem ska få infusionerna med 
Ibandronic acid Accord i en lägre dos under en timme. 
Vid behandling av hyperkalcemi orsakad av tumörer ges 2 mg eller 4 mg Ibandronic acid Accord som 
en infusion i en ven, beroende på hur svår hyperkalcemin är. Infusionen ska i detta fall ges i två 
timmar. Detta återställer normalt kalciumhalten i blodet till normal nivå inom sju dagar. 
För att behandla osteoporos ges Ibandronic acid Accord som en injektion i en ven var tredje månad. 
Patienterna ska också ta D-vitamin- och kalciumtillskott. 
Hur verkar Ibandronic acid Accord? 
Den aktiva substansen i Ibandronic acid Accord, ibandronatsyra, är en bisfosfonat. Den blockerar 
effekten av osteoklaster, de celler i kroppen som medverkar till att bryta ner benvävnaden. Detta 
minskar förlusten av benvävnad. Den minskade benvävnadsförlusten gör att skelettbenen bryts mindre 
lätt hos cancerpatienter med benvävnadsmetastaser och hos kvinnor med osteoporos. 
Patienter med tumörer kan ha hög kalciumhalt i blodet eftersom kalcium frisätts från skelettbenen. 
Genom att Ibandronic acid Accord förhindrar nedbrytningen av benvävnad bidrar det också till att 
mindre kalcium frisätts till blodet. 
Hur har Ibandronic acid Accords effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlen Bondronat och Bonviva och behöver inte utföras på nytt med 
Ibandronic acid Accord. 
Liksom för alla läkemedel lade företaget fram studier av kvaliteten på Ibandronic acid Accord. Inga 
bioekvivalensstudier behövdes för att undersöka huruvida Ibandronic acid Accord tas upp på ett 
liknande sätt och producerar samma halter av den aktiva substansen i blodet som referensläkemedlen, 
detta eftersom Ibandronic acid Accord ges genom infusion eller injektion i en ven, vilket gör att den 
aktiva substansen tillförs direkt i blodet. 
Vilka är fördelarna och riskerna med Ibandronic acid Accord? 
Eftersom Ibandronic acid Accord är ett generiskt läkemedel anses dess fördelar och risker vara 
desamma som för referensläkemedlen. 
Ibandronic acid Accord  
EMA/530698/2017  
Sida 2/3 
 
 
 
 
Varför har Ibandronic acid Accord godkänts? 
Europeiska läkemedelsmyndigheten fann att det styrkts att Ibandronic acid Accord i enlighet med EU:s 
krav är likvärdigt med Bondronat och Bonviva. EMA fann därför att nyttan är större än de konstaterade 
riskerna, liksom för Bondronat och Bonviva. Myndigheten rekommenderade att Ibandronic acid Accord 
skulle godkännas för användning i EU. 
Vad görs för att garantera säker och effektiv användning av Ibandronic 
acid Accord? 
Företaget som marknadsför Ibandronic acid Accord kommer att tillhandahålla ett kort till patienter som 
får infusion med Ibandronic acid Accord med information om risken för osteonekros i käken och en 
uppmaning om att kontakta läkare om de får symtom. Osteonekros i käken är ett tillstånd som 
drabbar käkbenen och kan orsaka smärta, munsår och tandlossning.  
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ibandronic acid Accord har också tagits med i 
produktresumén och bipacksedeln. 
Mer information om Ibandronic acid Accord 
Den 19 november 2012 beviljade Europeiska kommissionen ett godkännande för försäljning för 
Ibandronic acid Accord som gäller i hela EU. 
EPAR för Ibandronic acid Accord finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Ibandronic acid Accord finns i bipacksedeln (ingår också i EPAR). Du kan också kontakta din läkare 
eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 08-2017. 
Ibandronic acid Accord  
EMA/530698/2017  
Sida 3/3 
 
 
 
 
