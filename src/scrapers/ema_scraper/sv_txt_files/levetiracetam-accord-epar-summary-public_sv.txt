EMA/501486/2021  
EMEA/H/C/002290 
Sammanfattning av EPAR för allmänheten 
Levetiracetam Accord (levetiracetam) 
Sammanfattning av Levetiracetam Accord och varför det är godkänt inom EU  
Vad är Levetiracetam Accord och vad används det för? 
Levetiracetam Accord är ett epilepsiläkemedel. Det kan ges som enda läkemedel till patienter från 
16 års ålder som nyligen har fått diagnosen epilepsi, för att behandla partiella anfall med eller utan 
sekundär generalisering. Detta är en typ av epilepsi där alltför mycket elektrisk aktivitet i en sida av 
hjärnan orsakar symtom som t.ex. plötsliga, ryckiga rörelser i en del av kroppen, förvrängda hörsel-, 
lukt- eller synintryck, domningar eller plötslig rädsla. Sekundär generalisering inträffar när den 
epileptiska aktiviteten senare sprider sig vidare till hela hjärnan. 
Levetiracetam Accord kan också användas som tilläggsbehandling i kombination med andra 
epilepsiläkemedel för att behandla 
• 
partiella anfall med eller utan generalisering hos patienter från 1 månads ålder, 
•  myoklona anfall (korta, snabba ryckningar i en muskel eller muskelgrupp) hos patienter från 12 års 
ålder med juvenil myoklon epilepsi, 
• 
primära generaliserade tonisk-kloniska anfall (större anfall, inklusive medvetandeförlust) hos 
patienter från 12 års ålder med idiopatisk generaliserad epilepsi (den typ av epilepsi som antas 
vara ärftlig). 
Levetiracetam Accord innehåller den aktiva substansen levetiracetam och är ett generiskt läkemedel. 
Det innebär att Levetiracetam Accord innehåller samma aktiva substans och verkar på samma sätt 
som ett ”referensläkemedel” som redan är godkänt i EU. Referensläkemedlet är Keppra. Mer 
information om generiska läkemedel finns i dokumentet med frågor och svar här. 
Hur används Levetiracetam Accord? 
Levetiracetam Accord finns som tabletter som ska sväljas med vätska. Läkemedlet är receptbelagt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
Startdosen för patienter över 12 år som väger mer än 50 kg är vanligen 500 mg två gånger per dag. 
Den dagliga dosen kan ökas upp till 1 500 mg två gånger per dag. För patienter som är i åldern 
1 månad till 17 år och som väger mindre än 50 kg beror dosen på kroppsvikten.  
För mer information om hur du använder Levetiracetam Accord, läs bipacksedeln eller tala med läkare 
eller apotekspersonal. 
Hur verkar Levetiracetam Accord? 
Den aktiva substansen i Levetiracetam Accord, levetiracetam, är ett epilepsiläkemedel. Epilepsi 
orsakas av alltför hög elektrisk aktivitet i hjärnan. Man vet inte exakt hur levetiracetam verkar, men 
det binder till ett protein som kallas synaptiskt vesikelprotein 2A som medverkar vid frisättningen av 
kemiska signalsubstanser från nervcellerna. På så sätt kan Levetiracetam Accord bidra till att 
stabilisera den elektriska aktiviteten i hjärnan och förhindra anfall. 
Hur har Levetiracetam Accords effekt undersökts? 
Företaget har lagt fram data om levetiracetam från publicerad litteratur. Fördelarna och riskerna med 
den aktiva substansen vid godkänd användning har redan studerats för referensläkemedlet Keppra och 
behöver inte studeras igen för Levetiracetam Accord.  
Liksom för alla läkemedel har företaget lagt fram data om kvaliteten på Levetiracetam Accord. 
Företaget har också visat i studier att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Levetiracetam Accord? 
Eftersom Levetiracetam Accord är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Levetiracetam Accord godkänt i EU? 
Europeiska läkemedelsmyndigheten (EMA) fann att det styrkts att Levetiracetam Accord i enlighet med 
EU:s krav har likvärdig kvalitet och är bioekvivalent med Keppra. EMA fann därför att fördelarna är 
större än de konstaterade riskerna, liksom för Keppra, och att Levetiracetam Accord kan godkännas för 
användning i EU.  
Vad görs för att garantera säker och effektiv användning av Levetiracetam 
Accord? 
Rekommendationer och försiktighetsåtgärder som hälso- och sjukvårdspersonal och patienter ska vidta 
för säker och effektiv användning av Levetiracetam Accord har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Levetiracetam Accord 
kontinuerligt. Misstänkta biverkningar som har rapporterats för Levetiracetam Accord utvärderas 
noggrant och nödvändiga åtgärder vidtas för att skydda patienterna. 
Mer information om Levetiracetam Accord 
Den 3 oktober 2011 beviljades Levetiracetam Accord ett godkännande för försäljning som gäller i hela 
EU.  
Levetiracetam Accord (levetiracetam)  
EMA/501486/2021  
Sida 2/3 
 
 
 
Mer information om Levetiracetam Accord finns på EMA:s webbplats: 
https://www.ema.europa.eu/en/medicines/human/EPAR/levetiracetam-accord.  
Information om referensläkemedlet finns också på EMA:s webbplats. 
Denna sammanfattning uppdaterades senast 06-2021.  
Levetiracetam Accord (levetiracetam)  
EMA/501486/2021  
Sida 3/3 
 
 
 
