EMA/307168/2012 
EMEA/H/C/000081 
Betaferon (interferon beta-1b) 
Sammanfattning av Betaferon och varför det är godkänt inom EU 
Vad är Betaferon och vad används det för? 
Betaferon är ett läkemedel som används för att behandla vuxna med multipel skleros (MS). MS är en 
sjukdom där inflammation skadar både den skyddande isoleringen runt nerver (demyelinisering) och 
själva nerverna. Betaferon ges till följande patientgrupper: 
• 
• 
• 
Patienter som har upplevt tecknen på MS för första gången och tecknen är tillräckligt svåra för att 
behöva behandlas med injektionskortikosteroider (antiinflammatoriska läkemedel). Betaferon 
används när patienten anses löpa hög risk för att utveckla MS. Innan Betaferon används behöver 
läkarna utesluta andra orsaker till symtomen. 
Patienter som har MS av den typ som kallas skovvis förlöpande, när patienten har attacker (skov) 
mellan perioder utan symtom (remissioner), hos patienter med minst två skov under de senaste 
två åren. 
Patienter som har sekundär progressiv MS (den typ av MS som kommer efter skovvis förlöpande 
MS), när sjukdomen är aktiv. 
Betaferon innehåller den aktiva substansen interferon beta-1b. 
Hur används Betaferon? 
Betaferon är receptbelagt och behandling ska inledas av en läkare med erfarenhet av att behandla MS. 
Betaferon finns som pulver och vätska som bereds till en injektionsvätska, lösning för injektion i dosen 
250 mikrogram. Betaferon ges genom injektion under huden. 
Behandlingen ska inledas med 62,5 mikrogram (en fjärdedels dos) varannan dag, vilket stegvis ökas 
under 19 dagar tills den rekommenderade dosen 250 mikrogram ges varannan dag. Patienterna kan 
själva ta injektionerna med Betaferon när de har fått lära sig hur man gör. Betaferonbehandlingen ska 
avbrytas hos patienter vars sjukdom inte förbättras. 
För mer information om hur du använder Betaferon, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Hur verkar Betaferon? 
Den aktiva substansen i Betaferon är proteinet interferon beta-1b, som tillhör en grupp interferoner 
som kroppen kan producera naturligt för att bekämpa angrepp av virus och andra mikroorganismer. 
Vid MS fungerar inte immunsystemet (kroppens naturliga försvar) som det ska utan angriper delar av 
centrala nervsystemet (hjärnan, ryggmärgen och synnerven [som skickar signaler från ögat till 
hjärnan]) och orsakar inflammation som skadar nerverna och isoleringen runt dem. Det är ännu inte 
känt exakt hur Betaferon verkar vid MS, men den aktiva substansen interferon beta 1-b verkar lugna 
immunsystemet och förhindra MS-skov. 
Vilka fördelar med Betaferon har visats i studierna? 
Betaferon undersöktes under två år hos 338 patienter med skovvis förlöpande MS som kunde gå utan 
stöd, och Betaferon jämfördes med placebo (verkningslös behandling). Betaferon var effektivare än 
placebo för att minska antalet årliga skov: patienterna som fick läkemedlet hade i genomsnitt 
0,84 skov per år, medan patienterna på placebo hade 1,27. 
Betaferon har även undersökts i två studier på 1 657 patienter med sekundär progressiv MS som 
kunde gå, och Betaferon jämfördes med placebo. En av de två studierna visade en avsevärd 
förlängning av tiden fram till utveckling av funktionsnedsättning (31 procents riskreduktion till följd av 
Betaferon) och av tiden fram till dess att patienten blev rullstolsburen (39 procent). I den andra 
studien observerades ingen förlängd tid till utveckling av funktionsnedsättning. I båda studierna visade 
Betaferon en minskning (30 procent) av antalet kliniska skov. 
Betaferon undersöktes även hos 487 patienter med en enda demyeliniseringshändelse som fick 
antingen Betaferon eller placebo i två år. Betaferon visade sig minska risken för att utveckla kliniskt 
definierad MS: 28 procent av patienterna som fick Betaferon utvecklade MS, jämfört med 45 procent 
av dem som fick placebo. 
Vilka är riskerna med Betaferon? 
De vanligaste biverkningarna av Betaferon är influensaliknande symtom (bland annat feber, frossa, 
ledsmärta, illamående, svettning, huvudvärk och muskelsmärta) och reaktioner på injektionsstället. 
Det är vanligt med biverkningar i början av behandlingen men de minskar oftast med fortsatt 
behandling. 
Betaferon får inte ges till patienter med svår depression eller självmordstankar. Betaferon får inte 
heller ges till patienter som har dekompenserad leversjukdom (när levern är skadad och inte längre 
fungerar tillräckligt väl). 
En fullständig förteckning över biverkningar och restriktioner för Betaferon finns i bipacksedeln. 
Varför är Betaferon godkänt i EU? 
Europeiska läkemedelsmyndigheten (EMA) fann att fördelarna med Betaferon är större än riskerna och 
att det kan godkännas för försäljning i EU. 
Vad görs för att garantera säker och effektiv användning av Betaferon? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Betaferon har tagits med i produktresumén och 
bipacksedeln. 
Betaferon (interferon beta-1b)  
EMA/547136/2019  
Sida 2/3 
 
 
 
Liksom för alla läkemedel övervakas de vetenskapliga uppgifterna för Betaferon kontinuerligt. 
Biverkningar som har rapporterats för Betaferon utvärderas noggrant och nödvändiga åtgärder vidtas 
för att skydda patienterna. 
Mer information om Betaferon 
Den 30 november 1995 beviljades Betaferon ett godkännande för försäljning som gäller i hela EU. 
Mer information om Betaferon finns på EMA:s webbplats: 
ema.europa.eu/medicines/human/EPAR/betaferon. 
Denna sammanfattning uppdaterades senast 11-2019. 
Betaferon (interferon beta-1b)  
EMA/547136/2019  
Sida 3/3 
 
 
 
