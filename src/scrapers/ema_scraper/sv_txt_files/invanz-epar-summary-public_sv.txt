EMA/665637/2016 
EMEA/H/C/000389 
Sammanfattning av EPAR för allmänheten 
Invanz 
ertapenem 
Detta är en sammanfattning av det offentliga europeiska utredningsprotokollet (EPAR) för Invanz. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Invanz ska användas. 
Praktisk information om hur Invanz ska användas finns i bipacksedeln. Du kan också kontakta din 
läkare eller apotekspersonal. 
Vad är Invanz och vad används det för? 
Invanz är ett antibiotikum. Det ges till vuxna och barn från 3 månaders ålder för att behandla följande 
infektioner: 
• 
Infektioner i buken. 
•  Samhällsförvärvad pneumoni (lunginflammationer där infektionen har förvärvats utanför 
sjukhusmiljön). 
•  Gynekologiska infektioner. 
• 
Fotinfektioner hos diabetiker. 
Invanz ges också till vuxna för att förhindra infektioner efter kolorektal kirurgi (kirurgiskt ingrepp i 
nedre delen av tarmarna, inklusive ändtarmen). 
Invanz används när det är troligt att antibiotikumet kan döda de bakterier som orsakar dessa 
infektioner. Innan Invanz används ska förskrivande läkare ta hänsyn till officiella riktlinjer för lämplig 
användning av antibiotika. 
Invanz innehåller den aktiva substansen ertapenem. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Hur används Invanz? 
Invanz finns som en injektionsflaska innehållande ett pulver som ska lösas upp före användning för att 
bilda en infusionsvätska, lösning, för dropp i en ven. Infusionen ska pågå i 30 minuter. Läkemedlet är 
receptbelagt. 
När Invanz ges till vuxna och ungdomar är dosen 1 g en gång dagligen. För yngre patienter (3 
månader till 12 års ålder) ges läkemedlet två gånger dagligen med en dos på 15 mg per kilo 
kroppsvikt, dock högst 1 g per dag. Behandlingstiden för Invanz är 3–14 dagar, beroende på typ av 
infektion och hur allvarlig denna är. Så snart infektionen har blivit bättre kan övergång ske till ett 
antibiotikum som tas genom munnen. 
För infektionsförebyggande behandling hos vuxna efter kolorektal kirurgi ges en enda dos av Invanz 
inom en timme före det kirurgiska ingreppet. 
Hur verkar Invanz? 
Den aktiva substansen i Invanz, ertapenem, är ett antibiotikum som hör till gruppen ”karbapenemer”. 
Det binder till vissa proteiner på bakteriens celler. Därigenom störs viktiga funktioner som håller cellen 
vid liv, så att bakterien dör. Invanz verkar mot en rad olika bakterier. Dessa listas i produktresumén 
(ingår också i EPAR). 
Vilken nytta med Invanz har visats i studierna? 
Behandling av infektioner 
När det gäller behandling av samhällsförvärvade pneumonier (866 patienter) och urinvägsinfektioner 
(592 patienter) hos vuxna jämfördes Invanz med ceftriaxon (ett annat antibiotikum). För behandling 
av bukinfektioner (655 patienter), gynekologiska infektioner (412 patienter), hud- och 
mjukdelsinfektioner (infektioner i huden eller i vävnaden strax under huden, 540 patienter) och 
fotinfektioner hos diabetiker (576 patienter) jämfördes Invanz med kombinationen 
piperacillin/tazobaktam. Vid studier hos barn jämfördes Invanz med ceftriaxon (samhällsförvärvade 
pneumonier, 389 barn) och tikarcillin/klavulanat (infektioner i buken, 105 barn). I studierna 
undersöktes om infektionen botades efter en behandlingstid på 7–28 beroende på typ av infektion. 
Invanz var lika effektivt som ceftriaxon eller piperacillin/tazobactam för behandling av bukinfektioner, 
samhällsförvärvade pneumonier, gynekologiska infektioner och fotinfektioner hos diabetiker: Invanz 
var effektivt för 87–94 procent av patienterna, jämfört med 83–92 procent för jämförelseläkemedlen. 
De data som lades fram räcker dock inte för att stödja användning av Invanz vid behandling av 
urinvägsinfektioner och infektioner i hud och mjukdelar, med undantag för fotsår hos diabetiker. Hos 
barn var Invanz effekt jämförbar med den för jämförelseläkemedlen och med den effekt som 
konstaterats hos vuxna. 
Förebyggande av infektioner efter kolorektal kirurgi 
Som infektionsförebyggande behandling efter kolorektal kirurgi jämfördes Invanz med cefotetan. 
Effekten definierades som avsaknad av infektion fyra veckor efter behandlingen, som omfattade 952 
vuxna patienter. Infektionen hade försvunnit hos omkring 60 procent av patienterna som tog Invanz, 
jämfört med 49 procent av patienterna som tog cefotetan. 
Invanz  
EMA/665637/2016  
Sida 2/3 
 
 
 
 
 
Vilka är riskerna med Invanz? 
De vanligaste biverkningarna som orsakas av Invanz (kan drabba upp till 1 av 10 personer) är 
huvudvärk, diarré, illamående, kräkningar, hudutslag (inklusive blöjeksem hos barn), klåda och 
problem vid infusionsstället (inklusive smärtor och inflammation i venen). Invanz kan även påverka 
vissa blodprov.  En fullständig förteckning över biverkningar som rapporterats för Invanz finns i 
bipacksedeln. 
Invanz får inte ges till personer som är överkänsliga (allergiska) mot ertapenem eller mot något annat 
antibiotikum i samma grupp (”karbapenemer”). Det får inte heller ges till patienter med allvarlig allergi 
mot andra typer av antibiotika, som penicilliner och cefalosporiner. En fullständig förteckning över 
restriktioner finns i bipacksedeln. 
Varför godkänns Invanz? 
Kommittén för humanläkemedel (CHMP) fann att nyttan med Invanz är större än riskerna och 
rekommenderade att Invanz skulle godkännas för försäljning i EU. CHMP kom fram till att effekten hos 
Invanz styrkts, även om endast ett begränsat antal svåra fall hade behandlats under studierna, vid 
behandling av bukinfektioner, samhällsförvärvade pneumonier, gynekologiska infektioner och 
fotinfektioner hos diabetiker. Kommittén kom även fram till att läkemedlet var effektivt vid behandling 
av infektioner hos barn och som infektionsförebyggande behandling efter kolorektal kirurgi hos vuxna. 
Vad görs för att garantera säker och effektiv användning av Invanz? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Invanz har tagits med i produktresumén och bipacksedeln. 
Mer information om Invanz 
Den 18 april 2002 beviljade Europeiska kommissionen ett godkännande för försäljning av Invanz som 
gäller i hela EU. 
EPAR för Invanz finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Invanz finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 10-2016. 
Invanz  
EMA/665637/2016  
Sida 3/3 
 
 
 
 
 
 
