EMA/780995/2022 
EMEA/H/C/005793 
Teriparatide Sun (teriparatid) 
Sammanfattning av Teriparatide Sun och varför det är godkänt inom EU 
Vad är Teriparatide Sun och vad används det för? 
Teriparatide Sun är ett läkemedel som används för att behandla vuxna med osteoporos (benskörhet) 
hos kvinnor efter klimakteriet och hos män med ökad risk för frakturer. Läkemedlet används också för 
att behandla osteoporos hos män och kvinnor med förhöjd risk för frakturer på grund av långvarig 
behandling med glukokortikoider (en typ av steroider). 
Teriparatide Sun är ett ”hybridläkemedel”, vilket innebär att det liknar ett ”referensläkemedel” som 
innehåller samma aktiva substans, men det finns vissa skillnader mellan de två. Referensläkemedlet 
för Teriparatide Sun är Forsteo, i vilket den aktiva substansen är av biologiskt ursprung (framställd 
med hjälp av bakterier) medan den i Teriparatide Sun är kemiskt syntetiserad. 
Teriparatide Sun innehåller den aktiva substansen teriparatid. 
Hur används Teriparatide Sun? 
Teriparatide Sun är receptbelagt. Läkemedlet finns som en förfylld penna och patienterna kan injicera 
sig själva när de har fått lära sig hur man gör. Den rekommenderade dosen är 20 mikrogram en gång 
om dagen som en injektion under huden i låret eller buken (magen). 
Läkemedlet kan användas i upp till två år. En patient ska endast få en behandlingskur på två år med 
Teriparatide Sun under sin livstid. 
Patienterna ska få kalcium- och D-vitamintillskott om de inte kan få de rekommenderade mängderna 
från sin kost. 
För mer information om hur du använder Teriparatide Sun, läs bipacksedeln eller tala med läkare eller 
apotekspersonal. 
Hur verkar Teriparatide Sun? 
Skelettet består av en vävnad som hela tiden bryts ner och byts ut. Osteoporos inträffar när mängden 
ny benvävnad inte räcker för att ersätta den som bryts ner. Hos personer med osteoporos blir 
benvävnaden tunn och skör och risken för frakturer ökar. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
  
 
Osteoporos är vanligare hos kvinnor efter klimakteriet, då nivåerna av hormonet östrogen sjunker. 
Osteoporos kan också uppträda hos båda könen som en biverkning av långvarig behandling med 
glukokortikoider och på grund av andra riskfaktorer, till exempel ålder, rökning eller användning av 
läkemedel som orsakar benförlust eller hög benomsättning. 
Den aktiva substansen i Teriparatide Sun, teriparatid, är identisk med ett fragment av det humana 
bisköldkörtelhormonet. Teriparatid verkar som detta hormon för att öka benbildningen genom att 
stimulera osteoblaster (benbildande celler), öka upptaget av kalcium från maten och bidra till att 
förhindra att för mycket kalcium försvinner ut i urinen. 
Vilka fördelar med Teriparatide Sun har visats i studierna? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Forsteo och behöver inte studeras igen för Teriparatide Sun. Liksom 
för alla läkemedel lade företaget fram studier om kvaliteten hos Teriparatide Sun. Eftersom den aktiva 
substansen i Forsteo framställs på ett annat sätt än Teriparatide Sun lade företaget också fram resultat 
från laboratoriestudier som visade bioekvivalens med referensläkemedlet, vilket innebär att de båda 
producerar samma halter av den aktiva substansen i kroppen och därför förväntas ha samma effekt. 
Vilka är riskerna med Teriparatide Sun? 
De vanligaste biverkningarna som orsakas av Teriparatide Sun (kan förekomma hos fler än 1 av 10 
användare) är illamående, smärta i armar och ben, huvudvärk och yrsel. En fullständig förteckning 
över biverkningar som rapporterats för Teriparatide Sun finns i bipacksedeln. 
Teriparatide Sun får inte ges till patienter som har andra skelettsjukdomar, till exempel Pagets 
sjukdom, skelettcancer eller skelettmetastaser (cancer som spridit sig till skelettet), patienter som 
genomgått strålbehandling av skelettet eller patienter som har hyperkalcemi (höga kalciumnivåer i 
blodet), höga nivåer av alkalisk fosfatas (ett enzym) utan känd orsak eller allvarlig njursjukdom. 
Teriparatide Sun får inte heller användas under graviditet eller amning. 
En fullständig förteckning över restriktioner finns i bipacksedeln. 
Varför är Teriparatide Sun godkänt i EU? 
Europeiska läkemedelsmyndigheten (EMA) fann att det styrkts att Teriparatide Sun i enlighet med EU:s 
krav har likvärdig kvalitet och är bioekvivalent med referensläkemedlet Forsteo. EMA fann därför att 
fördelarna med Teriparatide Sun är större än riskerna och att Teriparatide Sun kan godkännas för 
försäljning i EU. 
Vad görs för att garantera säker och effektiv användning av Teriparatide 
Sun? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Teriparatide Sun har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Teriparatide Sun kontinuerligt. 
Misstänkta biverkningar som har rapporterats för Teriparatide Sun utvärderas noggrant och 
nödvändiga åtgärder vidtas för att skydda patienter. 
Teriparatide Sun (teriparatid) 
EMA/780995/2022 
Sida 2/3 
 
 
 
Mer information om Teriparatide Sun 
Mer information om Teriparatide Sun finns på EMA:s webbplats: 
ema.europa.eu/medicines/human/EPAR/Teriparatide-Sun  
Teriparatide Sun (teriparatid) 
EMA/780995/2022 
Sida 3/3 
 
 
 
 
