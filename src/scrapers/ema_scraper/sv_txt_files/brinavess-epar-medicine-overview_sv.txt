EMEA/H/C/001215 
Brinavess (vernakalant) 
Sammanfattning av Brinavess och varför det är godkänt inom EU 
Vad är Brinavess och vad används det för? 
Brinavess är ett läkemedel som ges för att snabbt återställa normal hjärtrytm hos vuxna patienter som 
nyligen börjat få förmaksflimmer. Förmaksflimmer uppstår när förmaken (hjärtats övre rum) dras 
samman oregelbundet och snabbt, vilket resulterar i onormal hjärtrytm. Brinavess ska användas mot 
förmaksflimmer som har börjat under de senaste sju dagarna, eller under de senaste tre dagarna om 
patienten nyligen har genomgått en hjärtoperation. 
Brinavess innehåller den aktiva substansen vernakalanthydroklorid. 
Hur används Brinavess? 
Brinavess är receptbelagt och ska ges av kvalificerad vårdpersonal på en plats där patientens hjärta 
kan övervakas ordentligt. Vårdpersonalen ska övervaka patientens blodtryck och hjärtfrekvens medan 
läkemedlet ges och under minst 15 minuter efteråt. 
Brinavess är en lösning som ges genom infusion (dropp) i en ven under 10 minuter. Dosen av 
Brinavess beror på patientens kroppsvikt. Om hjärtrytmen inte har återgått till den normala 15 minuter 
efter att den första infusionen har avslutats kan en andra, mindre dos ges. Patienterna ska inte få mer 
än 5 mg Brinavess per kg kroppsvikt inom en 24-timmarsperiod, eller högst 565 mg får ges till 
patienter som väger mer än 113 kg. Om blodtrycket eller hjärtfrekvensen plötsligt sjunker ska 
infusionen avbrytas omedelbart. För att få mer information om hur du använder Brinavess, läs 
bipacksedeln eller tala med läkare eller apotekspersonal. 
Hur verkar Brinavess? 
Brinavess innehåller vernakalant, en typ av substans som kallas antiarytmikum. Det återställer den 
normala hjärtrytmen genom att blockera kanaler genom vilka laddade partiklar av kalium och natrium 
rör sig in i och ut ur muskelcellerna i förmaken. Genom att blockera dessa kanaler kan vernakalant 
förhindra onormal elektrisk aktivitet som kan leda till förmaksflimmer. Vernakalant verkar 
huvudsakligen i förmaken och inte i hjärtkamrarna (hjärtats nedre rum). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union  
© European Medicines Agency, 2019. Reproduction is authorised provided the source is acknowledged. 
 
Vilken fördelar med Brinavess har visats i studierna? 
I två huvudstudier på 596 vuxna med förmaksflimmer jämfördes Brinavess med placebo (overksam 
behandling). I en tredje huvudstudie jämfördes Brinavess med placebo hos 161 vuxna som hade 
förmaksflimmer efter hjärtoperation. Huvudeffektmåttet var andelen patienter vars hjärtrytm återgick 
till den normala. 
Brinavess var effektivare än placebo när det gällde att behandla patienter som nyligen börjat få 
förmaksflimmer. Hos patienter som nyligen börjat få förmaksflimmer återgick hjärtrytmen i de första 
två studierna till den normala hos 51 procent av dem som fick Brinavess (118 out of 231) jämfört med 
4 procent (6 av 159) av dem som fick placebo. I den tredje studien återgick hjärtrytmen till den 
normala hos 47 procent av patienterna som fick Brinavess jämfört med 14 procent av dem som fick 
placebo. 
Vilka är riskerna med Brinavess? 
De vanligaste biverkningarna som orsakas av Brinavess (kan förekomma hos fler än 1 av 10 
användare) är dysgeusi (smakförändringar) och nysningar. En fullständig förteckning över biverkningar 
som rapporterats för Brinavess finns i bipacksedeln. 
Brinavess får inte ges till patienter med svår aortastenos (förträngning av aorta), lågt systoliskt 
blodtryck (blodtrycket när hjärtat drar ihop sig), långt framskriden hjärtsvikt (när hjärtat inte pumpar 
runt tillräckligt med blod i kroppen), vissa typer av förändrad elektrisk aktivitet i hjärtat eller mycket 
långsam hjärtfrekvens. Brinavess får inte ges inom 30 dagar efter akut koronarsyndrom (en grupp av 
hjärtproblem som innefattar instabil angina och hjärtinfarkt). Patienter som tar Brinavess får inte ges 
läkemedel som kallas ”antiarytmika klass I och III” intravenöst under fyra timmar före eller efter 
infusionen med Brinavess. En fullständig förteckning över restriktioner finns i bipacksedeln. 
Varför är Brinavess godkänt i EU? 
Europeiska läkemedelsmyndigheten fann att fördelarna med Brinavess är större än riskerna och att 
Brinavess kan godkännas för försäljning i EU. 
Vad görs för att garantera säker och effektiv användning av Brinavess? 
Företaget som marknadsför Brinavess kommer att säkerställa att vårdpersonal som förväntas använda 
läkemedlet får utbildningsmaterial där det förklaras hur läkemedlet ska användas. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Brinavess har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Brinavess kontinuerligt. 
Biverkningar som har rapporterats för Brinavess utvärderas noggrant och nödvändiga åtgärder vidtas 
för att skydda patienterna. 
Mer information om Brinavess 
Den 1 september 2010 beviljades Brinavess ett godkännande för försäljning som gäller i hela EU. 
Mer information om Brinavess finns på EMA:s webbplats: 
ema.europa.eu/medicines/human/EPAR/brinavess. 
Denna sammanfattning uppdaterades senast 10-2019. 
Brinavess (vernakalant)  
EMA/544746/2019 
Sida 2/2 
 
 
 
