EMA/505987/2015 
EMEA/H/C/002792 
Sammanfattning av EPAR för allmänheten 
Obizur 
susoctocog alfa 
Detta är en sammanfattning av det offentliga europeiska utredningsprotokollet (EPAR) för Obizur. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Obizur ska användas. 
Praktisk information om hur Obizur ska användas finns i bipacksedeln. Du kan också kontakta din 
läkare eller apotekspersonal. 
Vad är Obizur och vad används det för? 
Obizur är ett läkemedel för behandling av blödningsepisoder hos vuxna med förvärvad hemofili, en 
blödningssjukdom som orsakas av en spontan utveckling av antikroppar som inaktiverar faktor VIII. 
Faktor VIII är ett av de proteiner som behövs för att blodet ska koagulera normalt.  
Obizur innehåller den aktiva substansen susoctocog alfa.  
Hur används Obizur? 
Obizur är receptbelagt och behandling ska ske under tillsyn av en läkare med erfarenhet av behandling 
av hemofili. Obizur finns som ett pulver och en vätska som blandas till en injektionsvätska, lösning för 
injektion i en ven. Dosen och hur ofta den ges, liksom behandlingens längd, justeras efter patientens 
tillstånd och behov och efter hur farlig blödningen är. Mer information finns i produktresumén (ingår 
också i EPAR). 
Hur verkar Obizur? 
Patienter med förvärvad hemofili som orsakas av antikroppar mot faktor VIII har problem med 
blodkoagulationen såsom blödningar i leder, muskler eller inre organ. Den aktiva substansen i Obizur, 
susoctocog alfa, verkar i kroppen på samma sätt som mänsklig faktor VIII, men har en något 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
annorlunda form. Antikropparna har därför inte lika lätt att känna igen den, och den kan därför ersätta 
den mänskliga faktor VIII som har inaktiverats, vilket gör att blodet kan koagulera och blödningen 
kontrolleras. 
Vilken nytta med Obizur har visats i studierna? 
Obizur har undersökts i en huvudstudie på 28 vuxna patienter med förvärvad hemofili orsakad av 
antikroppar mot faktor VIII som fick en allvarlig blödning. Obizur jämfördes inte med något annat 
läkemedel. Svaret på Obizur ansågs vara positivt om blödningen upphörde eller minskade, medan ett 
negativt svar innebar att blödningen fortsatte eller förvärrades. Samtliga 28 patienter uppvisade ett 
positivt svar inom 24 timmar efter inledd behandling med Obizur, och hos 24 av 28 patienter upphörde 
blödningen fullständigt. 
Vilka är riskerna med Obizur? 
Överkänslighetsreaktioner (allergiska) kan uppstå med Obizur och kan omfatta angioödem (svullnad i 
vävnader under huden), en brännande och stickande känsla vid injektionsstället, frossa, vallningar, 
kliande hudutslag, huvudvärk, utslag, hypotoni (lågt blodtryck), känsla av trötthet eller rastlöshet, 
illamående eller kräkningar, takykardi (snabba hjärtslag), tryck över bröstet, väsande andning och 
pirrningar. I vissa fall kan biverkningarna bli allvarliga (anafylaxi) och kan förknippas med farligt 
branta blodtrycksfall. Obizur får inte ges till patienter som har haft en allvarlig allergisk reaktion mot 
susoctocog alfa eller något annat innehållsämne, eller mot hamsterprotein. Patienter med förvärvad 
hemofili som orsakats av antikroppar mot faktor VIII kan utveckla antikroppar mot susoctocog alfa. 
En fullständig förteckning över biverkningar och restriktioner för Obizur finns i bipacksedeln. 
Varför godkänns Obizur? 
Kommittén för humanläkemedel (CHMP) fann att nyttan med Obizur är större än riskerna och 
rekommenderade att Obizur skulle godkännas för försäljning i EU. CHMP noterade bristen på specifika 
behandlingar av förvärvad hemofili som orsakats av antikroppar mot faktor VIII. Huvudstudiens 
resultat visade att Obizur var effektivt när det gällde att behandla allvarliga blödningsepisoder hos 
vuxna med sjukdomen. Vad gäller säkerheten fann kommittén att potentialen för allergiska reaktioner 
och utveckling av antikroppar mot läkemedlet är vad som förväntas och övervägdes av de gynnsamma 
effekterna. 
Obizur har godkänts i enlighet med reglerna om ”godkännande i undantagsfall”. Detta beror på att det 
inte har varit möjligt att få fullständig information om Obizur eftersom sjukdomen är sällsynt. 
Europeiska läkemedelsmyndigheten kommer att granska ny information om produkten varje år och 
uppdatera denna sammanfattning när det behövs. 
Vilken information om Obizur saknas för närvarande? 
Eftersom Obizur har godkänts i enlighet med reglerna om ”godkännande i undantagsfall” ska företaget 
som marknadsför läkemedlet inrätta och upprätthålla ett patientregister för att samla in och analysera 
kort- och långsiktiga data om Obizurs effekt och säkerhet hos patienter med förvärvad hemofili som 
orsakats av antikroppar mot faktor VIII. 
Obizur  
EMA/505987/2015 
Sida 2/3 
 
 
 
Vad görs för att garantera säker och effektiv användning av Obizur? 
En riskhanteringsplan har tagits fram för att se till att Obizur används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Obizur. 
Där anges också lämpliga försiktighetsåtgärder som vårdpersonal och patienter ska vidta. 
Dessutom kommer företaget som marknadsför Obizur att tillhandahålla utbildningsmaterial till 
vårdpersonal som förväntas använda Obizur med information om hur dosen ska beräknas.  
I sammanfattningen av riskhanteringsplanen finns mer information. 
Mer information om Obizur 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Obizur finns i bipacksedeln (ingår också i EPAR). Du kan också kontakta din läkare 
eller apotekspersonal. 
Sammanfattningen av ställningstagandet om Obizur från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Obizur  
EMA/505987/2015 
Sida 3/3 
 
 
 
