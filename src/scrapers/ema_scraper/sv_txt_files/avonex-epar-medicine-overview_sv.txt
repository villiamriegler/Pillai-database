EMA/547135/2019 
EMEA/H/C/000102 
Avonex (interferon beta-1a) 
Sammanfattning av Avonex och varför det är godkänt inom EU 
Vad är Avonex och vad används det för? 
Avonex används för att behandla följande patientgrupper: 
• 
• 
Patienter med multipel skleros (MS) som förlöper i skov. MS är en sjukdom som innebär att 
inflammation skadar den skyddande isoleringen kring nerverna (demyelinisering) samt även själva 
nerverna. Vid MS som förlöper i skov drabbas patienten attacker (skov) mellan symtomfria 
perioder. Avonex bromsar utvecklingen av funktionsnedsättning och minskar antalet skov. 
Patienter som har haft ett enda demyeliniserande skov, om detta var allvarligt nog för att kräva 
behandling med injektion av kortikosteroider (antiinflammatoriska läkemedel). Det ges om 
patienten anses löpa en överhängande risk att utveckla MS. Innan Avonex ges måste läkare 
utesluta andra orsaker till symtomen. 
Avonex innehåller den aktiva substansen interferon beta-1a. 
Hur används Avonex? 
Avonex är receptbelagt och behandling ska inledas av läkare med erfarenhet av att behandla MS. 
Avonex finns som injektionsvätska, lösning i en förfylld spruta eller förfylld penna. Varje spruta eller 
penna innehåller 30 mikrogram interferon beta-1a. 
Rekommenderad dos Avonex till vuxna (18 år eller äldre) är 30 mikrogram, som ges genom injektion i 
en muskel en gång i veckan. För att patienten ska vänja sig vid behandlingen kan läkaren 
rekommendera att patienten startar med en lägre dos en gång i veckan innan ökning sker till fulldos. 
Detta kan endast göras med den förfyllda sprutan om denna utrustats med en specialanordning som 
fästs på sprutan och gör att endast den lägre dosen av Avonex kan injiceras. 
Ett nytt injektionsställe ska väljas varje vecka. Patienterna kan själva ta injektionerna med Avonex när 
de har fått lära sig hur man gör. Ett smärtstillande medel med febernedsättande effekt kan ges före 
varje injektion och under 24 timmar efter injektionen för att minska de influensaliknande symptom 
som kan förekomma under behandlingens första månader. Behandling med Avonex ska avbrytas om 
patienten utvecklar progressiv (försämrad) MS. 
För mer information om hur du använder Avonex, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Hur verkar Avonex? 
Den aktiva substansen i Avonex är proteinet interferon beta-1a, som ingår i en grupp av interferoner 
som kan bildas naturligt i kroppen för att hjälpa till att bekämpa virus och andra angrepp. Vid MS 
fungerar immunsystemet (kroppens eget försvar) dåligt och angriper delar av centrala nervsystemet 
(hjärnan, ryggmärgen och synnerven [nerven som skickar signaler från ögat till hjärnan]). Detta 
orsakar inflammation som skadar nerverna och deras omgivande isolerande skikt. Exakt hur Avonex 
verkar vid MS är ännu inte känt men den aktiva substansen, interferon beta-1a, verkar lugna ner 
immunsystemet och förhindra MS-skov. 
Vilka fördelar med Avonex har visats i studierna? 
Avonex jämfördes med placebo (overksam behandling) i två huvudstudier. Den första studien 
omfattade 301 patienter i åldern 16 år och uppåt med MS som förlöper i skov och som hade haft minst 
två skov under de föregående tre åren eller minst ett skov per år om de hade haft sjukdomen mindre 
än tre år. Behandlingen pågick i upp till två år. Huvudeffektmåttet var antalet patienter vars 
funktionsnedsättning förvärrades. Efter två år hade funktionsnedsättningen förvärrats hos 22 procent 
av patienterna som behandlades med Avonex och 35 procent av patienterna som behandlades med 
placebo. 
Den andra studien omfattade 383 vuxna som hade haft ett enda demyeliniserande skov. I studien 
jämfördes Avonex med placebo när det gällde att minska risken för ett andra skov. Den beräknade 
risken för att få ett andra demyeliniserande skov var lägre hos patienter som fick Avonex än hos 
patienter som fick placebo: med Avonex var risken 21 procent på två år och 35 procent på tre år, 
medan risken med placebo var 39 procent på två år och 50 procent på tre år. 
Företaget har inte utfört några formella studier på patienter som är under 16 år. Emellertid har de 
presenterat information från publicerade studier om användning av Avonex på patienter i åldrarna 12 
till 18 år. Dessa studier visade på en minskad frekvens av skov, möjligen på grund av behandling med 
Avonex. 
Vilka är riskerna med Avonex? 
De vanligaste biverkningarna som orsakas av Avonex (kan förekomma hos fler än 1 av 10 användare) 
är huvudvärk, influensaliknande symtom, pyrexi (feber), frossa och svettning. Dessa biverkningar 
minskar vid fortsatt behandling. Biverkningarna är ungefär desamma hos vuxna och hos barn. 
Avonex får inte ges till patienter som lider av allvarlig depression eller som har självmordstankar. 
En fullständig förteckning över biverkningar och restriktioner för Avonex finns i bipacksedeln. 
Varför är Avonex godkänt i EU? 
Europeiska läkemedelsmyndigheten (EMA) fann att fördelarna med Avonex är större än riskerna och 
att Avonex kan godkännas för försäljning i EU. 
Vad görs för att garantera säker och effektiv användning av Avonex? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Avonex har tagits med i produktresumén och bipacksedeln. 
Avonex (interferon beta-1a)  
EMA/547135/2019  
Sida 2/3 
 
 
 
Liksom för alla läkemedel övervakas de vetenskapliga uppgifterna för Avonex kontinuerligt. 
Biverkningar som har rapporterats för Avonex utvärderas noggrant och nödvändiga åtgärder vidtas för 
att skydda patienterna. 
Mer information om Avonex 
Den 13 mars 1997 beviljades Avonex ett godkännande för försäljning som gäller i hela EU. 
Mer information om Avonex finns på EMA:s webbplats: 
ema.europa.eu/medicines/human/EPAR/avonex. 
Denna sammanfattning uppdaterades senast 11-2019. 
Avonex (interferon beta-1a)  
EMA/547135/2019  
Sida 3/3 
 
 
 
