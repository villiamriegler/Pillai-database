EMA/402486/2019 
EMEA/H/C/002226 
Nimenrix (vaccin mot grupp A-, C-, W-135- och Y-
meningokockinfektion, konjugerat) 
Sammanfattning av Nimenrix och varför det är godkänt inom EU 
Vad är Nimenrix och vad används det för? 
Nimenrix är ett vaccin och används för att skydda vuxna, ungdomar och barn från sex veckors ålder 
mot invasiv meningokocksjukdom orsakad av fyra grupper av bakterien Neisseria meningitidis (grupp 
A, C, W-135 och Y). Invasiv sjukdom uppstår när bakterierna sprids i kroppen och orsakar allvarliga 
infektioner som exempelvis meningit (infektion i hjärnans eller ryggmärgens skyddshinnor) och sepsis 
(blodförgiftning). 
Vaccinet innehåller ämnen från det yttre höljet på bakterien N. meningitidis. 
Hur används Nimenrix? 
Nimenrix är receptbelagt och ska ges i enlighet med de officiella rekommendationerna. Det finns som 
ett pulver och en vätska som bereds till en injektionsvätska, lösning. Pulvret finns i en injektionsflaska 
och vätskan i en förfylld spruta eller i en ampull (förseglad behållare). 
Nimenrix ges som en injektion i låret eller axelmuskeln. För spädbarn som är minst sex veckor men 
under sex månader gamla rekommenderas två doser av Nimenrix (den första dosen ges från sex 
veckors ålder, den andra dosen två månader senare). Barn som är sex månader eller äldre samt 
ungdomar och vuxna ska få en dos av Nimenrix. En ytterligare dos kan dock övervägas för vissa barn 
som löper stor risk för invasiv meningokockinfektion (minst två månader efter den sista dosen 
Nimenrix). 
Barn som fick startdosen (eller startdoserna) av Nimenrix mellan sex veckors och ett års ålder ska få 
en boosterdos vid ett år ålder, minst två månader efter den sista dosen Nimenrix. 
För att förstärka skyddet kan Nimenrix också ges som boostervaccin till personer från ett års ålder som 
redan vaccinerats med ett annat meningokockvaccin. 
För att få mer information om hur du använder Nimenrix, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Hur verkar Nimenrix? 
Vacciner verkar genom att de förbereder immunsystemet (kroppens naturliga försvar) för hur det ska 
skydda sig mot en viss sjukdom. När en person vaccineras uppfattar immunsystemet delarna av 
bakterien i vaccinet som främmande och bildar antikroppar mot dem. När personen i framtiden 
kommer i kontakt med bakterien kommer dessa antikroppar i samverkan med andra komponenter i 
immunsystemet att kunna döda bakterierna och bidra till att skydda mot sjukdomen. 
Nimenrix innehåller små mängder kapselpolysackarider (socker från det yttre skalet) som extraherats 
från de fyra grupperna av bakterien N. meningitidis: A, C, W135 och Y. Dessa har renats och sedan 
”konjugerats” (fästs) till bärarproteinet tetanustoxoid (ett försvagat tetanustoxin som inte orsakar 
sjukdom och även används i stelkrampsvaccin) eftersom det förstärker immunsvaret på vaccinet. 
Vilken nytta med Nimenrix har visats i studierna? 
Förmågan hos Nimenrix att sätta i gång produktionen av antikroppar (immunogenicitet) utvärderades i 
fem huvudstudier som omfattade över 4 000 deltagare från ett års ålder. Nimenrix jämfördes med 
flera andra liknande vacciner mot N. meningitidis. Resultaten visade att en enkeldos med Nimenrix var 
lika effektivt som de andra vaccinerna när det gäller att stimulera ett immunsvar mot samtliga fyra 
typer av polysackarider från N. meningitidis. Antalet personer som uppvisade immunsvar mot 
polysackarider med Nimenrix var liknande som för de andra vaccinerna. 
Hos personer som vaccinerats med Nimenrix eller ett annat meningokockvaccin när de var ett år eller 
äldre visade studierna också att Nimenrix ökade nivån av antikroppar när det gavs som boosterdos 
flera år efter att de vaccinerats. 
En sjätte studie med fler än 2 000 barn som vaccinerades första gången när de var 6–12 veckor gamla 
visade att Nimenrix (som gavs som två doser med två månaders mellanrum) var lika effektivt som två 
andra vacciner mot N. meningitides när det gäller att stimulera ett immunsvar. Baserat på data från 
denna studie och ytterligare data från en stödjande studie med 187 barn ansågs denna dos av 
Nimenrix också vara effektiv hos barn som var minst 12 veckor men under 6 månader gamla. När det 
gäller barn som var mellan sex månader och ett år gamla kunde man utifrån tillgängliga data dra 
slutsatsen att en dos Nimenrix var tillräckligt för att stimulera ett immunsvar mot N. meningitidis. 
Vilka är riskerna med Nimenrix? 
De vanligaste biverkningarna som orsakas av Nimenrix vid första vaccinationen (kan förekomma hos 
fler än 1 av 10 användare) är aptitförlust, irritabilitet, dåsighet, huvudvärk, feber, svullnad, smärta och 
rodnad på injektionsstället samt trötthet. Biverkningarna efter boostervaccinering med Nimenrix liknar 
i allmänhet dem som uppträder efter den första vaccinationen, men diarré, kräkningar och illamående 
är också mycket vanligt. En fullständig förteckning över biverkningar och restriktioner för Nimenrix 
finns i bipacksedeln. 
Varför är Nimenrix godkänt i EU? 
Europeiska läkemedelsmyndigheten fann att Nimenrix visat sig vara minst lika effektivt som 
jämförelsevaccinerna när det gäller att stimulera ett immunsvar mot de fyra grupperna av bakterien N. 
meningitidis hos personer i olika åldersgrupper. Myndigheten fann att Nimenrix erbjuder de fördelar 
som finns med konjugerade vacciner i förhållande till konventionella vacciner. Bland annat framkallar 
det ett starkt immunsvar hos små barn. Nimenrix tolereras väl och myndigheten fann att det är säkert 
att ges tillsammans med andra vacciner som rutinmässigt ges till de olika åldersgrupperna. 
Nimenrix (vaccin mot grupp A-, C-, W-135- och Y-meningokockinfektion, konjugerat) 
EMA/402486/2019 
Sida 2/3 
 
 
 
Myndigheten fann därför att nyttan med Nimenrix är större än riskerna och rekommenderade att 
Nimenrix kan godkännas för försäljning. 
Vad görs för att garantera säker och effektiv användning av Nimenrix? 
Företaget som marknadsför Nimenrix kommer att göra en studie för att bedöma hur länge det 
skyddande immunsvaret efter en eller två doser Nimenrix finns kvar hos små barn i åldern 1–2 år. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Nimenrix har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Nimenrix kontinuerligt. 
Biverkningar som har rapporterats för Nimenrix utvärderas noggrant och nödvändiga åtgärder vidtas 
för att skydda patienterna. 
Mer information om Nimenrix 
Den 20 april 2012 beviljades Nimenrix ett godkännande för försäljning som gäller i hela EU. 
Mer information om Nimenrix finns på EMA:s webbplats: 
ema.europa.eu/medicines/human/EPAR/nimenrix. 
Denna sammanfattning uppdaterades senast 08-2019. 
Nimenrix (vaccin mot grupp A-, C-, W-135- och Y-meningokockinfektion, konjugerat) 
EMA/402486/2019 
Sida 3/3 
 
 
 
 
