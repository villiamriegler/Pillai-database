EMA/69114/2023 
EMEA/H/C/006006 
Dapagliflozin Viatris (dapagliflozin) 
Sammanfattning av Dapagliflozin Viatris och varför det är godkänt inom EU 
Vad är Dapagliflozin Viatris och vad används det för? 
Dapagliflozin Viatris är ett läkemedel som används för att behandla typ 2-diabetes, kronisk hjärtsvikt 
och kronisk njursjukdom. 
Vid typ 2-diabetes ges Dapagliflozin Viatris till vuxna och barn från 10 års ålder vars sjukdom inte är 
tillräckligt kontrollerad. Läkemedlet används i kombination med lämplig kost och motion av patienter 
som inte kan ta metformin (ett annat diabetesläkemedel). Det kan också ges som tilläggsbehandling 
till andra diabetesläkemedel. 
Vid kronisk hjärtsvikt (när hjärtat inte klarar av att pumpa runt tillräckligt med blod i kroppen) ges 
Dapagliflozin Viatris till vuxna som har symtom på sjukdomen och reducerad ejektionsfraktion (ett 
mått på hur väl hjärtat pumpar blod). 
Dapagliflozin Viatris ges också till vuxna med kronisk njursjukdom. 
Dapagliflozin Viatris är ett generiskt läkemedel. Det innebär att Dapagliflozin Viatris innehåller samma 
aktiva substans och verkar på samma sätt som ett ”referensläkemedel” som redan är godkänt i EU. 
Referensläkemedlet är Forxiga. Mer information om generiska läkemedel finns i dokumentet med 
frågor och svar här. 
Dapagliflozin Viatris innehåller den aktiva substansen dapagliflozin. 
Hur används Dapagliflozin Viatris? 
Dapagliflozin Viatris finns som tabletter och är receptbelagt. 
Vid typ 2-diabetes, kronisk hjärtsvikt och kronisk njursjukdom är den rekommenderade dosen av 
Dapagliflozin Viatris 10 mg en gång om dagen. 
Om patienter med typ 2-diabetes får Dapagliflozin Viatris i kombination med insulin eller andra 
läkemedel som får kroppen att producera insulin kan doserna av dessa läkemedel behöva sänkas för 
att förebygga hypoglykemi (lågt blodsocker). 
För mer information om hur du använder Dapagliflozin Viatris, läs bipacksedeln eller tala med läkare 
eller apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur verkar Dapagliflozin Viatris? 
Den aktiva substansen i Dapagliflozin Viatris, dapagliflozin, blockerar verkan av proteinet natrium-
glukos-kotransportör 2 (SGLT2) som finns i njurarna. När blod filtreras av njurarna hindrar SGLT2 
njurarna från att låta glukos (blodsocker) passera ut i urinen. Patienter med diabetes har höga 
blodsockernivåer. Genom att blockera verkan av SGLT2 gör dapagliflozin så att njurarna kan låta mer 
blodsocker passera ut i urinen, vilket leder till att blodsockret sjunker. 
Genom att verkan av SGLT2 blockeras främjas också hjärtfunktionen hos patienter med kronisk 
hjärtsvikt samt njurfunktionen hos patienter med kronisk njursjukdom, oavsett om de har diabetes 
eller inte. Dapagliflozins verkan ökar utsöndringen av salt och vatten i urinen. Detta minskar den totala 
blodvolymen och således också det arbete som hjärtat behöver utföra för att pumpa blod. Detta 
förbättrar dess funktion hos patienter med hjärtsvikt och bidrar även till att njurfunktionen 
upprätthålls. 
Hur har Dapagliflozin Viatris effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Forxiga, och behöver inte studeras igen för Dapagliflozin Viatris. 
Liksom för alla läkemedel har företaget lagt fram kvalitetsdata för Dapagliflozin Viatris. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Dapagliflozin Viatris? 
Eftersom Dapagliflozin Viatris är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Dapagliflozin Viatris godkänt i EU? 
Europeiska läkemedelsmyndigheten (EMA) fann att det styrkts att Dapagliflozin Viatris i enlighet med 
EU:s krav har likvärdig kvalitet och är bioekvivalent med Forxiga. Myndigheten fann därför att 
fördelarna är större än de konstaterade riskerna, liksom för Forxiga, och att Dapagliflozin Viatris kan 
godkännas för användning i EU. 
Vad görs för att garantera säker och effektiv användning av Dapagliflozin 
Viatris? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Dapagliflozin Viatris har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Dapagliflozin Viatris 
kontinuerligt. Misstänkta biverkningar som har rapporterats för Dapagliflozin Viatris utvärderas 
noggrant och nödvändiga åtgärder vidtas för att skydda patienter. 
Dapagliflozin Viatris (dapagliflozin)  
EMA/69114/2023  
Sida 2/3 
 
 
 
 
Mer information om Dapagliflozin Viatris 
Mer information om Dapagliflozin Viatris finns på EMA:s webbplats: 
ema.europa.eu/medicines/human/EPAR/dapagliflozin-viatris. Information om referensläkemedlet finns 
också på EMA:s webbplats. 
Dapagliflozin Viatris (dapagliflozin)  
EMA/69114/2023  
Sida 3/3 
 
 
 
