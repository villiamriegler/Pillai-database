EMA/569200/2018 
EMEA/H/C/002150 
Grastofil (filgrastim) 
Sammanfattning av Grastofil och varför det är godkänt inom EU 
Vad är Grastofil och vad används det för? 
Grastofil är ett läkemedel som används för att stimulera produktionen av vita blodkroppar i följande 
fall: 
• 
• 
• 
• 
• 
För att minska neutropenins varaktighet (lågt antal neutrofiler, en typ av vita blodkroppar) och 
förebygga febril neutropeni (neutropeni med feber) hos cancerpatienter (undantaget patienter med 
kronisk myeloisk leukemi eller myelodysplastiskt syndrom). Neutropeni är en vanlig biverkning till 
cancerbehandling och kan leda till att patienterna blir känsliga för infektioner. 
För att minska varaktigheten av neutropeni hos patienter som genomgår behandling för att 
förstöra benmärgscellerna före en benmärgstransplantation (till exempel hos vissa patienter med 
leukemi) om de löper risk för långvarig, svår neutropeni. 
För att hjälpa till att frigöra celler från benmärgen hos patienter som ska donera blodstamceller för 
transplantation. 
För att öka antalet neutrofiler och minska infektionsrisken hos patienter med neutropeni som 
tidigare haft svåra, upprepade infektioner. 
För att behandla ihållande neutropeni hos patienter med avancerad infektion med humant 
immunbristvirus (hiv), i syfte att minska risken för bakteriella infektioner när annan behandling är 
olämplig. 
Grastofil är en biosimilar, vilket innebär att Grastofil i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Grastofil är Neupogen. Mer 
information om biosimilarer finns här. 
Hur används Grastofil? 
Grastofil är receptbelagt och behandling ska ges i samarbete med en klinik för cancerbehandling. 
Läkemedlet finns i förfyllda sprutor och ges genom injektion under huden eller infusion (dropp) i en 
ven. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact                                          
  An agency of the European Union    
© European Medicines Agency, 2018. Reproduction is authorised provided the source is acknowledged. 
 
 
  
 
 
 
 
Hur Grastofil ges, i vilken dos och hur länge behandlingen behöver pågå beror på varför det används, 
hur mycket patienten väger och hur patienten svarar på behandlingen. För att få mer information om 
hur du använder Grastofil, läs bipacksedeln eller tala med läkare eller apotekspersonal. 
Hur verkar Grastofil? 
Den aktiva substansen i Grastofil, filgrastim, är mycket likt ett mänskligt protein som kallas GCSF 
(granulocyte colony stimulating factor). Filgrastim verkar på samma sätt som naturligt producerat G-
CSF genom att stimulera benmärgen att producera fler vita blodkroppar. 
Vilka fördelar med Grastofil har visats i studierna? 
Grastofil studerades i en huvudstudie på 120 kvinnliga vuxna patienter med bröstcancer som 
behandlades med kemoterapi (läkemedel för behandling av cancer) som man vet orsakar neutropeni. 
Patienterna fick kemoterapi dag 1 i en treveckorscykel, och fick därefter en dos Grastofil nästa dag och 
varje dag i upp till 14 dagar. Det viktigaste måttet på effekt var varaktigheten av svår neutropeni. 
Svår neutropeni varade i genomsnitt 1,4 dagar, vilket kan jämföras med 1,6 dagar och 1,8 dagar som 
rapporterats i studier med filgrastim som hämtats från litteraturen. Uppgifter från publicerade studier 
visar att filgrastims nytta och säkerhet är liknande hos både vuxna och barn som genomgår 
kemoterapi. 
Studier utfördes även för att visa att Grastofil producerar halter av den aktiva substansen i kroppen 
som är jämförbara med referensläkemedlet, Neupogen. 
Vilka är riskerna med Grastofil? 
De vanligaste biverkningarna som orsakas av Grastofil (kan uppträda hos fler än 1 av 10 personer) är 
feber, muskuloskeletal smärta (värk i muskler och skelett), anemi (lågt antal röda blodkroppar), 
kräkningar och illamående. Andra biverkningar kan uppträda hos fler än 1 av 10 patienter, beroende 
på vilket medicinskt tillstånd Grastofil används mot. En fullständig förteckning över biverkningar och 
restriktioner för Grastofil finns i bipacksedeln. 
 Varför är Grastofil godkänt? 
Europeiska läkemedelsmyndigheten (EMA) fann att det styrkts att Grastofil i enlighet med EU:s krav 
för biosimilarer har en kvalitets-, säkerhets- och effektprofil som är jämförbar med profilen för 
Neupogen. EMA fann därför att fördelarna är större än de konstaterade riskerna, liksom för Neupogen, 
och att Grastofil skulle godkännas för försäljning i EU. 
Vad görs för att garantera säker och effektiv användning av Grastofil? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Grastofil har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Grastofil utvärderas noggrant och nödvändiga åtgärder för att 
skydda patienter vidtas. 
Grastofil (filgrastim)   
EMA/569200/2018  
Sida 2/3 
 
 
 
 
 
Mer information om Grastofil 
Den 18 oktober 2013 beviljades Grastofil ett godkännande för försäljning som gäller i hela EU. 
Mer information om Grastofil finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 09-2018. 
Grastofil (filgrastim)   
EMA/569200/2018  
Sida 3/3 
 
 
 
 
 
