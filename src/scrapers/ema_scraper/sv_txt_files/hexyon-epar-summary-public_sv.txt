EMA/410340/2016 
EMEA/H/C/002796 
Sammanfattning av EPAR för allmänheten 
Hexyon 
Difteri, tetanus, pertussis (acellulärt, komponent), hepatit B (rDNA), polio 
(inaktiverat) och konjugerat Haemophilus influenzae typ b-vaccin 
(adsorberat) 
Detta är en sammanfattning av det offentliga europeiska utredningsprotokollet (EPAR) för Hexyon. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Hexyon ska användas. 
Praktisk information om hur Hexyon ska användas finns i bipacksedeln. Du kan också kontakta din 
läkare eller apotekspersonal. 
Vad är Hexyon och vad används det för? 
Hexyon är ett vaccin som innehåller aktiva substanser som härrör från difteri, tetanus, pertussis och 
Haemophilus influenzae typ b-bakterier, hepatit B-virus, samt inaktiverade poliovirus. Det ges till 
spädbarn och småbarn från sex veckors ålder som skydd mot följande infektionssjukdomar: 
•  Difteri (en mycket smittsam sjukdom som påverkar halsen och huden och som kan skada hjärtat 
och andra organ), 
• 
• 
tetanus (stelkramp, vanligtvis orsakad av en sårinfektion), 
pertussis (kikhosta), 
•  hepatit B (en viral leverinfektion), 
• 
• 
poliomyelit (polio, en sjukdom som påverkar nerverna och som kan leda till muskelsvaghet eller 
förlamning), 
invasiva sjukdomar (såsom meningit) orsakade av H. influenzae typ b-bakterier. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Hur används Hexyon? 
Hexyon finns som injektionsvätska, suspension i injektionsflaskor och förfyllda sprutor. Läkemedlet är 
receptbelagt. Vaccination med Hexyon ska utföras i enlighet med officiella rekommendationer. 
Rekommenderat initialt vaccinationsschema är antingen två doser som ges med två månaders 
mellanrum eller tre doser som ges med minst en månads mellanrum. En boosterdos ska ges minst sex 
månader efter den sista av dessa initiala doser. Hexyon eller en lämplig kombination av andra vacciner 
kan användas för boosterdosen. Hexyon ges som djup injektion i en muskel, vanligtvis i övre låret eller 
axelmuskeln. 
Mer information finns i bipacksedeln. 
Hur verkar Hexyon? 
Hexyon är ett vaccin. Vacciner fungerar genom att de ”lär” immunsystemet (kroppens naturliga 
försvar) hur det ska skydda sig mot sjukdomar. Hexyon innehåller små mängder av material från de 
bakterier och virus som det skyddar mot. Dessa material har inaktiverats vid behov så att de inte kan 
ge upphov till någon sjukdom. 
När ett barn får vaccinet uppfattar immunsystemet delarna av bakterierna och virusen som 
”främmande” och bildar antikroppar mot dem. Immunsystemet kommer sedan att kunna producera 
antikroppar snabbare när det exponeras naturligt för bakterierna eller virusen. Detta bidrar till att 
skydda barnet mot sjukdomar som dessa bakterier och virus orsakar. 
Vaccinet är ”adsorberat”. Det betyder att de aktiva substanserna är bundna till aluminiumföreningar 
för att stimulera till bättre svar. 
Vilken nytta har Hexyon visat i studierna? 
Hexyon har undersökts i flera länder runtom i världen i 12 huvudstudier med över 3 400 spädbarn i 
åldern sex veckor till två år. Barnen fick tre doser av vaccinet under sina första sex levnadsmånader i 
enlighet med olika lokala vaccinationsscheman. Effekterna jämfördes med en kombination av separata 
vacciner som utformats för att skydda mot de sjukdomar som ingår i Hexyon. Huvudmåttet på effekt 
var bildandet av antikroppar på nivåer som var kända för att skydda mot dessa sjukdomar. 
I fem av dessa studier undersöktes effekterna av att ge en boosterdos minst sex månader efter det 
initiala vaccinationsschemat hos 1 511 barn. Studierna visade att skyddande nivåer av antikroppar mot 
de olika sjukdomarna utvecklades hos mellan 90 och 100 procent av barnen efter de första tre doserna 
av Hexyon, och att skyddet upprätthölls eller förbättrades när en boosterdos gavs. 
I en efterföljande studie med 455 barn granskades den mer långsiktiga fortsatta förekomsten av 
skyddande antikroppar i upp till tre år efter en boosterdos med Hexyon. I en annan studie med 1 336 
spädbarn utvärderades svaret på olika partier av vaccinet och vad som hände när det gavs med 
vacciner mot infektioner orsakade av bakterien Streptococcus pneumoniae (Prevenar) och rotavirus 
(Rotarix). Dessa studier visade att Hexyon producerar liknande antikroppsprofiler över tid som 
jämförbara vacciner, och att vaccinet kan ges samtidigt som Prevenar och Rotarix. 
Vaccinationsschemat med två doser undersöktes även i en huvudstudie med 554 barn. I denna studie 
påvisades att antikroppssvaret hos barnen som fick Hexyon liknade antikroppssvaret hos barnen som 
fick jämförelsevaccinet (Infanrix hexa) när detta gavs med ett vaccinationsschema i två doser åtföljt 
av en boosterdos sex månader senare. 
Hexyon 
EMA/410340/2016 
Sida 2/3 
 
 
 
 
Vilka är riskerna med Hexyon? 
De vanligaste biverkningarna som orsakas av Hexyon är smärta och rodnad vid injektionsstället, 
lättretlighet och gråt. Reaktioner kan vara vanligare efter den första dosen än efter senare doser. En 
fullständig förteckning över biverkningar som rapporterats för Hexyon finns i bipacksedeln. 
Hexyon får inte ges till barn som någon gång har fått en allergisk reaktion mot Hexyon eller ett vaccin 
som innehåller samma komponenter, inklusive ämnen som används under tillverkningen av vaccinet 
och som kan finnas i mycket låga halter (t.ex. antibiotikumen neomycin eller streptomycin). Hexyon 
får inte ges till barn som av okänd anledning haft encefalopati (hjärnsjukdom) inom sju dagar efter 
tidigare vaccination med ett vaccin som innehåller pertussiskomponenter. Det får inte ges till barn som 
har en okontrollerad eller allvarlig sjukdom som påverkar hjärnan eller nervsystemet, såsom 
okontrollerad epilepsi (anfall), såvida inte tillståndet har stabiliserats med behandling och nyttan är 
tydligt större än risken. Vaccination med Hexyon ska skjutas upp om ett barn har måttlig till hög feber. 
En fullständig förteckning över restriktioner finns i bipacksedeln. 
Varför har Hexyon godkänts? 
Kommittén för humanläkemedel (CHMP) fann att nyttan med Hexyon är större än riskerna och 
rekommenderade att Hexyon skulle godkännas för försäljning i EU. 
CHMP noterade att Hexyon visats bilda skyddande nivåer av antikroppar mot difteri, stelkramp, 
kikhosta, hepatit B, polioemylit och infektioner med H. influenzae typ b-bakterier hos barn mellan sex 
veckor och två års ålder oavsett etnicitet. Även om data om barn äldre än två år saknas finns det inget 
som tyder på att svaret hos äldre barn skulle vara annorlunda. 
När det gäller säkerheten fann CHMP att Hexyons allmänna säkerhetsprofil liknar den för andra 
vacciner, även om Hexyon är mer benäget  än liknande vacciner att orsaka reaktioner (huvudsakligen 
på injektionsstället). 
Vad görs för att garantera säker och effektiv användning av Hexyon? 
Rekommendationer och försiktighetsåtgärder som vårdpersonal och patienter ska vidta för säker och 
effektiv användning av Hexyon har tagits med i produktresumén och bipacksedeln. 
Mer information om Hexyon 
Den 17 april 2013 beviljade Europeiska kommissionen ett godkännande för försäljning av Hexyon som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Hexyon finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2016. 
Hexyon 
EMA/410340/2016 
Sida 3/3 
 
 
 
 
