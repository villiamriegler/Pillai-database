EMA/264164/2023 
EMEA/H/C/003954 
Orkambi (lumakaftor/ivakaftor) 
Sammanfattning av Orkambi och varför det är godkänt inom EU 
Vad är Orkambi och vad används det för? 
Orkambi är ett läkemedel som används för att behandla cystisk fibros hos patienter som är 1 år eller 
äldre. Cystisk fibros är en ärftlig sjukdom som får allvarliga effekter på lungorna, 
matsmältningssystemet (tarmarna) och andra organ. 
Orkambi ges till patienter som har den genetiska F508del-mutationen. Denna mutation påverkar genen 
för proteinet CFTR (”cystic fibrosis transmembrane conductance regulator”). Orkambi ges till patienter 
som har ärvt mutationen från båda föräldrarna. 
Orkambi innehåller de aktiva substanserna lumakaftor och ivakaftor. 
Hur används Orkambi? 
Orkambi ska endast förskrivas av en läkare med erfarenhet av att behandla cystisk fibros. 
Orkambi finns som tabletter och granulat som tas genom munnen. Läkemedlet ska tas var 12:e timme 
tillsammans med fettinnehållande livsmedel. 
För mer information om hur du använder Orkambi, läs bipacksedeln eller tala med läkare eller 
apotekspersonal. 
Hur verkar Orkambi? 
Cystisk fibros orsakas av mutationer i CFTR-genen. Denna gen framställer CFTR-proteinet, som deltar i 
regleringen av produktionen av slem och magsafter. Mutationerna minskar mängden CFTR-protein på 
cellytan eller påverkar proteinets sätt att verka. 
En av de aktiva substanserna i Orkambi, lumakaftor, ökar mängden CFTR-protein på cellen och den 
andra, ivakaftor, ökar aktiviteten hos det defekta CFTR-proteinet. Detta leder till att slem och 
magsafter blir mindre tjocka. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
 
Vilka fördelar med Orkambi har visats i studierna? 
I två huvudstudier på 1 108 patienter med cystisk fibros som var 12 år eller äldre, och i en studie på 
204 barn i åldern 6–11 år, visade sig Orkambi förbättra lungfunktionen. Samtliga patienter hade 
F508del-mutationen i CFTR-genen. I de tre studierna jämfördes Orkambi med placebo (overksam 
behandling), och båda gavs som tillägg till patienternas vanliga behandling. 
I de två studierna på patienter som var 12 år eller äldre var huvudeffektmåttet baserat på 
förbättringen av patienternas förväntad FEV1, som är ett mått på hur väl lungorna fungerar. Resultat 
från den första studien visade efter 24 veckors behandling att patienterna som tog Orkambi hade en 
genomsnittlig förbättring av FEV1 som var 2,41 procentenheter högre än för dem som tog placebo. 
Denna siffra var 2,65 i den andra studien. Behandling med Orkambi minskade också antalet 
exacerbationer (attacker) som krävde inläggning på sjukhus eller antibiotikabehandling. Totalt sett 
minskades antalet exacerbationer med 39 procent jämfört med placebo. 
I studien på barn i åldern 6–11 år var huvudeffektmåttet en sänkning av lungclearanceindexet (LCI2.5), 
vilket visar på en förbättring av lungventilationen. Efter 24 veckors behandling minskade LCI2.5 med 
1,01 hos patienter som behandlades med Orkambi, och hos patienter som behandlades med placebo 
ökade det med 0,08. 
Ytterligare studier har undersökt effekterna av Orkambi hos barn i åldern 1–5 år. 
I en studie ingick 60 barn i åldern 2–5 år med cystisk fibros som hade F508del-mutationen i båda 
kopiorna av CFTR-genen. Samtliga barn behandlades med Orkambi. Efter 24 veckors behandling 
förbättrades CFTR-proteinets aktivitet, vilket mättes genom en minskning av mängden klorid i svett. 
Patienter med cystisk fibros utsöndrar höga halter av klorid när de svettas på grund av att CFTR inte 
fungerar som det ska. Vid avbrott i behandlingen med Orkambi ökade kloridhalterna igen. Barnens 
tillväxt (mätt i kroppsmasseindex, vikt och längd) förbättrades också. 
I en andra studie ingick 46 barn i åldern 12–23 månader med cystisk fibros som hade F508del-
mutationen i båda kopiorna av CFTR-genen. Samtliga barn behandlades med Orkambi. Studien visade 
en minskning av mängden klorid i svett efter 24 veckors behandling, vilket var jämförbart med vad 
som konstaterats för äldre barn som behandlades med Orkambi i separata studier. 
Vilka är riskerna med Orkambi? 
En fullständig förteckning över biverkningar och restriktioner för Orkambi finns i bipacksedeln. 
De vanligaste biverkningarna som orsakas av Orkambi (kan förekomma hos fler än 1 av 10 användare) 
är dyspné (andnöd), diarré och illamående. Allvarliga biverkningar (kan förekomma hos upp till 1 av 
100 användare) är leverproblem såsom förhöjda leverenzymer, kolestatisk hepatit (ansamling av galla 
som leder till inflammation i levern) och hepatisk encefalopati (en hjärnsjukdom som orsakas av 
leverproblem). 
Varför är Orkambi godkänt i EU? 
Orkambi har visat sig förbättra lungfunktionen och lungventilationen hos patienter med cystisk fibros 
från 6 års ålder. Effekterna av Orkambi på barn i åldern 1–5 år ansågs likna dem som konstaterats hos 
äldre barn, och en långtidsstudie kommer att genomföras för att bekräfta detta. 
De gynnsamma effekterna av Orkambi var färre än väntat för ett läkemedel som behandlar 
sjukdomens mekanism snarare än dess symtom. Eftersom cystisk fibros orsakad av F508del-
mutationen är särskilt allvarlig ansågs dock de observerade effekterna vara kliniskt relevanta för 
Orkambi  
EMA/264164/2023 
Sida 2/3 
 
 
 
patienter som inte har andra behandlingsalternativ. Orkambis biverkningar drabbade främst tarmarna 
och andningen och ansågs i allmänhet vara lindriga till måttliga samt hanterbara. 
Europeiska läkemedelsmyndigheten (EMA) fann att fördelarna med Orkambi är större än riskerna och 
rekommenderade att Orkambi skulle godkännas för försäljning i EU. 
Vad görs för att garantera säker och effektiv användning av Orkambi? 
Företaget som marknadsför Orkambi ska utföra en långtidsstudie på barn i åldern 1–5 år med cystisk 
fibros som har F508del-mutationen i båda kopiorna av CFTR-genen. Studien ska utvärdera hur 
sjukdomen utvecklas hos barn som behandlas med Orkambi jämfört med hos barn som inte behandlas 
med Orkambi. Som en del av denna studie kommer den långsiktiga säkerheten för Orkambi hos barn i 
åldern 12–23 månader att bedömas ytterligare. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Orkambi har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Orkambi kontinuerligt. 
Biverkningar som har rapporterats för Orkambi utvärderas noggrant och nödvändiga åtgärder vidtas 
för att skydda patienterna. 
Mer information om Orkambi 
Den 19 november 2015 beviljades Orkambi ett godkännande för försäljning som gäller i hela EU. 
Mer information om Orkambi finns på EMA:s webbplats: 
ema.europa.eu/medicines/human/EPAR/Orkambi. 
Denna sammanfattning uppdaterades senast 05-2023. 
Orkambi  
EMA/264164/2023 
Sida 3/3 
 
 
 
