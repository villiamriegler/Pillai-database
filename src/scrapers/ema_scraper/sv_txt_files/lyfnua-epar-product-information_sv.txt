BILAGA I
PRODUKTRESUMÉ
1
Detta läkemedel är föremål för utökad övervakning. Detta kommer att göra det möjligt att snabbt
identifiera ny säkerhetsinformation. Hälso- och sjukvårdspersonal uppmanas att rapportera varje
misstänkt biverkning. Se avsnitt 4.8 om hur man rapporterar biverkningar.
1. 
LÄKEMEDLETS NAMN
Lyfnua 45 mg filmdragerade tabletter
2.  KVALITATIV OCH KVANTITATIV SAMMANSÄTTNING
Varje filmdragerad tablett innehåller gefapixantcitrat motsvarande 45 mg gefapixant.
För fullständig förteckning över hjälpämnen, se avsnitt 6.1.
3. 
LÄKEMEDELSFORM
Filmdragerad tablett (tablett)
Rosa, 10 mm, rund och konvex tablett märkt ”777” på ena sidan och slät på den andra sidan.
4.  KLINISKA UPPGIFTER
4.1  Terapeutiska indikationer
Lyfnua är indicerat för behandling av refraktär eller oförklarlig kronisk hosta hos vuxna.
4.2  Dosering och administreringssätt
Dosering
Den rekommenderade dosen av gefapixant är en tablett på 45 mg två gånger dagligen oralt med eller
utan samtidigt födointag.
Missad dos
Patienter bör instrueras att om de missar en dos, ska de hoppa över den missade dosen och fortsätta
enligt det vanliga doseringsschemat. Patienter ska inte fördubbla sin nästa dos eller ta mer än den
förskrivna dosen.
Särskilda patientgrupper
Äldre (≥ 65 år)
Ingen dosjustering är nödvändig för äldre patienter (se avsnitt 5.1 och 5.2).
Gefapixant är känt för att huvudsakligen utsöndras via njurarna. Eftersom äldre patienter är mer
benägna att ha nedsatt njurfunktion kan risken för biverkningar av gefapixant vara större hos äldre
patienter. Försiktighet bör iakttas med initial doseringsfrekvens.
Nedsatt njurfunktion
Dosjustering krävs hos patienter med svårt nedsatt njurfunktion (eGFR < 30 ml/minut/1,73 m2) som
inte behöver dialys. Dosen ska minskas till en tablett på 45 mg en gång dagligen.
Ingen dosjustering krävs hos patienter med lätt eller måttligt nedsatt njurfunktion
(eGFR ≥ 30 ml/minut/1,73 m2). För patienter med njursjukdom i slutstadiet som kräver dialys finns
inte tillräckliga data tillgängliga för att kunna rekommendera dosering (se avsnitt 5.2).
2
Nedsatt leverfunktion
Patienter med nedsatt leverfunktion har inte studerats. Eftersom levermetabolism är en mindre
elimineringsväg för gefapixant rekommenderas ingen dosjustering (se avsnitt 5.2).
Pediatrisk population
Det finns ingen relevant användning av Lyfnua för en pediatrisk population (under 18 år) för
indikationen refraktär eller oförklarlig kronisk hosta.
Administreringssätt 
Oral användning.
Tabletterna ska sväljas hela och kan tas med eller utan föda. Patienter ska instrueras att inte bryta,
krossa eller tugga tabletterna.
4.3  Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
4.4  Varningar och försiktighet
Obstruktiv sömnapné
Hos patienter med måttlig till svår obstruktiv sömnapné (n=19) som inte använde luftvägsövertryck,
var 180 mg gefapixant till natten förknippat med en lägre genomsnittlig syremättnad (SaO2) och en
högre genomsnittlig andel tid med SaO2 < 90 % över alla sömnstadier jämfört med placebo. Den
kliniska relevansen av dessa fynd vid användning av 45 mg gefapixant två gånger dagligen hos
patienter med refraktär kronisk hosta eller oförklarlig kronisk hosta med samtidig obstruktiv sömnapné
är inte känd. För patienter med obstruktiv sömnapné bör lämplig behandling av denna övervägas innan
behandling med gefapixant påbörjas.
Överkänslighet
Gefapixant innehåller en sulfonamidgrupp men anses vara en icke-sulfonylarylamin. Gefapixant har
inte studerats hos patienter med överkänslighet mot sulfonamid i anamnesen, därför kan
korsöverkänslighet med sulfonamidöverkänslighet inte uteslutas. Gefapixant bör användas med
försiktighet till patienter med känd överkänslighet mot sulfonamider.
Akut infektion i nedre luftvägarna
Behandling med gefapixant ska utvärderas och individanpassas hos patienter som utvecklar en akut
infektion i nedre luftvägarna (se avsnitt 5.1).
Smakrelaterade biverkningar
Smakrelaterade biverkningar var rapporterade som mycket vanliga i de kliniska studierna. Hos de
flesta patienterna gick denna biverkan över kort efter att behandlingen med gefapixant avslutats
(median 5 dagar). Hos ett fåtal patienter, bestod dessa reaktioner mer än ett år efter avslutad
behandling (se avsnitt 4.8).
Hjälpämnen
Detta läkemedel innehåller mindre än 1 mmol (23 mg) natrium per tablett, dvs. är näst intill
“natriumfritt”.
3
 
4.5 
Interaktioner med andra läkemedel och övriga interaktioner
Baserat på in vitro-studier (se avsnitt 5.2) utfördes relevanta kliniska interaktionsstudier och inga
kliniskt betydelsefulla interaktioner har identifierats.
Pediatrisk population
Interaktionsstudier har endast utförts på vuxna.
4.6  Fertilitet, graviditet och amning
Graviditet
Det finns inga data från användningen av gefapixant hos gravida kvinnor. Djurstudier tyder inte på
direkta eller indirekta reproduktionstoxikologiska effekter (se avsnitt 5.3). Som en försiktighetsåtgärd
bör man undvika användning av Lyfnua under graviditet och hos fertila kvinnor som inte använder
preventivmedel.
Amning
Tillgängliga farmakodynamiska/toxikologiska djurdata har visat att gefapixant utsöndras i mjölk (se
avsnitt 5.3).
En risk för det nyfödda barnet/spädbarnet kan inte uteslutas.
Ett beslut måste fattas om man ska avbryta amningen eller avbryta/avstå från behandling med Lyfnua
efter att man tagit hänsyn till fördelen med amning för barnet och fördelen med behandling för
kvinnan.
Fertilitet
Inga data finns tillgängliga om gefapixants effekt på fertiliteten hos människa. Det var ingen effekt på
parningsförmåga eller fertilitet hos råtta med gefapixantbehandling (se avsnitt 5.3).
4.7  Effekter på förmågan att framföra fordon och använda maskiner
Gefapixant har ingen eller försumbar effekt på förmågan att framföra fordon och använda maskiner. I
enskilda fall kan yrsel uppstå efter administrering av gefapixant som kan påverka förmågan att
framföra fordon och använda maskiner.
4.8  Biverkningar
Sammanfattning av säkerhetsprofilen
De vanligaste rapporterade biverkningarna var dysgeusi (41 %), ageusi (15 %) och hypogeusi (11 %).
Tabell över biverkningar
Säkerheten för gefapixant utvärderades i två kliniska fas III-studier (COUGH-1 och COUGH-2) som
inkluderade totalt 1 369 patienter som behandlats med gefapixant (15 mg eller 45 mg två gånger
dagligen) (se avsnitt 5.1). Durationen av exponeringen med gefapixant var 52 veckor.
Biverkningarna som rapporterats från studier med gefapixant listas i tabellen nedan enligt MedDRA
organsystemklass och efter frekvens. Frekvenser definieras som mycket vanliga (≥ 1/10), vanliga
(≥ 1/100 till < 1/10), mindre vanliga (≥ 1/1 000 till < 1/100), sällsynta (≥ 1/10 000, < 1/1 000 ) och
mycket sällsynta (< 1/10 000).
4
Tabell 1: Biverkningar
Organsystemklass 
Biverkning
Infektioner och infestationer
  Vanliga
Metabolism och nutrition 
  Vanliga
Centrala och perifera nervsystemet
  Mycket vanliga
  Vanliga
Andningsvägar, bröstkorg och mediastinum
  Vanliga
Magtarmkanalen
  Vanliga
Psykiska störningar
  Vanliga 
Njurar och urinvägar 
  Mindre vanliga 
Övre luftvägsinfektion
Minskad aptit
Dysgeusi*, 
Ageusi, 
Hypogeusi
Smakstörning, 
Yrsel
Hosta**, 
Smärta i orofarynx
Illamående, 
Diarré, 
Muntorrhet, 
Överproduktion av saliv, 
Övre buksmärta, 
Dyspepsi, 
Oral hypoestesi, 
Oral parestesi
Sömnlöshet
Urinvägssten, 
Njursten, 
Urinblåsesten
*Dysgeusi var ofta rapporterat som bitter smak, metallisk smak eller salt smak.
**Hosta inkluderar rapporter om försämrad, förvärrad, ökad eller tilltagande hosta.
Beskrivning av utvalda biverkningar
Smakrelaterade biverkningar
Majoriteten av patienterna med smakrelaterade biverkningar (dysgeusi, ageusi, hypogeusi och
smakstörning) upplevde att biverkningarna började inom 9 dagar efter att gefapixant sattes in och
majoriteten var milda (65 %) till måttliga (32 %) i intensitet. De smakrelaterade biverkningarna var
reversibla hos 96 % av patienterna och 25 % rapporterande att de försvann vid eller före den sista
dosen gefapixant. Smakrelaterade biverkningar kvarstod i mer än ett år efter utsättning hos 1,6 %
(7/447) av patienter i gefapixant-gruppen och 12,8 % (6/47) av patienter i placebogruppen.
Biverkningar som resulterade i att behandlingen sattes ut inträffade hos 22 % av patienterna som fick
gefapixant. De vanligaste rapporterade biverkningarna som ledde till att behandlingen sattes ut var
dysgeusi (9 %) och ageusi (4 %).
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas
att rapportera varje misstänkt biverkning via det nationella rapporteringssystemet listat i bilaga V.*
4.9  Överdosering
I en klinisk studie med 8 friska deltagare som gavs 1 800 mg gefapixant två gånger dagligen
(40 gånger den rekommenderade humana dosen) i upp till 14 dagar, detekterades kristaller
5
 
sammansatta av gefapixant i urinen hos deltagarna. Inga tecken på skador i njurar eller urinvägar
observerades.
I fall av överdosering som rapporterades under fas III-studierna rapporterades inga biverkningar.
Vid överdosering, övervaka patienten beträffande biverkningar och vidta lämpliga stödåtgärder.
Gefapixant avlägsnas delvis genom hemodialys.
5. 
FARMAKOLOGISKA EGENSKAPER
5.1  Farmakodynamiska egenskaper
Farmakoterapeutisk grupp: Övriga hostdämpande medel, ATC-kod: R05DB29
Verkningsmekanism
Gefapixant är en selektiv P2X3-receptorantagonist. Gefapixant har också aktivitet mot receptorer av
subtypen P2X2/3. P2X3-receptorer är ATP-drivna jonkanaler som finns på sensoriska C-fibrer i
vagusnerven i luftvägarna. C-fibrer aktiveras som svar på inflammation eller kemiska irriterande
ämnen. ATP frigörs från celler i luftvägarnas slemhinnor under inflammatoriska förhållanden.
Bindning av extracellulärt ATP till P2X3-receptorer känns av som en skadesignal i C-fibrerna.
Aktivering av C-fibrer upplevs av patienten som ett behov av att hosta och en hostreflex initieras.
Blockering av ATP-signalering genom P2X3-receptorer minskar överdriven sensorisk nervaktivering
och överdriven hosta orsakad av extracellulär ATP.
Klinisk effekt och säkerhet
Effekten av Lyfnua för behandling av refraktär eller oförklarlig kronisk hosta studerades i
två 52-veckors, multicenter, randomiserade, dubbelblinda, placebokontrollerade studier av vuxna med
antingen refraktär eller oförklarlig kronisk hosta. Refraktär kronisk hosta definierades som hosta
associerad med annat samtidigt sjukdomstillstånd (t.ex. astma, gastroesofageal refluxsjukdom eller
hosta i övre luftvägarna), där hostan kvarstod trots adekvat behandling av det samtidiga
sjukdomstillståndet. Oförklarlig kronisk hosta definierades som hosta som inte hade någon association
till något samtidigt sjukdomstillstånd trots en grundlig klinisk utvärdering.
Det primära målet för båda fas III-studierna var att bedöma effekten av Lyfnua för att minska
hostfrekvensen under 24 timmar i förhållande till placebo. Minskad frekvens av hosta under vaken tid
och hostspecifik livskvalitet var sekundära mål. I båda studierna randomiserades patienterna till doser
två gånger dagligen av Lyfnua 45 mg, 15 mg eller placebo. Den primära effektperioden var 12 veckor
för COUGH-1 (NCT03449134) följt av en blindad förlängningsperiod på 40 veckor. Den primära
effektperioden var 24 veckor för COUGH-2 (NCT03449147), följt av en blindad förlängningsperiod
på 28 veckor.
Patienter inkluderade i COUGH-1 och COUGH-2 var nuvarande icke-rökare, inte insatta på
”angiotensin converting enzyme” (ACE)-hämmare, diagnostiserade med refraktär kronisk hosta eller
oförklarlig kronisk hosta och hade haft kronisk hosta i mer än 1 år. De flesta patienterna var kvinnor
(75 %), vita (80 %) och från Europa (53 %) med en medelålder på 58 år (intervall 19-89) och 7 % av
patienterna var äldre än 75 år. Totalt 61,5 % av patienterna diagnostiserades med refraktär kronisk
hosta, 38,5 % med oförklarlig kronisk hosta och durationen med kronisk hosta var i genomsnitt 11 år.
Hostfrekvens
I COUGH-1 och COUGH-2 visade patienter som behandlats med 45 mg Lyfnua två gånger dagligen
en signifikant minskning av hostfrekvensen under 24 timmar jämfört med placebo (tabell 2).
Minskningen av hostfrekvensen under 24 timmar observerades i vecka 4 och kvarstod under den
primära effektperioden (12 veckor i COUGH-1 och 24 veckor i COUGH-2, bild 1).
Gruppen  som  fick  15 mg  gefapixant  två gånger  dagligen  visade  inte  någon  signifikant  minskning  av
hostfrekvensen under 24 timmar i någon av studierna.
6
Tabell 2: Hostfrekvens under 24 timmar för 45 mg Lyfnua två gånger dagligen (COUGH-1 och
COUGH-2)
COUGH-1  
COUGH-2 
Lyfnua  
Placebo  
Lyfnua  
Placebo 
N                                                                                  243                                             
243                                     
439 
435                                     
Primärt effektmått                                                                
Hostfrekvens under 24 timmar (hostningar per timme)
Vid studiestart 
(geometriskt medelvärde) 
Vecka 12 (COUGH-1) eller vecka 24 
(COUGH-2)
(geometriskt medelvärde) 
Vecka 12 (COUGH-1) eller vecka 24 
(COUGH-2)
(minskning i % från studiestart) 
18,24                                      
22,83                                 
18,55                                              
19,48 
7,05                                       
10,33                                 
6,83                                               
8,34 
-61,35                                  
-54,77                        -63,17                                            
-57,19 
Minskning jämfört med placebo 
-18,52 (-32,76; -1,28)                              
-13,29 (-24,74; -0,10)                
(minskning i % från studiestart och
95 %KI)†            
p-värde 
0,036 
0,048 
N = Antal deltagare inkluderade i analysen. KI=Konfidensintervall
†Saknade värden vid studiestart har imputerats baserat på kön, region, följt av multipel imputering av saknade data (m = 50
imputerad datamängd) för alla uppföljningsbesök med behandling, kön, region och andra uppföljningsbesök som kovariater.
Efter imputering genomfördes en analysmodell av kovariansen (ANCOVA) vid point-of-interest-tidpunkten, justerad för
kovariater av behandling, studiestart, kön och region.
7
 
 
                                                   
                                    
                                                   
 
                                 
 
 
Bild 1: Analys av hostfrekvens under 24 timmar över tid för 45 mg Lyfnua två gånger dagligen
(COUGH-1 och COUGH-2)
COUGH - 1
COUGH - 2 
I
K
%
5
9
h
c
o
e
d
r
ä
v
l
e
d
e
m
t
k
s
i
r
t
e
m
o
e
G
    Dag 1 
  Vecka 4 
  Vecka 8 
  Vecka 12
Placebo 
Lyfnua
Livskvalitet specificerad till hosta
COUGH-2 var speciellt utformad för att bedöma effekten av Lyfnua i förhållande till placebo
beträffande livskvalitet hos vuxna personer med hosta, uppmätt med Leicester Cough Questionnaire
(LCQ), (möjliga poäng varierar från 3 till 21, en högre poäng indikerar en bättre livskvalitet). En
ökning med ≥ 1,3 poäng från studiestart i LCQ totalpoäng definierades som kliniskt betydelsefull. I
COUGH-2 var oddsen för en kliniskt betydelsefull förbättring av livskvalitet specificerad till hosta
signifikant större i behandlingsgruppen med 45 mg Lyfnua än i placebogruppen uppmätt vid vecka 24
(se tabell 3).
Tabell 3: Livskvalitet specificerad till hosta för 45 mg Lyfnua två gånger dagligen (COUGH-2):
andel av patienter med en ökning med ≥ 1,3 poäng i LCQ resultat från studiestart till vecka 24.
N 
Respondenter* (%)
Lyfnua
Placebo 
439                          
435 
75,7 
68,1
Estimerat odds ratio jämfört med placebo (95 % KI)†                  
1,46 (1,07; 1,99)                  
Estimerad förändring† jämfört med placebo (95 % KI)††                           
7,63 (1,34; 13,76)                 
p-värde†                                                                                   
0,016                              
N = Antal deltagare med tillgängliga data vid vecka 24.
*Procent respondenter vid vecka 24. Antal respondenter beräknades genom medelvärde över flera imputationer, det var
ungefär 332 och 296 respondenter i Lyfnua- respektive placeboarmen.
KI = Konfidensintervall. LCQ = Leicester Cough Questionnaire.
†Värden som saknats vid studiestart har imputerats baserat på kön och region, följt av multipel imputering av saknade data
(m = 50 imputerad datamängd) för samtliga uppföljningsbesök utifrån behandling, kön, region och andra
uppföljningsbesök som kovariat. Efter imputering genomfördes logistisk regression på dikotomiserade värden vid point-
8
 
 
 
 
 
 
 
 
of-interest-tidpunkten), justerat för kovariat av behandling, LCQ totalvärde (kontinuerligt) vid studiestart, kön och
region.
††Baserat på Bootstrapmetoden.
Pediatrisk population
Europeiska läkemedelsmyndigheten har beviljat undantag från kravet att skicka in studieresultat för
Lyfnua (gefapixant) för alla grupper av den pediatriska populationen vid behandling av oförklarlig
eller kronisk refraktär hosta (information om pediatrisk användning finns i avsnitt 4.2).
5.2  Farmakokinetiska egenskaper
Farmakokinetiken för gefapixant studerades hos friska vuxna och hos vuxna med refraktär kronisk
hosta eller oförklarlig kronisk hosta, och var liknande i de båda grupperna. Den genomsnittliga AUC i
plasma vid steady-state och maximal koncentration (Cmax) är 4 144 ng tim/ml och 531 ng/ml med
45 mg gefapixant två gånger dagligen. Steady-state uppnås inom 2 dagar, med en 1,4- till 1,5 -faldig
ackumuleringskvot.
Absorption
Efter oral administrering av gefapixant varierade tiden för att uppnå maximal plasmakoncentration
(Tmax) från 1 till 4 timmar. Exponeringsökningarna är dosproportionella efter flera doser upp till
300 mg två gånger dagligen. Fraktionen som absorberas för gefapixant är minst 78 %.
Effekt av föda
I förhållande till fastande tillstånd hade oral administrering av en engångsdos med 50 mg gefapixant
tillsammans med en kaloririk standardmåltid med hög fetthalt ingen effekt på AUC eller Cmax för
gefapixant.
Distribution
Baserat på populationsfarmakokinetiska analyser beräknas den genomsnittliga skenbara
distributionsvolymen vara 138 liter vid steady-state efter oral administrering av en dos på 45 mg.
Gefapixant uppvisar låg plasmaproteinbindning (55 %) in vitro och har ett förhållande mellan blod och
plasma på 1:1. Baserat på prekliniska studier har gefapixant låg penetration av CNS.
Metabolism
Hepatisk metabolism är en mindre elimineringsväg av gefapixant, som involverar oxidation och
glukuronidering. Efter oral administrering av [14C]-gefapixant återfanns 14 % av den administrerade
dosen som metaboliter i urinen och feces. Oförändrad gefapixant är den huvudsakliga
läkemedelsrelaterade komponenten i plasma (87 %), och varje cirkulerande metabolit stod för mindre
än 10 % av den totala radioaktiviteten som detekterades.
Eliminering
Renal utsöndring är den huvudsakliga elimineringsvägen av gefapixant och involverar både passiv
njurfiltrering och aktiva transportmekanismer. Gefapixant återfinns i urinen som modersubstans
(~ 64 %) eller metaboliter (~ 12 %), och resten återfinns i feces som modersubstans (~ 20 %) eller
metaboliter (~ 2 %). Aktiv njurutsöndring beräknas stå för ≤ 50 % av total eliminering. Gefapixant är
in vitro ett substrat för MATE1, MATE2K, P-gp och BCRP-transportörer. Gefapixant har en terminal
halveringstid (t½) på 6 - 10 timmar.
Särskilda patientgrupper
Nedsatt njurfunktion
Renal utsöndring är den huvudsakliga elimineringsvägen av gefapixant. Lätt eller måttligt nedsatt
njurfunktion (eGFR  30 ml/minut/1,73 m2) har ingen kliniskt betydelsefull effekt på exponeringen av
gefapixant.
9
I en populationsfarmakokinetisk analys som inkluderade patienter med refraktär eller oförklarlig
kronisk hosta, förväntades medelvärdet för AUC och Cmax för gefapixant öka med 89 % respektive
54 % hos patienter med allvarligt nedsatt njurfunktion (eGFR < 30 ml/minut/1,73 m2) jämfört med
dem med normal njurfunktion. För att upprätthålla systemiska exponeringar liknande dem för personer
med normal njurfunktion rekommenderas dosjustering (se avsnitt 4.2).
Nedsatt leverfunktion
Levermetabolism är en mindre elimineringsväg. Det mesta av en oral dos återfanns som oförändrad
modersubstans i urin (64 %) eller feces (20 %). Det genomfördes ingen särskild studie på
försökspersoner med nedsatt leverfunktion, eftersom nedsatt leverfunktion sannolikt inte har någon
kliniskt betydelsefull effekt på exponeringen (se avsnitt 4.2).
Effekter av ålder, kroppsvikt, kön, etnicitet och etnisk folkgrupp
Baserat på en populationsfarmakokinetisk analys har ålder, kroppsvikt, kön, etnicitet och etnisk
folkgrupp ingen kliniskt betydelsefull effekt på farmakokinetiken för gefapixant.
Läkemedelsinteraktioner
Andra läkemedels effekt på farmakokinetiken för gefapixant
Hepatisk metabolism är en mindre elimineringsväg av gefapixant, och potentialen för kliniskt
betydelsefulla läkemedelsinteraktioner är låg för gefapixant med samtidig administrering av hämmare
eller inducerare av cytokrom P450 (CYP) eller uridin 5’-difosfoglukuronsyra glukuronosyltransferas
(UGT).
Samtidig användning av en protonpumpshämmare, omeprazol, hade ingen klinisk betydelsefull effekt
på farmakokinetiken för gefapixant.
Baserat på in vitro-studier är gefapixant ett substrat för multiläkemedels- och toxinutdrivande
effluxtransportörer 1 (MATE1), MATE2K, P-glykoprotein (P-gp) och bröstcancerresistensprotein
(BCRP). I en klinisk studie i fas I ökade en enda dos av MATE1/MATE2K-hämmaren pyrimetamin
gefapixant AUC med 24 %, en mängd som inte är kliniskt betydelsefull och som inte påverkade
gefapixant Cmax.
Effekter av gefapixant på farmakokinetik för andra läkemedel
Baserat på in vitro-studier är risken låg att gefapixant orsakar CYP-hämning eller -induktion, och
därför är det osannolikt att gefapixant påverkar CYP-medierad metabolism av andra läkemedel.
Gefapixant är en hämmare av MATE1, MATE2K och organisk anjontransporterande polypeptid 1B1
(OATP1B1) och OATP1B3 in vitro. Risken för kliniskt betydelsefulla läkemedelsinteraktioner via
hämning av dessa transportörer är dock låg vid administrering av 45 mg gefapixant två gånger
dagligen. Den kliniska relevansen av hämning in vitro av organisk katjontransportör 1 (OCT1) av
gefapixant är inte fastställd. I en klinisk studie i fas I påverkade flera doser av 45 mg gefapixant inte
exponeringen av OATP1B-substratet pitavastatin.
5.3  Prekliniska säkerhetsuppgifter
Upprepad dostoxicitet
Kristalluri inträffade hos laboratoriedjur som doserats med gefapixant och majoriteten av
urinkristallerna bekräftades bestå av gefapixant.
I en sex månaders upprepad dostoxicitetsstudie av råtta observerades mikroskopiska förändringar i
njurarna (utspända tubuli på grund av närvaro av kristallint material, degeneration av epitelceller i
tubuli och inflammation i interstitiet), urinledare (vidgning och inflammation) och urinblåsa
(övergångsepitelhyperplasi) vid 9 gånger exponeringen hos människa vid högsta rekommenderade
humana dosen.
10
I en nio månader lång peroral upprepad dostoxicitetsstudie av hund observerades kristaller i urinen och
mikroskopiska fynd av fokal, mindre tubulär degenerering som involverade enstaka kortikala tubuli
observerades hos en hanhund vid 35 gånger exponeringen hos människa vid högsta rekommenderade
humana dosen.
Karcinogenicitet
Karcinogenicitetsstudier på råtta (2 års varaktighet) och rasH2-transgena möss (6 månaders
varaktighet) med gefapixant visade inga tecken på cancerframkallande potential (inga
behandlingsrelaterade tumörer) vid exponeringar upp till 9 gånger (råtta) och 4 gånger (mus)
exponeringarna vid den högsta rekommenderade humana dosen.
Mutagenes
Gefapixant var inte genotoxiskt i ett flertal in vitro- eller in vivo-analyser inklusive mikrobiell
mutagenes, kromosomavvikelse i humana perifera lymfocyter i blodet och mikronukleustest på råtta in
vivo.
Reproduktionstoxicitet
Djurstudier visade inga tecken på teratogenicitet eller embryofetal dödlighet vid exponeringar (AUC)
som var 6 gånger (råtta) och 34 gånger (kanin) exponeringen av högsta rekommenderade humana
dosen efter oral administrering av gefapixant till dräktiga råttor och kaniner under organogenesen. En
liten minskning av vikt av råttfoster, som var förknippad med toxicitet hos modern, observerades vid
en exponering ungefär 11 gånger exponeringen av högsta rekommenderade humana dosen.
Studier på dräktiga råttor och kaniner visade att gefapixant överförs till fostret genom moderkakan,
med fetala plasmakoncentrationer på upp till 21 % (råtta) och 25 % (kanin) av moderns
koncentrationer som observerades på dag 20 under dräktigheten.
I en studie på lakterande djur utsöndrades gefapixant i mjölk hos diande råttor vid oral administrering
(upp till 9 gånger exponeringen av högsta rekommenderade humana dosen) på laktationsdag 10, med
mjölkkoncentrationer 4 gånger högre än hos moderns plasmakoncentrationer observerade 1 timme
efter dosering på laktationsdag 10.
Det fanns inga effekter på fertilitet, parningsförmåga eller tidig embryonal utveckling när gefapixant
administrerades till hon- och hanråtta upp till 9 gånger exponeringen av högsta rekommenderade
humana dosen.
6. 
FARMACEUTISKA UPPGIFTER
6.1  Förteckning över hjälpämnen
Tablettkärna
Kiseldioxid, kolloidal, vattenfri (E551)
Krospovidon (E1202)
Hypromellos (E464)
Magnesiumstearat (E470b)
Mannitol (E421)
Mikrokristallin cellulosa (E460)
Natriumstearylfumarat
Filmdragering
Hypromellos (E464)
Titandioxid (E171)
11
Triacetin (E1518)
Järnoxid, röd (E172)
Karnaubavax (E903)
6.2 
Inkompatibiliteter
Ej relevant.
6.3  Hållbarhet
3 år
6.4  Särskilda förvaringsanvisningar
Inga särskilda förvaringsanvisningar.
6.5  Förpackningstyp och innehåll
Ogenomskinlig vit PVC/PE/PVdC blister med genomtryckbar aluminiumfolie.
Förpackningar med 28, 56 och 98 filmdragerade tabletter i ett icke-perforerat blister (14 tabletter per
blisterkarta) och multiförpackning med 196 (2 förpackningar med 98) filmdragerade tabletter i
icke-perforerade blister.
Eventuellt kommer inte alla förpackningsstorlekar att marknadsföras.
6.6  Särskilda anvisningar för destruktion
Ej använt läkemedel och avfall ska kasseras enligt gällande anvisningar.
7. 
INNEHAVARE AV GODKÄNNANDE FÖR FÖRSÄLJNING
Merck Sharp & Dohme B.V.
Waarderweg 39
2031 BN Haarlem
Nederländerna
8. 
NUMMER PÅ GODKÄNNANDE FÖR FÖRSÄLJNING 
EU/1/21/1613/001
EU/1/21/1613/002
EU/1/21/1613/003
EU/1/21/1613/004
9. 
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: {DD månad ÅÅÅÅ}
10.  DATUM FÖR ÖVERSYN AV PRODUKTRESUMÉN
{MM/ÅÅÅÅ}
12
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu.
13
 
BILAGA II
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE
AV TILLVERKNINGSSATS
VILLKOR ELLER BEGRÄNSNINGAR FÖR
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET
FÖR FÖRSÄLJNING
VILLKOR ELLER BEGRÄNSNINGAR AVSEENDE EN
SÄKER OCH EFFEKTIV ANVÄNDNING AV
LÄKEMEDLET
14
A.  TILLVERKARE SOM ANSVARAR FÖR FRISLÄPPANDE AV
TILLVERKNINGSSATS
Namn och adress till tillverkare som ansvarar för frisläppande av tillverkningssats
Merck Sharp & Dohme B.V.
Waarderweg 39
2031 BN Haarlem
Nederländerna
B.  VILLKOR ELLER BEGRÄNSNINGAR FÖR TILLHANDAHÅLLANDE OCH
ANVÄNDNING 
Receptbelagt läkemedel.
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
• 
Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den
förteckning över referensdatum för unionen (EURD-listan) som föreskrivs i artikel 107c.7 i
direktiv 2001/83/EG och eventuella uppdateringar som finns på Europeiska
läkemedelsmyndighetens webbplats.
Innehavaren av godkännandet för försäljning ska lämna in den första periodiska säkerhetsrapporten för
detta läkemedel inom 6 månader efter godkännandet.
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV
ANVÄNDNING AV LÄKEMEDLET
• 
Riskhanteringsplan
Innehavaren av godkännandet för försäljning ska genomföra de erforderliga
farmakovigilansaktiviteter och -åtgärder som finns beskrivna i den överenskomna
riskhanteringsplanen (Risk Management Plan, RMP) som finns i modul 1.8.2 i godkännandet
för försäljning samt eventuella efterföljande överenskomna uppdateringar av
riskhanteringsplanen.
En uppdaterad riskhanteringsplan ska lämnas in
•  på begäran av Europeiska läkemedelsmyndigheten,
•  när riskhanteringssystemet ändras, särskilt efter att ny information framkommit som kan leda till
betydande ändringar i läkemedlets nytta-riskprofil eller efter att en viktig milstolpe (för
farmakovigilans eller riskminimering) har nåtts.
15
 
BILAGA III
MÄRKNING OCH BIPACKSEDEL
16
A. MÄRKNING
17
 
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1. 
LÄKEMEDLETS NAMN
Lyfnua 45 mg filmdragerade tabletter
gefapixant
2. 
DEKLARATION AV AKTIV(A) SUBSTANS(ER)
En filmdragerad tablett innehåller 45 mg gefapixant (som citrat).
3. 
4. 
FÖRTECKNING ÖVER HJÄLPÄMNEN
LÄKEMEDELSFORM OCH FÖRPACKNINGSSTORLEK
28 filmdragerade tabletter
56 filmdragerade tabletter
98 filmdragerade tabletter
5. 
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Ska sväljas.
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT
8. 
UTGÅNGSDATUM
EXP
9. 
SÄRSKILDA FÖRVARINGSANVISNINGAR
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT
LÄKEMEDEL OCH AVFALL I FÖREKOMMANDE FALL
18
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Merck Sharp & Dohme B.V.
Waarderweg 39
2031 BN Haarlem
Nederländerna
12.  NUMMER PÅ GODKÄNNANDE FÖR FÖRSÄLJNING 
EU/1/21/1613/001 (28 filmdragerade tabletter)
EU/1/21/1613/002 (56 filmdragerade tabletter)
EU/1/21/1613/003 (98 filmdragerade tabletter)
13.  TILLVERKNINGSSATSNUMMER
Lot
14.  ALLMÄN KLASSIFICERING FÖR FÖRSKRIVNING
15.  BRUKSANVISNING
16. 
INFORMATION I PUNKTSKRIFT
Lyfnua 45 mg
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen.
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT
ÖGA
PC
SN
NN
19
 
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG FÖR MULTIFÖRPACKNING (MED BLUE BOX)
1. 
LÄKEMEDLETS NAMN
Lyfnua 45 mg filmdragerade tabletter
gefapixant
2. 
DEKLARATION AV AKTIV(A) SUBSTANS(ER)
En filmdragerad tablett innehåller 45 mg gefapixant (som citrat).
3. 
4. 
FÖRTECKNING ÖVER HJÄLPÄMNEN
LÄKEMEDELSFORM OCH FÖRPACKNINGSSTORLEK
Multiförpackning: 196 (2 förpackningar med 98) filmdragerade tabletter
5. 
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Ska sväljas.
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT
8. 
UTGÅNGSDATUM
EXP
9. 
SÄRSKILDA FÖRVARINGSANVISNINGAR
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT
LÄKEMEDEL OCH AVFALL I FÖREKOMMANDE FALL
20
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Merck Sharp & Dohme B.V.
Waarderweg 39
2031 BN Haarlem
Nederländerna
12.  NUMMER PÅ GODKÄNNANDE FÖR FÖRSÄLJNING 
EU/1/21/1613/004
13.  TILLVERKNINGSSATSNUMMER
Lot
14.  ALLMÄN KLASSIFICERING FÖR FÖRSKRIVNING
15.  BRUKSANVISNING
16. 
INFORMATION I PUNKTSKRIFT
Lyfnua 45 mg
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen.
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT
ÖGA
PC
SN
NN
21
 
UPPGIFTER SOM SKA FINNAS PÅ YTTRE FÖRPACKNINGEN
INNERKARTONG I MULTIFÖRPACKNINGEN (UTAN BLUE BOX)
1. 
LÄKEMEDLETS NAMN
Lyfnua 45 mg filmdragerade tabletter
gefapixant
2. 
DEKLARATION AV AKTIV(A) SUBSTANS(ER)
En filmdragerad tablett innehåller 45 mg gefapixant (som citrat).
3. 
4. 
FÖRTECKNING ÖVER HJÄLPÄMNEN
LÄKEMEDELSFORM OCH FÖRPACKNINGSSTORLEK
98 filmdragerade tabletter. Del av en multiförpackning. Får inte säljas separat.
5. 
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Ska sväljas.
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT
8. 
UTGÅNGSDATUM
EXP
9. 
SÄRSKILDA FÖRVARINGSANVISNINGAR
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT
LÄKEMEDEL OCH AVFALL I FÖREKOMMANDE FALL
22
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Merck Sharp & Dohme B.V.
Waarderweg 39
2031 BN Haarlem
Nederländerna
12.  NUMMER PÅ GODKÄNNANDE FÖR FÖRSÄLJNING 
EU/1/21/1613/004
13.  TILLVERKNINGSSATSNUMMER
Lot
14.  ALLMÄN KLASSIFICERING FÖR FÖRSKRIVNING
15.  BRUKSANVISNING
16. 
INFORMATION I PUNKTSKRIFT
Lyfnua 45 mg
17.  UNIK IDENTITETSBETECKNING – TVÅDIMENSIONELL STRECKKOD 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT
ÖGA
Ej relevant
23
 
UPPGIFTER SOM SKA FINNAS PÅ BLISTER ELLER STRIPS
BLISTER
1. 
LÄKEMEDLETS NAMN
Lyfnua 45 mg tabletter
gefapixant
INNEHAVARE AV GODKÄNNANDE FÖR FÖRSÄLJNING
2. 
MSD
3.  UTGÅNGSDATUM
EXP
4. 
Lot
TILLVERKNINGSSATSNUMMER <, DONATIONS- OCH PRODUKTKODER>
5.  ÖVRIGT
24
 
B. BIPACKSEDEL
25
Bipacksedel: Information till användaren
Lyfnua 45 mg filmdragerade tabletter
gefapixant
Detta läkemedel är föremål för utökad övervakning. Detta kommer att göra det möjligt att snabbt
identifiera ny säkerhetsinformation. Du kan hjälpa till genom att rapportera de biverkningar du
eventuellt får. Information om hur du rapporterar biverkningar finns i slutet av avsnitt 4.
Läs noga igenom denna bipacksedel innan du börjar ta detta läkemedel. Den innehåller
information som är viktig för dig.
- 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, även om
de uppvisar sjukdomstecken som liknar dina.
Om du får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Se avsnitt 4.
I denna bipacksedel finns information om följande:
1.  Vad Lyfnua är och vad det används för 
2.  Vad du behöver veta innan du tar Lyfnua 
3.  Hur du tar Lyfnua 
4.  Eventuella biverkningar 
5.  Hur Lyfnua ska förvaras 
6.  Förpackningens innehåll och övriga upplysningar
1. 
Vad Lyfnua är och vad det används för
Lyfnua innehåller den aktiva substansen gefapixant.
Lyfnua är ett läkemedel som används av vuxna för att behandla kronisk hosta (hosta som pågått längre
än 8 veckor) och:
• 
• 
hostan försvinner inte, även efter intag av andra läkemedel eller
orsaken till hostan är okänd.
Den aktiva substansen i Lyfnua, gefapixant, blockerar nervaktiveringen som framkallar onormal hosta.
2. 
Vad du behöver veta innan du tar Lyfnua 
Ta inte Lyfnua
- 
om du är allergisk mot gefapixant eller något annat innehållsämne i detta läkemedel (anges i
avsnitt 6).
Varningar och försiktighet 
Tala med läkare eller apotekspersonal innan och medan du tar Lyfnua om du:
- 
- 
- 
är allergisk mot läkemedel som innehåller sulfonamid
har sömnapné – andningsuppehåll under sömnen
utvecklar en akut infektion i lungor / nedre luftvägar (t.ex. lunginflammation eller
luftrörskatarr)
märker förändring i hur saker smakar, förlorat smaksinne, eller om du inte känner smak
lika bra, och om detta fortsätter även efter att du slutat med Lyfnua
- 
26
Barn och ungdomar
Ge inte detta läkemedel till barn och ungdomar under 18 år. Det beror på att det inte har studerats i
denna åldersgrupp.
Andra läkemedel och Lyfnua
Tala om för läkare eller apotekspersonal om du tar, nyligen har tagit eller kan tänkas ta andra
läkemedel.
Graviditet och amning
Det är inte känt om Lyfnua kan skada ditt ofödda barn. Därför är det bäst att undvika att ta Lyfnua om
du är gravid.
Om du är gravid eller ammar, tror att du kan vara gravid eller planerar att skaffa barn, rådfråga läkare
eller apotekspersonal innan du använder detta läkemedel.
Djurstudier har visat att Lyfnua kan passera över i bröstmjölk. En risk för ditt barn kan inte uteslutas.
Du och din läkare ska tillsammans bestämma om du ska ta Lyfnua eller amma.
Körförmåga och användning av maskiner
Du kan känna dig yr när du har tagit Lyfnua. Om detta händer ska du inte framföra fordon eller
använda verktyg eller maskiner förrän du inte längre känner dig yr.
Lyfnua innehåller natrium
Detta läkemedel innehåller mindre än 1 mmol (23 mg) natrium per tablett, dvs. är näst intill
“natriumfritt”.
3.  Hur du tar Lyfnua
Ta alltid detta läkemedel enligt läkarens eller apotekspersonalens anvisningar. Rådfråga läkare eller
apotekspersonal om du är osäker.
Hur stor dos ska tas
Rekommenderad dos för Lyfnua är:
- 
en 45 mg tablett två gånger dagligen.
Vuxna med njurproblem
Läkaren kan ändra hur mycket och hur ofta du tar Lyfnua om:
- 
du har allvarlig njursvikt och inte får dialys.
Hur ska läkemedlet tas
Svälj tabletten hel. Bryt inte, krossa inte eller tugga på tabletten.
Tabletten kan tas med eller utan mat.
Om du har tagit för stor mängd av Lyfnua
Om du har tagit för stor mängd av Lyfnua, kontakta genast läkare eller apotekspersonal.
Om du har glömt att ta Lyfnua
Om du glömt ta en dos, hoppa över denna dos och ta nästa dos enligt doseringsschemat.
Ta inte dubbel dos för att kompensera för glömd dos.
Om du har ytterligare frågor om detta läkemedel, kontakta läkare eller apotekspersonal.
27
4. 
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få
dem.
Möjliga biverkningar är:
Mycket vanliga (kan förekomma hos fler än 1 av 10 användare)
- 
- 
- 
förändring av hur saker smakar (såsom en metallisk, bitter eller salt smak)
minskad förmåga att känna smak
förlust av smak
Vanliga (kan förekomma hos upp till 1 av 10 användare)
- 
- 
- 
- 
- 
- 
- 
- 
- 
- 
- 
- 
- 
- 
- 
illamående
förändrad smak jämfört med tidigare
hosta (försämrad, ökad)
muntorrhet
infektion i övre luftvägarna (en infektion i de övre luftvägarna som inkluderar näsa och hals)
diarré
smärta i munnen eller halsen
minskade hungerkänslor
yrsel
ont i övre delen av buken (magen)
matsmältningsproblem
ovanlig känsla i munnen (t.ex. stickningar eller stickande känsla)
förlust av känsel i munnen
ökad salivproduktion
sömnlöshet (sömnsvårigheter)
Mindre vanliga (kan förekomma hos upp till 1 av 100 användare)
- 
stenar i urinblåsan, urinvägarna eller njurarna
Rapportering av biverkningar
Om du får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Du kan också rapportera biverkningar direkt via det
nationella rapporteringssystemet listat i bilaga V. Genom att rapportera biverkningar kan du bidra till
att öka informationen om läkemedels säkerhet.
5.  Hur Lyfnua ska förvaras
Förvara detta läkemedel utom syn- och räckhåll för barn.
Används före utgångsdatum som anges på blistret och kartongen efter ”EXP”. Utgångsdatumet är den
sista dagen i angiven månad.
Inga särskilda förvaringsanvisningar.
Använd inte detta läkemedel om förpackningen är skadad eller visar tecken på manipulering.
Läkemedel ska inte kastas i avloppet eller bland hushållsavfall. Fråga apotekspersonalen hur man
kastar läkemedel som inte längre används. Dessa åtgärder är till för att skydda miljön.
28
6. 
Förpackningens innehåll och övriga upplysningar
Innehållsdeklaration 
Den aktiva substansen är gefapixant. En filmdragerad tablett innehåller 45 mg gefapixant (som citrat).
Övriga innehållsämnen är kiseldioxid (kolloidal, vattenfri) (E551), krospovidon (E1202), hypromellos
(E464), magnesiumstearat (E470b), mannitol (E421), mikrokristallin cellulosa (E460),
natriumstearylfumarat. Tabletterna är filmdragerade och drageringen innehåller följande
innehållsämnen: hypromellos (E464), titandioxid (E171), triacetin (E1518) och röd järnoxid (E172).
Tabletterna är polerade med karnaubavax (E903).
Läkemedlets utseende och förpackningsstorlekar
Lyfnua är en rosa, rund och konvex tablett märkt ”777” på ena sidan och slät på den andra sidan.
Lyfnua är tillgänglig i vita PVC/PE/PVdC blister.
Lyfnua är tillgänglig i förpackningar med 28, 56 och 98 filmdragerade tabletter i ett icke-perforerat
blister (14 tabletter per blisterkarta) och multiförpackning med 196 (2 förpackningar med
98) filmdragerade tabletter i icke-perforerade blister.
Eventuellt kommer inte alla förpackningsstorlekar att marknadsföras.
Innehavare av godkännande för försäljning och tillverkare
Merck Sharp & Dohme B.V.
Waarderweg 39
2031 BN Haarlem
Nederländerna
Kontakta ombudet för innehavaren av godkännandet för försäljning om du vill veta mer om detta
läkemedel:
België/Belgique/Belgien
MSD Belgium
Tél/Tel: +32(0)27766211
dpoc_belux@merck.com
България
Мерк Шарп и Доум България ЕООД
Тел.: +359 2 819 3737
info-msdbg@merck.com
Česká republika
Merck Sharp & Dohme s.r.o.
Tel: +420 233 010 111 
dpoc_czechslovak@merck.com
Lietuva
UAB Merck Sharp & Dohme
Tel. + 370 5 278 02 47
msd_lietuva@merck.com
Luxembourg/Luxemburg
MSD Belgium
Tél/Tel: +32(0)27766211
dpoc_belux@merck.com
Magyarország
MSD Pharma Hungary Kft. 
Tel.: +36 1 888 5300
hungary_msd@merck.com
Danmark
MSD Danmark ApS
Tlf: + 45 4482 4000
dkmail@merck.com
Malta
Merck Sharp & Dohme Cyprus Limited
Tel: 8007 4433 (+356 99917558)
malta_info@merck.com
Deutschland
MSD Sharp & Dohme GmbH
Nederland
Merck Sharp & Dohme B.V.
Tel: 0800 673 673 673 (+49 (0) 89 4561 0)
Tel: 0800 9999000 
e-mail@msd.de
(+31 23 5153153)
medicalinfo.nl@merck.com
29
Eesti
Merck Sharp & Dohme OÜ
Tel.: +372 6144 200
msdeesti@merck.com
Ελλάδα
MSD Α.Φ.Β.Ε.Ε.
Τηλ: +30 210 98 97 300
dpoc_greece@merck.com
Norge
MSD (Norge) AS
Tlf: +47 32 20 73 00
msdnorge@msd.no
Österreich
Merck Sharp & Dohme Ges.m.b.H.
Tel: +43 (0) 1 26 044
dpoc_austria@merck.com
España
Merck Sharp & Dohme de España, S.A.
Tel: +34 91 321 06 00
msd_info@merck.com
Polska
MSD Polska Sp. z o.o.
Tel: +48 22 549 51 00
msdpolska@merck.com
France
MSD France
Tél: + 33 (0) 1 80 46 40 40
Hrvatska
Merck Sharp & Dohme d.o.o.
Tel: + 385 1 6611 333
croatia_info@merck.com
Ireland
Merck Sharp & Dohme Ireland (Human Health)
Limited
Tel: +353 (0)1 2998700
medinfo_ireland@merck.com
Ísland
Vistor hf.
Sími: + 354 535 7000
Portugal
Merck Sharp & Dohme, Lda
Tel: +351 21 4465700
inform_pt@merck.com
România
Merck Sharp & Dohme Romania S.R.L.
Tel: +40 21 529 29 00
msdromania@merck.com
Slovenija
Merck Sharp & Dohme, inovativna zdravila
d.o.o.
Tel: +386 1 5204 201
msd.slovenia@merck.com
Slovenská republika
Merck Sharp & Dohme, s. r. o.
Tel: +421 2 58282010
dpoc_czechslovak@merck.com
Italia
MSD Italia S.r.l.
Suomi/Finland
MSD Finland Oy
Tel: 800 23 99 89 (+39 06 361911)
Puh/Tel: +358 (0)9 804 650
medicalinformation.it@msd.com
info@msd.fi
Κύπρος
Merck Sharp & Dohme Cyprus Limited
Τηλ.: 800 00 673 (+357 22866700)
cyprus_info@merck.com
Sverige
Merck Sharp & Dohme (Sweden) AB
Tel: +46 77 5700488
medicinskinfo@merck.com
Latvija
SIA Merck Sharp & Dohme Latvija
United Kingdom (Northern Ireland)
Merck Sharp & Dohme Ireland (Human Health)
Tel: + 371 67364224
msd_lv@merck.com
Limited
Tel: +353 (0)1 2998700
medinfoNI@msd.com
Denna bipacksedel ändrades senast {MM/ÅÅÅÅ}.
30
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu.
31
