EMA/786588/2018
EMEA/H/C/004915
Fulphila (pegfilgrastim)
Sammanfattning av Fulphila och varför det är godkänt inom EU
Vad är Fulphila och vad används det för?
Fulphila är ett läkemedel som används för att hjälpa cancerpatienter vid neutropeni (låga halter av 
neutrofiler, en typ av vita blodkroppar), som är en vanlig biverkning till cancerbehandling och kan leda 
till att patienterna blir känsliga för infektioner.
Det ges specifikt för att minska neutropenins varaktighet och förebygga febril neutropeni (när 
neutropeni åtföljs av feber).
Fulphila är inte avsett att ges till patienter som har blodcancern kronisk myeloisk leukemi eller 
myelodysplastiskt syndrom (sjukdomar där stora mängder avvikande blodkroppar bildas, som kan 
utvecklas till leukemi).
Fulphila är en biosimilar, vilket innebär att Fulphila i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Fulphila är Neulasta. Mer 
information om biosimilarer finns här.
Hur används Fulphila?
Fulphila är receptbelagt och behandling ska inledas och övervakas av en läkare med erfarenhet av att 
behandla cancer eller sjukdomar i blodet. Det finns som en förfylld spruta som innehåller en 
injektionsvätska, lösning för injektion under huden. Fulphila ges som en enda dos på 6 mg som 
injiceras under huden minst 24 timmar efter slutet på varje kemoterapicykel (behandling med 
cancerläkemedel). Patienterna kan injicera sig själva om de har instruerats på lämpligt sätt.
För att få mer information om hur du använder Fulphila, läs bipacksedeln eller tala med läkare eller 
apotekspersonal.
Hur verkar Fulphila?
Den aktiva substansen i Fulphila, pegfilgrastim, är en form av filgrastim som är mycket lik ett 
mänskligt protein som kallas granulocytkolonistimulerande faktor (G-CSF, Granulocyte Colony-
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2018. Reproduction is authorised provided the source is acknowledged.
Stimulating Factor). Filgrastim verkar genom att stimulera benmärgen att producera fler vita 
blodkroppar, med följden att dessa ökar i antal och att neutropenin behandlas.
Filgrastim har varit tillgängligt i andra läkemedel i EU i ett antal år. I Fulphila har filgrastim 
”pegylerats” (fästs vid en kemikalie som kallas polyetylenglykol). Detta gör att filgrastim försvinner 
långsammare ur kroppen, vilket medför att läkemedlet inte behöver ges så ofta.
Vilka fördelar med Fulphila har visats i studierna?
Laboratoriestudier där Fulphila jämfördes med Neulasta har visat att den aktiva substansen i Fulphila 
är mycket lik den i Neulasta vad gäller struktur, renhet och biologisk aktivitet. Studier har också visat 
att Fulphila producerar liknande halter av den aktiva substansen i kroppen som Neulasta.
Dessutom visade en studie på 194 patienter som fick kemoterapi efter kirurgi för bröstcancer att 
Fulphila var lika effektivt som Neulasta när det gäller att minska neutropenins varaktighet. 
Neutropenin varade i genomsnitt en dag med båda läkemedlen.
Eftersom Fulphila är en biosimilar behöver inte studierna om pegfilgrastims effekt och säkerhet som 
utförts med Neulasta utföras på nytt med Fulphila.
Vilka är riskerna med Fulphila?
Fulphilas säkerhet har utvärderats och med de genomförda studierna som grund anses läkemedlets 
biverkningar vara jämförbara med de som referensläkemedlet Neulasta ger upphov till. Den vanligaste 
biverkningen som orsakas av Fulphila (kan uppträda hos fler än 1 av 10 personer) är smärta i 
skelettet. Smärta i musklerna är också vanligt. En fullständig förteckning över biverkningar och 
restriktioner för Fulphila finns i bipacksedeln.
Varför är Fulphila godkänt i EU?
Europeiska läkemedelsmyndigheten (EMA) fann att det styrkts att Fulphila i enlighet med EU:s krav för 
biosimilarer har en struktur, renhet och biologisk aktivitet som är mycket lik den för Neulasta och att 
Fulphila fördelas i kroppen på samma sätt. Dessutom har en studie av patienter med bröstcancer som 
genomgår kemoterapi visat att effekten av Fulphila motsvarar den av Neulasta när det gäller att 
minska neutropenins varaktighet.
Alla dessa data ansågs räcka för att dra slutsatsen att Fulphila kommer att verka på samma sätt som 
Neulasta vad gäller effekt och säkerhet vid dess godkända indikationer. EMA fann därför att fördelarna 
är större än de konstaterade riskerna, liksom för Neulasta, och att Fulphila kan godkännas för 
användning i EU.
Vad görs för att garantera säker och effektiv användning av Fulphila?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Fulphila har tagits med i produktresumén och bipacksedeln.
Liksom för alla läkemedel övervakas de vetenskapliga uppgifterna för Fulphila kontinuerligt. 
Biverkningar som har rapporterats för Fulphila utvärderas noggrant och nödvändiga åtgärder för att 
skydda patienter vidtas.
Fulphila (pegfilgrastim) 
EMA/786588/2018
Sida 2/3
Mer information om Fulphila
Mer information om Fulphila finns på EMA:s webbplats 
ema.europa.eu/medicines/human/EPAR/fulphila.
Fulphila (pegfilgrastim) 
EMA/786588/2018
Sida 3/3
