EMA/602143/2020 
EMEA/H/C/000555 
Orfadin (nitisinon) 
Sammanfattning av Orfadin och varför det är godkänt inom EU 
Vad är Orfadin och vad används det för? 
Orfadin är ett läkemedel för behandling av  
•  hereditär tyrosinemi typ 1 (HT-1) hos patienter i alla åldrar som också följer kostrestriktioner, 
• 
alkaptonuri (AKU) hos vuxna. 
Dessa sjukdomar uppstår när kroppen inte helt kan bryta ner vissa aminosyror, däribland tyrosin. Som 
en följd av detta ansamlas skadliga ämnen, vilket kan orsaka allvarliga leverproblem och levercancer 
hos patienter med HT-1 och ledproblem hos patienter med AKU. 
Orfadin innehåller den aktiva substansen nitisinon. 
Hur används Orfadin? 
Orfadin är receptbelagt och behandling ska inledas och övervakas av en läkare med erfarenhet av att 
behandla den sjukdom som Orfadin ges mot. Läkemedlet finns som kapslar och som en oral 
suspension som ska tas genom munnen.  
För patienter med HT-1 är den rekommenderade startdosen för Orfadin 1 mg per kg kroppsvikt 
dagligen. Dosen justeras efter patientens svar och vikt. 
För vuxna med AKU är den rekommenderade dosen 10 mg dagligen. 
För mer information om hur du använder Orfadin, läs bipacksedeln eller tala med läkare eller 
apotekspersonal. 
Hur verkar Orfadin? 
Patienter med HT-1 och AKU saknar enzymer för att bryta ner aminosyran tyrosin ordentligt och den 
omvandlas därför till skadliga ämnen. Den aktiva substansen i Orfadin, nitisinon, blockerar de enzym 
som omvandlar tyrosin till skadliga ämnen. Kostrestriktioner förhindrar höga nivåer av aminosyror som 
tyrosin och av fenylalanin, som omvandlas till tyrosin i kroppen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Vilka fördelar med Orfadin har visats i studierna? 
Hereditär tyrosinemi typ 1 
Den största studien av Orfadin omfattade 257 patienter med HT-1. I studien tittade man på Orfadins 
effekt på överlevnadstiden och jämförde denna med rapporter i medicinska tidskrifter om överlevnaden 
hos patienter med HT-1 där behandlingen endast utgjordes av förändrad kost. Orfadin förlänger den 
förväntade livslängden avsevärt. Ett spädbarn under två månaders ålder med HT-1 skulle till exempel 
normalt bara ha 28 procents chans att överleva i fem år om behandlingen endast utgjordes av 
förändrad kost. Vid tilläggsbehandling med Orfadin ökar överlevnadsfrekvensen till 82 procent. Ju 
snabbare behandlingen inleds, desto större är överlevnadschanserna. 
Alkaptonuri 
Orfadin var effektivt för att minska den skadliga nedbrytningsprodukten av tyrosin som kallas 
homogentisinsyra (HGA). I en huvudstudie på 138 vuxna med AKU var huvudeffektmåttet mängden 
HGA som påvisades i urinen under 24 timmar, vilket speglar mängden av HGA i kroppen. Hos patienter 
som fick Orfadin under ett år var nivån av HGA i urinen under 24 timmar 86 mikromol/liter, jämfört 
med över 26 000 mikromol/liter hos patienter som inte fick läkemedlet. Vidare hade patienter som fick 
Orfadin färre symtom på sjukdomen än de som inte fick läkemedlet. 
Vilka är riskerna med Orfadin? 
Den vanligaste biverkningen som orsakas av Orfadin (kan förekomma hos fler än 1 av 10 användare) 
är höga nivåer av tyrosin i blodet (på grund av hur läkemedlet fungerar). Andra biverkningar (kan 
förekomma hos upp till 1 av 10 personer) är trombocytopeni (låga antal blodplättar), leukopeni (låga 
antal vita blodkroppar), granulocytopeni (låga nivåer av granulocyter, en typ av vita blodkroppar), 
konjunktivit (rodnad och obehag i ögat), grumling av hornhinnan (ögats yttersta genomskinliga hinna), 
keratit (inflammation i hornhinnan), fotofobi (onormal ljuskänslighet i ögonen) och ögonsmärta. Många 
av dessa biverkningar beror på höga halter av tyrosin. 
En fullständig förteckning över biverkningar och restriktioner för Orfadin finns i bipacksedeln. 
Varför är Orfadin godkänt i EU? 
Orfadin var effektivt för behandling av HT-1, särskilt om den påbörjades innan patientens lever blivit 
alltför skadad. Orfadin visar bättre resultat hos patienterna än vad som rapporterats om patienter som 
behandlats med enbart en förändrad kost. Hos patienter med AKU var Orfadin effektivt för att minska 
nivåerna av HGA i urinen och detta åtföljdes av en minskning av symtomen, särskilt dem som drabbar 
lederna, skelettet och ögonen. Europeiska läkemedelsmyndigheten ansåg att Orfadins 
biverkningsmönster är väl fastställt, men noterade att biverkningarna på ögat oftare uppträdde hos 
patienter med AKU och att de också fick nya biverkningar såsom infektioner. Generellt anses Orfadins 
biverkningar vara hanterbara. 
EMA fann därför att fördelarna med Orfadin är större än riskerna och att Orfadin kan godkännas för 
försäljning i EU. 
Vad görs för att garantera säker och effektiv användning av Orfadin? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Orfadin har också tagits med i produktresumén och 
bipacksedeln. 
Orfadin (nitisinon)  
EMA/602143/2020 
Sida 2/3 
 
 
 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Orfadin utvärderas noggrant och nödvändiga åtgärder vidtas för 
att skydda patienterna. 
Mer information om Orfadin 
Den 21 februari 2005 beviljades Orfadin ett godkännande för försäljning som gäller i hela EU. 
Mer information om Orfadin finns på EMA:s webbplats: 
ema.europa.eu/medicines/human/EPAR/orfadin. 
Denna sammanfattning uppdaterades senast 11-2020. 
Orfadin (nitisinon)  
EMA/602143/2020 
Sida 3/3 
 
 
 
