EMA/247733/2020 
EMEA/H/C/005191 
Fingolimod Accord (fingolimod) 
Sammanfattning av Fingolimod Accord och varför det är godkänt inom EU 
Vad är Fingolimod Accord och vad används det för? 
Fingolimod Accord är en typ av läkemedel som används för ”sjukdomsmodifierande behandling” och 
ges till vuxna och barn över 10 års ålder med högaktiv skovvis förlöpande multipel skleros (RRMS). 
”Skovvis förlöpande” innebär att patienten har attacker (skov) av symtom följda av perioder med 
mildare eller inga symtom (remissioner). Fingolimod Accord används när sjukdomen fortfarande är 
aktiv trots att patienten fått minst en annan lämplig sjukdomsmodifierande behandling, eller när 
sjukdomen är svår och snabbt förvärras. 
Fingolimod Accord är ett generiskt läkemedel, vilket innebär att Fingolimod Accord innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Gilenya. Mer information om generiska läkemedel finns i dokumentet med 
frågor och svar här. 
Fingolimod Accord innehåller den aktiva substansen fingolimod. 
Hur används Fingolimod Accord? 
Fingolimod Accord är receptbelagt och behandling ska inledas och övervakas av en läkare med 
erfarenhet av att behandla multipel skleros. Fingolimod Accord finns som kapslar (0,5 mg). Den 
rekommenderade dosen för vuxna är en kapsel som tas en gång om dagen genom munnen. Den 
rekommenderade dosen för barn beror på kroppsvikten. 
Eftersom Fingolimod Accord sänker hjärtfrekvensen och kan påverka hjärtats elektriska aktivitet och 
rytm, kontrolleras patientens blodtryck och hjärtaktivitet både före påbörjad behandling och under 
behandlingen, samt om behandling med Fingolimod Accord återupptas efter ett avbrott. Utförliga 
rekommendationer om övervakning av patienter finns i produktresumén. 
För mer information om hur du använder Fingolimod Accord, läs bipacksedeln eller tala med läkare 
eller apotekspersonal. 
Hur verkar Fingolimod Accord? 
Vid multipel skleros (MS) angriper och skadar immunsystemet (kroppens försvarssystem) dels de 
skyddande höljen som omger nervcellerna och dels själva nervcellerna i hjärnan och ryggmärgen. 
Official address Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
Den aktiva substansen i Fingolimod Accord, fingolimod, förhindrar att T-celler (en typ av vita 
blodkroppar som ingår i immunsystemet) tar sig från lymfkörtlarna till hjärnan och ryggmärgen, och 
begränsar därigenom den skada som T-cellerna orsakar vid MS. Den aktiva substansen gör detta 
genom att blockera funktionen hos en receptor (mål) på T-cellerna som kallas sfingosin-1-
fosfatreceptorn och som är inblandad i kontrollen av hur dessa celler rör sig i kroppen. 
Hur har Fingolimod Accords effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Gilenya, och behöver inte studeras igen för Fingolimod Accord. 
Liksom för alla läkemedel har företaget lagt fram studier om kvaliteten på Fingolimod Accord. 
Företaget har också visat i en studie att det är ”bioekvivalent” med referensläkemedlet. Två läkemedel 
är bioekvivalenta när de bildar samma halter av den aktiva substansen i kroppen och förväntas 
därmed ha samma effekt. 
Vilka är fördelarna och riskerna med Fingolimod Accord? 
Eftersom Fingolimod Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Fingolimod Accord godkänt i EU? 
Europeiska läkemedelsmyndigheten (EMA) fann att det styrkts att Fingolimod Accord i enlighet med 
EU:s krav har likvärdig kvalitet och är bioekvivalent med Gilenya. Myndigheten fann därför att 
fördelarna med Fingolimod Accord är större än de konstaterade riskerna, liksom för Gilenya, och att 
läkemedlet kan godkännas för försäljning i EU. 
Vad görs för att garantera säker och effektiv användning av Fingolimod 
Accord? 
Företaget som marknadsför Fingolimod Accord måste se till att alla läkare som förskriver läkemedlet 
får ett informationspaket med viktig säkerhetsinformation, inräknat en checklista över riskerna med 
Fingolimod Accord och de situationer när användning av läkemedlet inte rekommenderas. Checklistan 
innehåller information om testerna och övervakningen av patienterna före och under behandlingen 
med Fingolimod Accord. Informationspaketet kommer också innehålla ett påminnelsekort för patienter 
eller deras vårdgivare med viktig säkerhetsinformation om Fingolimod Accord, och ett 
graviditetsspecifikt kort för att påminna patienterna om att Fingolimod Accord inte får användas under 
graviditet eller ges till kvinnor som kan bli gravida och inte använder effektiva preventivmedel. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Fingolimod Accord har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Fingolimod Accord kontinuerligt. 
Biverkningar som har rapporterats för Fingolimod Accord utvärderas noggrant och nödvändiga åtgärder 
vidtas för att skydda patienterna. 
Fingolimod Accord (fingolimod) 
EMA/247733/2020 
Sida 2/3 
 
 
 
Mer information om Fingolimod Accord 
Mer information om Fingolimod Accord finns på EMA:s webbplats: 
ema.europa.eu/medicines/human/EPAR/fingolimod-accord. Information om referensläkemedlet finns 
också på EMA:s webbplats. 
Fingolimod Accord (fingolimod) 
EMA/247733/2020 
Sida 3/3 
 
 
 
