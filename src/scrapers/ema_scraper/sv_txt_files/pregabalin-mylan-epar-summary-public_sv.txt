EMA/303092/2017 
EMEA/H/C/004078 
Sammanfattning av EPAR för allmänheten 
Pregabalin Mylan 
pregabalin 
Detta är en sammanfattning av det offentliga europeiska utredningsprotokollet (EPAR) för Pregabalin 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Pregabalin Mylan ska 
användas. 
Praktisk information om hur Pregabalin Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Pregabalin Mylan och vad används det för? 
Pregabalin Mylan används för att behandla vuxna med följande tillstånd: 
•  Neuropatisk smärta (smärta som beror på nervskada), däribland perifer neuropatisk smärta, till 
exempel sådan smärta som drabbar diabetespatienter eller patienter som har haft herpes zoster 
(bältros), samt vid central neuropatisk smärta, till exempel sådan smärta som drabbar patienter 
som har fått en skada på ryggmärgen. 
•  Epilepsi, vid vilket det används som tillägg till annan epilepsibehandling av patienter med partiella 
anfall (epileptiska anfall som startar i en specifik del av hjärnan). 
•  Generaliserat ångestsyndrom (ständig ångest eller oro som är obefogad). 
Pregabalin Mylan innehåller den aktiva substansen pregabalin. 
Pregabalin Mylan är ett generiskt läkemedel, vilket innebär att det innehåller samma aktiva substans 
och verkar på samma sätt som ett referensläkemedel som redan är godkänt i EU. Referensläkemedlet 
är Lyrica. Mer information om generiska läkemedel finns i dokumentet med frågor och svar här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur används Pregabalin Mylan? 
Pregabalin Mylan finns som kapslar (25, 50, 75, 100, 150, 200, 225 och 300 mg) och är receptbelagt. 
Den rekommenderade startdosen är 150 mg dagligen, fördelat på två eller tre doser. Efter tre till sju 
dagar kan dosen ökas till 300 mg per dag. Dosen kan ökas ytterligare tills den effektivaste dosen 
uppnåtts. Den maximala dosen är 600 mg per dag. För att avbryta behandlingen med Pregabalin Mylan 
ska dosen sänkas gradvis under minst en vecka. Patienter med njurproblem kan behöva ta lägre doser. 
Hur verkar Pregabalin Mylan? 
Den aktiva substansen i Pregabalin Mylan, pregabalin, liknar kroppens egen ”signalsubstans” 
gammaaminosmörsyra (GABA), men har biologiska effekter som är mycket annorlunda. 
Signalsubstanser är kemiska ämnen som gör att nervcellerna kan kommunicera med varandra. Exakt 
hur pregabalin verkar är inte helt klarlagt, men man tror att det påverkar hur kalcium kommer in i 
nervcellerna. Detta minskar aktiviteten i en del av hjärnans och ryggmärgens nervceller, och hämmar 
på så sätt frisättningen av andra signalsubstanser som bidrar till epilepsi och ångest. 
Hur har Pregabalin Mylans effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Lyrica och behöver inte utföras på nytt med Pregabalin Mylan. 
Som med alla läkemedel lade företaget fram studier över kvaliteten hos Pregabalin Mylan. Företaget 
genomförde också studier som visar att det är bioekvivalent med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen. De förväntas därför ha 
samma effekt. 
Vilka är fördelarna och riskerna med Pregabalin Mylan? 
Eftersom Pregabalin Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Pregabalin Mylan? 
Kommittén för humanläkemedel (CHMP) fann att det styrkts att Pregabalin Mylan i enlighet med EU:s 
krav har likvärdig kvalitet och är bioekvivalent med Lyrica. CHMP fann därför att nyttan är större än de 
konstaterade riskerna, liksom för Lyrica. Kommittén rekommenderade att Pregabalin Mylan skulle 
godkännas för användning i EU. 
Vad görs för att garantera säker och effektiv användning av Pregabalin 
Mylan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Pregabalin Mylan har tagits med i produktresumén och 
bipacksedeln. 
Mer information om Pregabalin Mylan 
Den 25 juni 2015 beviljade Europeiska kommissionen ett godkännande för försäljning av Pregabalin 
Mylan som gäller i hela EU. 
Pregabalin Mylan  
EMA/303092/2017  
Sida 2/3 
 
 
 
EPAR för Pregabalin Mylan finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Pregabalin Mylan 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 05-2017. 
Pregabalin Mylan  
EMA/303092/2017  
Sida 3/3 
 
 
 
