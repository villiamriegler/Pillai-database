BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Mulpleo 3 mg filmdragerade tabletter 
2. 
KVALITATIV OCH KVANTITATIV SAMMANSÄTTNING 
1 filmdragerad tablett innehåller 3 mg lusutrombopag. 
För fullständig förteckning över hjälpmedel, se avsnitt 6.1. 
3. 
LÄKEMEDELSFORM 
Filmdragerade tabletter. 
Ljusröda, runda filmdragerade tabletter med en diameter på 7 mm, märkta med varumärket Shionogi 
ovanför identifieringskoden ”551” på den ena sidan och med styrkan ”3” på den andra sidan. 
4. 
KLINISKA UPPGIFTER 
4.1  Terapeutiska indikationer 
Mulpleo är avsett för behandling av svår trombocytopeni hos vuxna patienter med kronisk 
leversjukdom som genomgår invasiva ingrepp (se avsnitt 5.1). 
4.2  Dosering och administreringssätt 
Dosering 
Den rekommenderade dosen är 3 mg lusutrombopag en gång dagligen i 7 dagar. 
Ingreppet ska utföras från dag 9 efter påbörjad behandling med lusutrombopag. Trombocytantal ska 
kontrolleras innan ingreppet. 
Glömd dos 
Om en dos missats bör den tas så snart som möjligt. Dubbel dos ska inte tas för att kompensera för en 
glömd dos. 
Behandlingslängd 
Mulpleo ska inte tas i mer än 7 dagar. 
Särskilda populationer 
Äldre 
Ingen dosjustering är nödvändig för patienter som är 65 år och äldre (se avsnitt 5.2). 
Nedsatt njurfunktion 
Ingen dosjustering är nödvändig för patienter med nedsatt njurfunktion (se avsnitt 5.2). 
Nedsatt leverfunktion 
På grund av begränsad tillgänglig information har säkerhet och effekt för Mulpleo för patienter med 
kraftigt nedsatt leverfunktion (Child-Pugh klass C) inte fastställts (se avsnitt 4.4 och 5.2). Ingen 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
dosjustering förväntas vara nödvändig för dessa patienter. Behandling med lusutrombopag ska endast 
sättas in till patienter med kraftigt nedsatt leverfunktion om den förväntade nyttan uppväger de 
förväntade riskerna (se avsnitt 4.4 och 5.2). Ingen dosjustering är nödvändig för patienter med lätt 
(Child-Pugh klass A) till måttligt (Child-Pugh klass B) nedsatt leverfunktion. 
Pediatrisk population 
Säkerhet och effekt för lusutrombopag för barn och ungdomar (i åldern <18 år) har inte fastställts. 
Inga data finns tillgängliga. 
Administreringssätt 
Mulpleo är avsett för oral användning. De filmdragerade tabletterna ska tas en gång dagligen 
tillsammans med vätska. Tabletterna ska sväljas hela och får inte tuggas, delas eller krossas. De kan 
tas med eller utan mat. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
4.4  Varningar och försiktighet 
Trombotiska/tromboemboliska komplikationer 
Patienter med kronisk leversjukdom löper risk för portavenstrombos och mesenterialvenstrombos. 
Risken kan vara ökad på grund av ett invasivt ingrepp. Det är känt att tromboemboliska och 
trombotiska komplikationer förekommer med trombopoetin (TPO)-receptoragonister baserat på den 
verkningsmekanism som förknippas med ökning av antalet trombocyter. Försiktighet bör iakttas med 
avseende på tromboemboliska händelser efter invasiva ingrepp samt vid eftervård, oavsett 
trombocytantal. Risken för trombos eller tromboembolism kan öka hos patienter med befintlig eller 
tidigare trombos eller tromboembolism, vid avsaknad av hepatopetalt blodflöde i portavenens 
huvudstam och hos patienter med kongenital koagulopati. Dessa patienter bör övervakas kliniskt under 
behandling med lusutrombopag. 
Kraftigt nedsatt leverfunktion 
Det finns begränsad information om användningen av lusutrombopag till patienter med kraftigt (Child-
Pugh klass C) nedsatt leverfunktion (se avsnitt 5.1). Lusutrombopag ska endast användas till dessa 
patienter om den förväntade nyttan uppväger de förväntade riskerna (se avsnitt 4.2 och 5.2). 
På grund av dessa patienters instabila karaktär ska de erhålla vård enligt klinisk praxis med noggrann 
uppföljning avseende tidiga tecken på försämring eller debut av hepatisk encefalopati, ascites och 
trombos- eller blödningstendens genom kontroll av leverfunktionsprover, koagulationsstatus och 
bildanalys avseende portakärl vid behov. Därutöver ska trombocytantalet kontrolleras minst en gång 
cirka 5 dagar efter den första dosen och vid behov därefter, även om ingen dosjustering krävs till dessa 
patienter. Lämpliga åtgärder såsom avbrott med behandling med lusutrombopag ska vidtas, om 
trombocytantalet når ≥ 50 000/µl till följd av en ökning på 20 000/µl från baslinjen. 
Användning till patienter med kronisk leversjukdom som genomgår invasiva ingrepp 
Lusutrombopag ska användas när risken för blödning anses vara hög enligt kliniska 
laboratorietestvärden av t.ex. trombocytantal och koagulations- och fibrinolyssystemet, kliniska 
symtom och typ av invasivt ingrepp. Effekten och säkerheten med lusutrombopag har inte fastställts 
vid administrering före laparotomi, torakotomi, öppen hjärtkirurgi, kraniotomi eller excision av organ. 
3 
 
 
 
 
 
 
 
 
 
 
 
 
 
 
Upprepad behandling 
Det finns begränsad information om användningen av lusutrombopag till patienter som tidigare har 
exponerats för lusutrombopag. 
Användning till patienter med en anamnes på splenektomi 
Effekten och säkerheten med lusutrombopag har inte fastställts vid administrering till patienter med en 
anamnes på splenektomi. Trombocytantal ska kontrolleras noggrant hos patienter med anamnes på 
splenektomi som behandlas med lusutrombopag. 
Samtidig behandling med interferonpreparat 
Interferonpreparat har visats minska trombocytantalet, vilket därför ska beaktas vid samtidig 
administrering av lusutrombopag med interferonpreparat. 
Patienter med kroppsvikt < 45 kg 
Det finns begränsad information om användningen av lusutrombopag till patienter med kroppsvikt 
< 45 kg. Trombocytantal ska kontrolleras minst en gång cirka 5 dagar efter den första dosen och vid 
behov därefter. Lämpliga åtgärder såsom avbrott med behandling med lusutrombopag ska vidtas, om 
trombocytantalet når ≥50 000/µl till följd av en ökning på 20 000/µl från baslinjen. 
4.5 
Interaktioner med andra läkemedel och övriga interaktioner 
P-gp- och BCRP-hämmare 
Lusutrombopag är ett substrat för P-gp och BCRP, men inte ett substrat för OATP1B1, OATP1B3 och 
OCT1. I den kliniska läkemedelsinteraktionsstudien medförde samtidig administrering av ciklosporin, 
en hämmare av både P-gp och BCRP, en ökning av Cmax- och AUCinf-värden av lusutrombopag med 
cirka 20 % jämfört med administrering av enbart lusutrombopag. Därför kan en potentiell interaktion 
med antingen P-gp- eller BCRP-hämmare inte uteslutas, men ingen dosjustering är nödvändig vid den 
rekommenderade kliniska dosen på 3 mg hos vuxna. 
4.6  Fertilitet, graviditet och amning 
Fertila kvinnor/preventivmedel 
Preventivmedel ska användas under behandling med Mulpleo (se stycket Graviditet och avsnitt 5.3). 
Graviditet 
Det finns inga eller begränsad mängd data från användningen av lusutrombopag till gravida kvinnor. 
Djurstudier är ofullständiga vad gäller reproduktionstoxikologiska effekter (se avsnitt 5.3). 
Lusutrombopag rekommenderas inte under graviditet och till fertila kvinnor som inte använder 
preventivmedel. 
Amning 
Det är okänt om lusutrombopag eller dess metaboliter utsöndras i bröstmjölk. Djurstudier har visat att 
lusutrombopag utsöndras i mjölk hos lakterande råttor (se avsnitt 5.3). En risk för det ammade barnet 
kan därför inte uteslutas. Mulpleo ska inte ges till ammande kvinnor eftersom det utsöndrades i mjölk 
hos lakterande djur. 
4 
 
 
 
 
 
 
 
 
 
 
 
 
 
 
 
 
 
 
 
Fertilitet 
Lusutrombopag påverkade inte fertiliten hos han- eller honråttor vid doser upp till 176 gånger 
(hanråtta) respektive 252 gånger (honråtta) den humana kliniska exponeringen hos vuxna baserat på 
AUC (se avsnitt 5.3). 
4.7  Effekter på förmågan att framföra fordon och använda maskiner 
Lusutrombopag har ingen känd effekt på förmågan att framföra fordon eller använda maskiner. 
4.8  Biverkningar 
Sammanfatttning av säkerhetsprofilen 
De vanligaste biverkningarna var huvudvärk (4,7 %, 8/171 patienter i lusutrombopaggruppen; 3,5 %, 
6/170 patienter i placebogruppen), illamående (2,3 %, 4/171 patienter i lusutrombopaggruppen; 4,1 %, 
7/170 patienter i placebogruppen), portavenstrombos (1,2 %, 2/171 patienter i lusutrombopaggruppen; 
1,2 %, 2/170 patienter i placebogruppen) och utslag (1,2 %, 2/171 patienter i lusutrombopaggruppen; 
0 %, 0/170 patienter i placebogruppen). 
Tabell över biverkningar 
Biverkningar med lusutrombopag 3 mg en gång dagligen i upp till 7 dagar i randomiserade, 
dubbelblinda, placebokontrollerade prövningar på patienter med kronisk leversjukdom som 
genomgick invasiva ingrepp (M0626, M0631 och M0634; N=171) anges i tabell 1 enligt MedDRA:s 
klassificering av organsystem. 
Tabell 1  Biverkningar 
Biverkning – Vanliga 
Klassificering av organsystem 
Huvudvärk 
Centrala och perifera nervsystemet 
Illamående 
Magtarmkanalen 
Portavenstrombos 
Lever och gallvägar 
Hud och subkutan vävnad 
Utslag 
a Frekvenskategorier: mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100), 
sällsynta (≥1/10 000, <1/1 000), mycket sällsynta (<1/10 000); ingen känd frekvens (kan inte beräknas från 
tillgängliga data). 
Beskrivning av utvalda biverkningar 
Trombotiska/tromboemboliska komplikationer 
Portavenstrombos har rapporterats i randomiserade, dubbelblinda, placebokontrollerade kliniska 
fas 3-studier med 3 mg lusutrombopag en gång dagligen i upp till 7 dagar (1,2 %, 2/171 patienter); 
incidensen var jämförbar med den för placebogruppen (1,2 %, 2/170 patienter), ett fall av kardiell 
ventrikulär trombos rapporterades (0,6 %, 1/171) i lusutrombopaggruppen. I fas 2b-studien 
rapporterades portavenstrombos som behandlingsrelaterad biverkning hos en patient i grupperna med 
lusutrombopag 2 mg och 4 mg. Mesenterialvenstrombos rapporterades som behandlingsrelaterad 
biverkning hos en patient i gruppen med lusutrombopag 4 mg; mesenterialvenstrombos rapporterades 
som behandlingsrelaterad biverkning hos två patienter i placebogruppen (se avsnitt 4.4). 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Vid överdosering kan trombocytantalet öka kraftigt, vilket kan ge en medicinskt ökad känslighet och 
resultera i trombotiska och tromboemboliska komplikationer. Det finns ingen specifik antidot mot 
5 
 
 
 
 
 
 
 
 
 
 
 
 
 
överdosering av lusutrombopag. Trombocytantalet ska kontrolleras regelbundet och patientens 
tillstånd ska observeras noggrant. Eftersom den proteinbindande graden för lusutrombopag i serum är 
hög antas hemodialys inte vara effektiv. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: hemostatika, övriga hemostatika för systemiskt bruk, ATC-kod: B02BX07 
Verkningsmekanism 
Lusutrombopag är en oralt aktiv TPO-receptoragonist. Lusutrombopag påverkar de hematopoetiska 
stamcellerna och transmembrandomänen av human TPO-receptorexpression i megakaryocyter och 
stimulerar megakaryocyterna till proliferation och differentiering via liknande 
signaltransduktionsvägar för uppreglerande produktion som används av endogent TPO, vilket leder till 
trombocytopoes. 
Klinisk effekt och säkerhet 
Två randomiserade, dubbelblinda, placebokontrollerade fas 3-studier genomfördes för att utvärdera 
lusutrombopag jämfört med placebo hos patienter med trombocytopeni (trombocytantal <50 000/µl) 
med kronisk leversjukdom (Child-Pugh klass A och B), som genomgick elektiva invasiva ingrepp 
(exklusive laparotomi, torakotomi, kraniotomi, öppen hjärtkirurgi, organresektion eller partiell 
organresektion) i Japan (M0631 [L-PLUS 1]) och flera andra länder (M0634 [L-PLUS 2]). Deltagarna 
randomiserades 1:1 till 3 mg lusutrombopag eller placebo. Randomiseringen stratifierades efter 
trombocytantal vid screening/baslinje och primära invasiva ingrepp. Studiebehandlingen 
administrerades oralt i upp till 7 dagar. På dag 5 till dag 7 kontrollerades trombocytantalet före 
administrering av studieläkemedlet. Administrering av studieläkemedlet avbröts om trombocytantalet 
var ≥50 000/µl samtidigt med en ökning på ≥20 000/µl från baslinjen. 
Det invasiva ingreppet utfördes mellan dag 9 och 14. 
I studie M0631 fick 96 deltagare lusutrombopag eller placebo en gång dagligen: 48 deltagare i 
lusutrombopaggruppen och 48 deltagare i placebogruppen. 8 lusutrombopagbehandlade deltagare och 
2 placebobehandlade deltagare fick mindre än 7 dagars behandling eftersom de uppfyllde kriterierna 
för behandlingssvar före dag 7. Bland de 48 deltagarna i lusutrombopaggruppen fick 40 deltagare 
lusutrombopag i 7 dagar, 4 deltagare i 6 dagar, 1 deltagare i 5 dagar och 3 deltagare i 4 dagar. Bland 
de 48 deltagarna i placebogruppen fick 46 deltagare behandling i 7 dagar och 2 fick behandling i 
4 dagar. 
I studie M0634 randomiserades 215 patienter i studien: 108 i gruppen med 3 mg lusutrombopag och 
107 patienter i placebogruppen. En deltagare i lusutrombopaggruppen avbröt studien före 
administrering av studieläkemedlet. I lusutrombopaggruppen fick 73/107 deltagare (68,2 %) 
studieläkemedlet i 7 dagar. Av de återstående deltagarna i lusutrombopaggruppen fick 15, 8 och 
11 deltagare studieläkemedlet i 4, 5 respektive 6 dagar. I placebogruppen fick 94/107 deltagare 
(87,9 %) studieläkemedlet i 7 dagar. Av de återstående deltagarna i placebogruppen fick 5, 4 och 
4 deltagare studieläkemedlet i 4, 5 respektive 6 dagar. 
Det primära effektmåttet i studie M0631 var andelen deltagare som inte behövde trombocyttransfusion 
(dvs. uppnådde ett trombocytantal på > 50 000/µl) före det primära invasiva ingreppet. Det primära 
effektmåttet i studie M0634 var andelen deltagare som inte behövde trombocyttransfusion (dvs. 
uppnådde ett trombocytantal på > 50 000/µl) före det primära invasiva ingreppet och som inte behövde 
någon akut behandling på grund av blödning från randomiseringen till och med 7 dagar efter det 
primära invasiva ingreppet. 
6 
 
 
 
 
 
 
 
 
 
 
 
 
 
För att möjliggöra en övergripande jämförelse av resultaten i studie M0631 och M0634, som redovisas 
i tabell 2 till tabell 5, analyserades data från studie M0631 på nytt enligt det primära effektmåttet för 
studie M0634. Andelen patienter som inte behövde trombocyttransfusion före det primära invasiva 
ingreppet och som inte behövde akut behandling på grund av blödning från randomiseringen under 
7 dagar efter det primära invasiva ingreppet var statistiskt signifikant större i lusutrombopaggruppen 
jämfört med placebogruppen för den individuella studien och de sammanslagna analyserna (Tabell 2). 
Tabell 2  Andel patienter som inte behövde trombocyttransfusion eller akut behandling 
Studie M0631 
Studie M0634 
Totalt 
LUSU 3 mg 
N = 49 
75,5 % 
(37) 
Placebo 
N = 48 
12,5 % 
(6) 
LUSU 3 mg 
N = 108 
64,8 % 
(70) 
Placebo 
N = 107 
29,0 % 
(31) 
LUSU 3 mg 
N = 157 
68,2 % 
(107) 
Placebo 
N = 155 
23,9 % 
(37) 
61,8 
(46,4; 77,2) 
36,6 
(24,6; 48,5) 
Andel patienter [a] 
(antal patienter) 
Jämförelse med placebo 
[b]: skillnad avseende 
andel (95 % KI) 
P-värde 
LUSU = lusutrombopag 
[a] 
behövde akut behandling (inklusive trombocyttransfusion) på grund av blödning från randomiseringen till och 
med 7 dagar efter det primära invasiva ingreppet. Utöver patienter som fick trombocyttransfusion, betraktades 
patienter som inte genomgick invasiva ingrepp oavsett anledning på samma sätt som de som fick 
trombocyttransfusion. 
[b] 
Cochran-Mantel-Haenszel-test med trombocytantal vid baslinjen som stratum. I analysen av 
sammanslagna data lades studie till som ett stratum. P-värde och konfidensintervall beräknades med hjälp av 
Wald-metoden. 
Andel patienter som inte behövde trombocyttransfusion före det primära invasiva ingreppet och som inte 
44,4 
(34,9; 54,0) 
<0,0001 
<0,0001 
<0,0001 
De huvudsakliga sekundära effektmåtten i studie M0631 och M0634 var 
Andel patienter som inte behövde trombocyttransfusion under studien (dag 1 till och med dag 35) 
Andelen patienter som inte behövde blodtransfusion under studien var signifikant större i 
lusutrombopaggrupperna i de individuella studierna och den sammanslagna (studie M0631 och 
M0634) lusutrombopaggruppen jämfört med placebo (tabell 3). 
Tabell 3  Andel patienter som inte behövde trombocyttransfusion under studien (dag 1 till och 
med dag 35) 
Studie M0631 
Studie M0634 
Totalt 
LUSU 3 mg 
N = 49 
77,6 % 
(38) 
Placebo 
N = 48 
12,5 % 
(6) 
LUSU 3 mg 
N = 108 
63,0 % 
(68) 
Placebo 
N = 107 
29,0 % 
(31) 
LUSU 3 mg 
N = 157 
67,5 % 
(106) 
Placebo 
N = 155 
23,9 % 
(37) 
63,8 
(48,7; 78,9) 
Andel patienter [a] 
(antal patienter) 
Jämförelse med placebo 
[b]: skillnad avseende 
andel (95 % KI) 
P-värde 
[a] Andel patienter som inte behövde trombocyttransfusion under studien (dvs. från dag 1 till och med dag 35). 
Utöver patienter som fick trombocyttransfusion, betraktades patienter som inte genomgick invasiva ingrepp 
oavsett anledning på samma sätt som de som fick trombocyttransfusion. 
[b] Cochran-Mantel-Haenszel-test med trombocytantal vid baslinjen som stratum. I analysen av sammanslagna 
data lades studie till som ett stratum. P-värde och konfidensintervall beräknades med hjälp av Wald-metoden. 
34,7 
(22,6; 46,8) 
43,8 
(34,2; 53,4) 
<0,0001 
<0,0001 
<0,0001 
Andel deltagare med behandlingssvar 
Andelen patienter som uppfyllde kriterierna för behandlingssvar (definierat som en ökning av 
trombocytantalet till ≥ 50 000/μl med en ökning på ≥ 20 000/μl från baslinjen) under studien var 
signifikant större i lusutrombopaggrupperna i de individuella studierna och den sammanslagna (studie 
M0631 och M0634) lusutrombopaggruppen jämfört med placebo (tabell 4). 
7 
 
 
 
 
 
 
 
 
 
 
 
 
 
 
 
 
 
 
 
 
Tabell 4 Andel patienter med behandlingssvar 
Studie M0631 
Studie M0634 
Totalt 
LUSU 3 mg 
N = 49 
75,5 % 
(37) 
Placebo 
N = 48 
6,3 % 
(3) 
LUSU 3 mg 
N = 108 
64,8 % 
(70) 
Placebo 
N = 107 
13,1 % 
(14) 
LUSU 3 mg 
N = 157 
68,2 % 
(107) 
Placebo 
N = 155 
11,0 % 
(17) 
68,4 
(54,4; 82,3) 
Andel patienter [a] 
(antal patienter) 
Jämförelse med placebo 
[b]: skillnad avseende 
andel (95 % KI) 
P-värde 
[a] 
baslinjen. Deltagare ansågs inte ha uppnått behandlingssvar om de uppfyllde kriterierna för behandlingssvar först 
efter trombocyttransfusion. 
Cochran-Mantel-Haenszel-test med trombocytantal vid baslinjen som stratum. I analysen av 
[b] 
sammanslagna data lades studie till som ett stratum. P-värde och konfidensintervall beräknades med hjälp av 
Wald-metoden. 
Behandlingssvar definierades som ett trombocytantal på ≥ 50 000/μl med en ökning på ≥ 20 000/μl från 
56,9 
(48,4; 65,4) 
51,7 
(41,1; 62,4) 
<0,0001 
<0,0001 
<0,0001 
Duration av ökning av trombocytantal till ≥ 50 000/μl 
Durationen av ökningen av trombocytantalet till ≥ 50 000/µl i studie M0631, M0634 och den 
sammanslagna (studie M0631 och M0634) lusutrombopaggruppen var signifikant större jämfört med 
placebo (tabell 5). 
Tabell 5  Duration av ökningen av trombocytantal till ≥50 000/μl 
Studie M0631 
Studie M0634 
Totalt 
LUSU 3 mg 
N = 49 
Placebo 
N = 48 
LUSU 3 mg 
N = 108 
Placebo 
N = 107 
LUSU 3 mg 
N = 157 
Placebo 
N = 155 
Totalt 
- n 
- Median (dagar) 
- (Q1, Q3) 
- P-värde [a] 
LUSU = lusutrombopag; Q1 = 25:e percentilen; Q3 = 75:e percentilen 
[a] 
sammanslagna data lades studie till som ett stratum. 
48 
21,1 
(13,7; 25,5) 
0,0197 
107 
15,1 
(6,6; 23,9) 
0,0002 
48 
3,4 
(0,0; 11,3) 
107 
1,0 
(0,0; 9,2) 
155 
17,3 
(9,7; 24,4) 
<0,0001 
155 
1,8 
(0,0; 9,5) 
P-värde beräknades enligt van Elteren-testet med trombocyttransfusionsstatus som stratum. I analysen av 
Tidsförlopp för trombocytantal 
Det genomsnittliga (intervall) maximala trombocytantalet hos patienter utan trombocyttransfusion i 
lusutrombopaggruppen i studie M0631 och M0634 var 90 200 (59 000–145 000)/µl respektive 86 900 
(25 000–219 000)/µl, och medianvärdet (intervall) för tid till maximalt trombocytantal var 14,0 (6–28) 
dagar respektive 12,0 (5–35) dagar, varefter trombocytantalet förväntas att minska. 
Tidsförloppet för trombocytantal hos lusutrombopagbehandlade patienter utan trombocyttransfusion 
och placebobehandlade patienter med trombocyttransfusion i studie M0631 och M0634 presenteras i 
figur 1. 
8 
 
 
 
 
 
 
 
 
 
 
 
 
 
 
 
 
 
 
 
 
 
 
Figur 1  Profiler för tidsförloppet för trombocytantal i fas 3-studierna hos patienter med 
trombocytopeni med kronisk leversjukdom (lusutrombopagbehandlade patienter 
utan trombocyttransfusion och placebobehandlade patienter med 
trombocyttransfusion) 
Fas 3-studien M0631 
)
l
  10,0 
u
/
4
^
0
1
*
(
7,5 
l
a
t
n
a
t
y
c
o
b
m
o
r
T
5,0 
2,5 
0,0 
Baslinje  
  Behandlingsgrupp 
 Lusutrombopag 3 mg 
 Placebo 
Dag 
Fas 3-studien M0634 
  10,0 
)
l
u
/
4
^
0
1
*
(
l
a
t
n
a
t
y
c
o
b
m
o
r
T
7,5 
5,0 
2,5 
0,0 
Baslinje  
  Behandlingsgrupp 
 Lusutrombopag 3 mg 
 Placebo 
Dag 
Patienter med kraftigt nedsatt leverfunktion 
Till studie M0634 rekryterades 3 deltagare med leversjukdom (Child-Pugh klass C) felaktigt (alla i 
lusutrombopaggruppen). Alla 3 fick 7 dagars behandling med lusutrombopag. Dessa begränsade data 
tydde inte på något onormalt mönster med ökat trombocytantal i denna underpopulation. 
Pediatrisk population 
Europeiska läkemedelsmyndigheten har beviljat undantag från kravet att skicka in studieresultat för 
Mulpleo för alla grupper av den pediatriska populationen för trombocytopeni sekundärt till 
leversjukdom (information om pediatrisk användning finns i avsnitt 4.2). 
5.2  Farmakokinetiska egenskaper 
Absorption 
Lusutrombopag absorberas med en maximal koncentration 6–8 timmar efter oral administrering. 
Ackumuleringsgrad för Cmax och AUC är ungefär 2 vid upprepade doser en gång dagligen och steady 
state för plasmakoncentrationen av lusutrombopag verkar uppnås efter dag 5. Farmakokinetiken för 
lusutrombopag var likartad för friska patienter och populationen med kronisk leversjukdom. 
Farmakokinetiska parametrar hos patienter med kronisk leversjukdom visas i tabell 6. 
9 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Tabell 6   Farmakokinetiska parametrar för lusutrombopag efter en dos på 3 mg en gång 
dagligen hos patienter med trombocytopeni med kronisk leversjukdom (studie M0634) 
Cmax (ng/ml) 
157 (34,7) 
Tmax (tim.) 
5,95 (2,03; 7,85) 
AUC0-τ (ng·tim./ml) 
2 737 (36,1) 
CL/F (l/tim.) 
1,10 (36,1) 
n = 9. 
Geometriskt medelvärde (%CV), förutom för Tmax, vilket är medianvärde (intervall). 
Födoämnesinteraktion 
Varken mat (inklusive kost med högt fettinnehåll och med högt kaloriinnehåll) eller samtidig 
administrering med kalcium har en kliniskt betydelsefull effekt på farmakokinetiken för 
lusutrombopag. 
Distribution 
Proteinbindningsgraden för humanplasma är ≥99,9 %. Den genomsnittliga (variationskoefficient i %) 
skenbara distributionsvolymen under den terminala fasen för lusutrombopag hos friska vuxna patienter 
(n = 16) var 39,5 l (23,5 %). 
Hos råtta visade resultaten att lusutrombopag och dess metaboliter överförs till fostret via placenta. 
Metabolism 
Lusutrombopag är ett substrat för P-gp och BCRP, men inte ett substrat för OATP1B1, OATP1B3 och 
OCT1. I den humana massbalansstudien med [14C]-lusutrombopag var oförändrat lusutrombopag 
(97 % av radioaktiviteten i plasma) den största cirkulerande komponenten, och metaboliter, såsom 
deshexyl, β-oxiderad karboxylsyra, taurinkonjugat av β-oxiderad karboxylsyra och acylglukuronid, 
påvisades med mindre än 2,6 % av radioaktiviteten i plasma. I feces var de radioaktiva komponenterna 
oförändrat lusutrombopag (16 % av administrerad radioaktivitet) och β-oxideringsrelaterade 
metaboliter (35 % av administrerad radioaktivitet), vilket tyder på att lusutrombopag först 
metaboliseras genom ω-oxidering och därefter metaboliseras genom β-oxidering av 
O-hexyl-sidokedjan. In vitro-studier visade att CYP4-enzymer inklusive CYP4A11 och delvis 
CYP3A4-enzym medverkade till ω-oxidering för att bilda 6-hydroxylerat lusutrombopag. 
Läkemedelsinteraktioner via hämning och induktion av CYP4A-enzymer har inte rapporterats i klinisk 
användning. Därför är det osannolikt att inducerare och hämmare av CYP4A-enzymer inklusive 
CYP4A11 påverkar farmakokinetiken för lusutrombopag. 
Lusutrombopag har låg potential för att hämma CYP-enzymer (CYP1A2, 2A6, 2B6, 2C8, 2C9, 2C19, 
2D6 och 3A4/5) och för att inducera såväl CYP-enzymer (CYP1A2, 2C9 och 3A4) som 
UGT-enzymer (UGT1A2, 1A6 och 2B7). Lusutrombopag har också låg potential för att hämma P-gp, 
BCRP, OATP1B1, OATP1B3, OCT1, OCT2, OAT1, OAT3, MATE1, MATE2-K och BSEP. 
Lusutrombopag anses inte påverka farmakokinetiken för samtidigt administrerade läkemedel som är 
substrat av dessa enzymer eller transportörer. 
Eliminering 
Lusutrombopag utsöndrades huvudsakligen via feces hos människor (cirka 83 % i feces och 1 % i 
urin). 
Geometriskt medelvärde för t1/2 (% variationskoefficient) var 38,3 timmar (18,7 %) efter upprepad oral 
dos av 3 mg lusutrombopag. 
Linjäritet/icke-linjäritet 
Såväl Cmax som AUC för lusutrombopag ökar dosproportionerligt över dosintervallet med upprepad 
oral dos av 0,25 till 4 mg en gång dagligen hos patienter med kronisk leversjukdom. 
10 
 
 
 
 
 
 
 
 
 
 
 
Farmakokinetik i underpopulationer 
Ålder, kön och etnicitet 
I en populationsfarmakokinetisk analys med plasmakoncentrationer av lusutrombopag från kliniska 
studier med lusutrombopag identifierades ingen kliniskt betydelsefull effekt av ålder, kön eller 
etnicitet på farmakokinetiken för lusutrombopag. 
Pediatrisk population 
Inga farmakokinetiska data finns tillgängliga för barn. 
Nedsatt njurfunktion 
Lusutrombopag utsöndras i mycket liten grad i urin (ungefär 1 %). I en populationsfarmakokinetisk 
analys med plasmakoncentrationer av lusutrombopag från kliniska studier med lusutrombopag 
identifierades ingen kliniskt betydelsefull effekt av njurfunktionen på farmakokinetiken för 
lusutrombopag. 
Nedsatt leverfunktion 
Lätt till måttligt nedsatt leverfunktion (lätt nedsatt, Child-Pugh klass A; måttligt nedsatt, Child-Pugh 
klass B) förväntas ha liten effekt på farmakokinetiken för lusutrombopag. Skillnaderna i 
farmakokinetik för en engångsdos på 0,75 mg lusutrombopag var relativt små hos både patienter med 
lätt nedsatt leverfunktion och patienter med måttligt nedsatt leverfunktion, jämfört med den matchade 
kontrollgruppen med friska patienter. Förhållandet mellan AUC och den matchade kontrollgruppen 
med friska patienter var 1,05 hos patienter med lätt nedsatt leverfunktion och 1,20 hos patienter med 
måttligt nedsatt leverfunktion. 
Intervallen för observerat Cmax och AUC0-τ överlappade bland patienterna med Child-Pugh klass A, B 
och C. Cmax och AUC0-τ för alla patienter med Child-Pugh klass C översteg inte de maximala värdena 
från Child-Pugh klass A och klass B. På grund av den begränsade tillgängliga informationen bör 
lusutrombopag inte användas till patienter med Child-Pugh klass C såvida inte den förväntade nyttan 
uppväger de förväntade riskerna. 
5.3  Prekliniska säkerhetsuppgifter 
Lusutrombopag stimulerar inte trombocytproduktionen hos de arter som använts för toxikologisk 
testning på grund av unik human TPO-receptorspecificitet. Därför uppvisar data från 
toxikologiprogrammet hos dessa djur inga potentiella biverkningar relaterade till förstärkt farmakologi 
hos människa. 
I toxikologiska studier sågs effekter endast vid höga exponeringar/vid exponeringar avsevärt högre än 
klinisk exponering. Dessa effekter bedöms därför sakna klinisk relevans. 
Hos råtta utsöndras lusutrombopag och dess metaboliter i mjölk, och koncentrationerna i mjölk 
minskade i likhet med koncentrationerna i plasma. 
Toxicitet vid upprepad dosering 
De främsta toxicitetsfynden i samband med administrering av lusutrombopag inkluderade förlängd PT 
och APTT (råtta), ökad aktivitet av ALAT och ASAT i plasma (råtta och hund), adrenal toxicitet (råtta 
och hund), skador på hud och förmage (råtta) och renal toxicitet (råtta). 
Vid hög dos (10 mg/kg/dag) och långtidsbehandling (8 veckor) med lusutrombopag finns en potentiell 
risk för fibros i benmärgen via human TPO-receptor, baserat på resultaten av studier på TPOR-Ki/Shi-
möss med kimerisk human transmembrandomän-TPO-receptor som tillförs musens TPO-receptor med 
”knock-in”-teknik. 
11 
 
 
 
 
 
 
 
 
 
 
 
 
 
Karcinogenicitet 
Lusutrombopag var inte karcinogent för möss i doser på upp till 20 mg/kg/dag hos hanar och honor 
(en dos minst 45 gånger den humana kliniska exponeringen för vuxna baserat på AUC) eller för råttor 
i doser på upp till 20 mg/kg/dag hos hanar och 2 mg/kg/dag hos honor (en dos 49 respektive 30 gånger 
den humana kliniska exponeringen för vuxna baserat på AUC). 
Mutagenicitet 
Lusutrombopag var inte gentoxiskt när det testades i ett omvänt bakteriemutationstest, ett 
kromosomavvikelsetest med odlade lungceller från kinesisk hamster eller ett mikronukleustest in vivo 
med benmärgsceller från mus. 
Fertilitet 
Lusutrombopag hade ingen effekt på fertiliten och tidig embryoutveckling hos han- eller honråttor vid 
doser på upp till 100 mg/kg/dag (176 respektive 252 gånger den humana kliniska exponeringen för 
vuxna baserat på AUC). 
Embryo-fetal utveckling 
Lusutrombopag uppvisade ingen teratogenicitet hos råtta och kanin vid upp till 80 mg/kg/dag 
respektive 1 000 mg/kg/dag. Inga effekter på fosterviabilitet eller embryo-fetal utveckling noterades 
hos kanin vid doser på upp till 1 000 mg/kg/dag (161 gånger den humana kliniska exponeringen för 
vuxna baserat på AUC). Hos råtta förekom ogynnsamma effekter av lusutrombopag på intrauterin 
fostertillväxt och skelettmorfologi enligt följande: hämning av intrauterin fostertillväxt (låg 
fosterkroppsvikt och minskning av antalet ossifierade bröstben) vid 80 mg/kg/dag, en hög incidens av 
kort cervikalt övertaligt revben vid 40 mg/kg/dag eller mer, och en hög incidens av kort torakolumbalt 
övertaligt revben vid 4 mg/kg/dag eller mer. Hämning av intrauterin fostertillväxt samt cervikala 
revben förekom vid doser på 40 mg/kg/dag eller mer, som visar på maternell toxicitet. Samtidigt sågs 
de korta torakolumbala övertaliga revbenen vid doser utan maternell toxicitet. Förändringarna 
noterades även hos F1-avkomman på postnatal dag (PND) 4 vid 12,5 mg/kg/dag eller mer i den pre- 
och postnatala utvecklingsstudien. Vuxna F1-djur uppvisade emellertid inte fullånga eller korta 
torakolumbala övertaliga revben. Med utgångspunkt från resultaten uppskattades dosnivån utan 
observerade biverkningar vara i närheten av 4 mg/kg/dag i studien av embryo-fetal utveckling hos 
råtta (23 gånger den humana kliniska exponeringen hos vuxna baserat på AUC). 
Pre- and postnatal utveckling 
I den pre- och postnatala utvecklingsstudien på råtta vid doser upp till 40 mg/kg/dag förekom 
biverkningar av lusutrombopag på postnatal utveckling vid 40 mg/kg/dag enligt följande: förlängning 
av gestationstiden hos moderdjur, låg viabilitet före avvänjning, försenad postnatal tillväxt såsom 
försenad negativ geotaxis eller försenat öppnande av ögonlocken, låg kroppsvikt hos ungarna, lågt 
fertilitetsindex hos honråttor, en tendens till lågt antal corpora lutea eller implantationer, en tendens till 
ökad pre-implantationsförlust och kliniskt avvikande tecken såsom markanta ringformiga förändringar 
på svansen efter avvänjning. Inga effekter på dräktighet, partus och laktation hos F0-honor och 
postnatal utveckling hos F1-avkomman noterades vid doser på upp till 12,5 mg/kg/dag (89 gånger den 
humana kliniska exponeringen för vuxna baserat på AUC). 
Fototoxicitet 
Lusutrombopag hade inga fototoxiska risker i studien av hudfototoxicitet hos hårlösa möss vid doser 
på upp till 500 mg/kg (96,3 µg/ml) (613 gånger den humana kliniska exponeringen hos vuxna baserat 
på Cmax [0,157 µg/ml]). 
12 
 
 
 
 
 
 
 
 
 
 
 
 
Miljöriskbedömning (ERA) 
Miljöriskbedömningsstudier har visat att lusutrombopag kan vara mycket långlivat, mycket 
bioackumulerande och toxiskt för miljön. 
6. 
FARMACEUTISKA UPPGIFTER 
6.1  Förteckning över hjälpämnen 
Tablettkärna 
Mannitol 
Mikrokristallin cellulosa 
Magnesiumoxid 
Natriumlaurylsulfat 
Hydroxipropylcellulosa 
Karmelloskalcium 
Magnesiumstearat 
Filmdragering 
Hypromellos 
Titandioxid 
Trietylcitrat 
Talk 
Röd järnoxid (E172) 
6.2 
Inkompatibiliteter 
Ej relevant. 
6.3  Hållbarhet 
4 år. 
6.4  Särskilda förvaringsanvisningar 
Inga särskilda temperaturanvisningar. 
Förvaras i originalförpackningen. Fuktkänsligt. 
6.5  Förpackningstyp och innehåll 
Blister av OPA/aluminiumfolie/PVC-film med överdrag av genomtryckbar aluminiumfolie, 
förpackade i en pappkartong. Varje kartong innehåller 7 filmdragerade tabletter. 
6.6  Särskilda anvisningar för destruktion 
Detta läkemedel kan innebära en risk för miljön (se avsnitt 5.3). 
Ej använt läkemedel och avfall ska kasseras enligt gällande anvisningar. 
13 
 
 
 
 
 
 
 
 
 
 
 
 
 
 
 
 
 
 
 
7. 
INNEHAVARE AV GODKÄNNANDE FÖR FÖRSÄLJNING
Shionogi B.V. 
Herengracht 464 
1017C 
Amsterdam 
Nederländerna 
8. 
NUMMER PÅ GODKÄNNANDE FÖR FÖRSÄLJNING
EU/1/18/1348 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 18 februari 2019 
Datum för den senaste förnyelsen: 
10.  DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
14 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Shionogi B.V. 
Herengracht 464 
1017CA 
Amsterdam 
Nederländerna 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
  på begäran av Europeiska läkemedelsmyndigheten, 
  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
16 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Mulpleo 3 mg filmdragerade tabletter 
lusutrombopag 
2. 
DEKLARATION AV AKTIVA SUBSTANSER 
1 filmdragerad tablett innehåller 3 mg lusutrombopag. 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
Filmdragerad tablett 
7 filmdragerade tabletter 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i originalförpackningen. Fuktkänsligt. 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Shionogi B.V. 
Herengracht 464 
1017CA 
Amsterdam 
Nederländerna 
12.  NUMMER PÅ GODKÄNNANDE FÖR FÖRSÄLJNING 
EU/1/18/1348 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Mulpleo 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
20 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Mulpleo 3 mg filmdragerade tabletter 
lusutrombopag 
2. 
INNEHAVARE AV GODKÄNNANDE FÖR FÖRSÄLJNING 
Shionogi 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
21 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
22 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Mulpleo 3 mg filmdragerade tabletter 
lusutrombopag 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare, apotekspersonal eller sjuksköterska. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1. 
2. 
3. 
4. 
5. 
6. 
1. 
Vad Mulpleo är och vad det används för 
Vad du behöver veta innan du tar Mulpleo 
Hur du tar Mulpleo 
Eventuella biverkningar 
Hur Mulpleo ska förvaras 
Förpackningens innehåll och övriga upplysningar 
Vad Mulpleo är och vad det används för 
Mulpleo innehåller den aktiva substansen lusutrombopag, som tillhör en grupp läkemedel som kallas 
trombopoetinreceptoragonister. Läkemedlet används för att öka antalet blodplättar i ditt blod. 
Blodplättar är blodkroppar som hjälper blodet att levra sig för att förhindra blödning. 
Mulpleo används för att minska risken för blödning under operation och andra ingrepp (inklusive 
tandutdragning och endoskopi). Det ges till vuxna som har ett lågt antal blodplättar på grund av 
kronisk leversjukdom. 
2. 
Vad du behöver veta innan du tar Mulpleo 
Ta inte Mulpleo: 
- 
om du är allergisk mot lusutrombopag eller något annat innehållsämne i detta läkemedel 
(anges i avsnitt 6 under Innehållsdeklaration). 
➤ Kontrollera med din läkare om du tror att detta stämmer in på dig innan du börjar ta 
Mulpleo. 
Varningar och försiktighet 
Tala med läkare: 
- 
- 
- 
- 
om det finns risk att du får blodpropp i dina vener eller artärer eller om du tidigare har haft 
blodproppar 
om du har en svår leversjukdom 
om du har opererat bort mjälten 
om du får behandling med interferon. 
➤ Tala med läkare innan du tar Mulpleo om något av detta stämmer in på dig. 
svullnad, smärta, värme, rodnad eller ömhet i ett ben 
Tecken på blodpropp: var uppmärksam på de tecken som beskrivs nedan: 
 
  plötslig andfåddhet, särskilt med kraftig smärta i bröstet eller snabb andning 
  buksmärta, svullen buk, blod i avföringen. 
23 
 
 
 
 
 
 
 
 
 
 
 
 
 
  ➤ Sök omedelbart medicinsk hjälp om du får något av dessa symtom. 
Barn och ungdomar 
Ge inte detta läkemedel till barn och ungdomar under 18 år, eftersom det inte har studerats i den 
åldersgruppen. 
Andra läkemedel och Mulpleo 
Tala om för läkare om du tar, nyligen har tagit eller kan tänkas ta andra läkemedel. 
Graviditet och amning 
Ta inte Mulpleo om du är gravid, såvida inte läkaren uttryckligen rekommenderar det. Effekten av 
Mulpleo under graviditet är inte känd. 
-  Tala om för din läkare om du är gravid, tror att du kan vara gravid eller planerar att 
skaffa barn. 
-  Använd ett tillförlitligt preventivmedel under tiden du tar Mulpleo. 
-  Om du blir gravid under tiden du tar Mulpleo ska du omedelbart informera din läkare. 
Amma inte under behandling med Mulpleo. Det är inte känt om Mulpleo passerar över i bröstmjölk. 
→ Om du ammar ska du omedelbart informera din läkare. 
Körförmåga och användning av maskiner 
Mulpleo har ingen känd effekt på förmågan att framföra fordon eller använda maskiner. 
Mulpleo innehåller natrium 
Detta läkemedel innehåller mindre än 1 mmol natrium (23 mg) per tablett, det vill säga är näst intill 
”natriumfritt”. 
3. 
Hur du tar Mulpleo 
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. 
Rekommenderad dos: ta en tablett en gång om dagen, vid samma tidpunkt varje dag, under enbart 
7 dagar. Ta tabletterna tillsammans med vätska och svälj dem hela. Tugga, dela eller krossa inte 
tabletterna. Du kan ta dem i samband med eller mellan måltider. 
Din behandling kommer att påbörjas minst 8 dagar före din operation/ditt ingrepp. Ändra inte dosen 
eller schemat för Mulpleo, såvida inte läkare eller apotekspersonal säger till dig att göra det. 
Om du har en svår leversjukdom, tala med din läkare innan du tar Mulpleo. 
Om du har tagit för stor mängd av Mulpleo 
Om du har tagit för stor mängd av Mulpleo ska du prata med din läkare eller uppsöka sjukhus. Visa 
dem förpackningen eller denna bipacksedel om möjligt. Du kan komma att övervakas för biverkningar 
som förknippas med stort antal blodplättar, till exempel blodproppar (se avsnitt 2, Varningar och 
försiktighet, och avsnitt 4, Eventuella biverkningar). 
Om du har glömt att ta Mulpleo 
Om du har glömt att ta en tablett Mulpleo, ta den samma dag så snart du kommer ihåg det. 
Ta inte dubbel dos för att kompensera för glömd tablett. 
Om du slutar att ta Mulpleo 
Sluta inte att ta Mulpleo utan att först ha diskuterat detta med din läkare. Ta inte Mulpleo i mer än 
7 dagar. 
Om du har ytterligare frågor om detta läkemedel, kontakta läkare eller apotekspersonal. 
24 
 
 
 
 
 
 
 
 
 
 
 
 
 
 
 
 
 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Högre risk för blodproppar 
Vissa personer kan löpa en högre risk för blodproppar, inklusive personer med leversjukdom, och 
läkemedel som Mulpleo kan förstärka problemet. 
svullnad, smärta, värme, rodnad eller ömhet i ett ben 
Tecken på blodpropp: var uppmärksam på de tecken som beskrivs nedan: 
 
  plötslig andfåddhet, särskilt med kraftig smärta i bröstet eller snabb andning 
  buksmärta, svullen buk, blod i avföringen. 
➤ Sök omedelbart medicinsk hjälp om du får något av dessa symtom. 
Vanliga biverkningar 
(kan förekomma hos upp till 1 av 10 personer) 
  Huvudvärk 
 
Illamående 
  Blodpropp i levern (portavenstrombos) 
  Utslag. 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. 
Genom att rapportera biverkningar kan du bidra till att öka informationen om läkemedels säkerhet. 
5. 
Hur Mulpleo ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och blister efter EXP. Utgångsdatumet är den 
sista dagen i angiven månad. 
Förvaras i originalförpackningen. Fuktkänsligt. 
Inga särskilda temperaturanvisningar. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
25 
 
 
 
 
 
 
 
 
 
 
 
 
 
 
 
 
 
6.
Förpackningens innehåll och övriga upplysningar
Innehållsdeklaration 
- Den aktiva substansen är lusutrombopag. 1 filmdragerad tablett innehåller 3 mg lusutrombopag.
- Övriga innehållsämnen är:
- Tablettkärna: mannitol, mikrokristallin cellulosa, magnesiumoxid, natriumlaurylsulfat,
hydroxipropylcellulosa, karmelloskalcium och magnesiumstearat (se avsnitt 2 ”Mulpleo
innehåller natrium”
Filmdragering: hypromellos, titandioxid, trietylcitrat, talk och röd järnoxid (E172)
-
Läkemedlets utseende och förpackningsstorlekar 
Mulpleo 3 mg filmdragerade tabletter är ljusröda, runda med en diameter på 7 mm, märkta med 
varumärket Shionogi ovanför identifieringskoden ”551” på den ena sidan och med styrkan ”3” på den 
andra sidan. 
Mulpleo tillhandahålls i aluminiumblister i en kartong innehållande 7 filmdragerade tabletter. 
Innehavare av godkännande för försäljning 
Shionogi B.V. 
Herengracht 464 
1017CA 
Amsterdam 
Nederländerna 
Tillverkare  
Shionogi B.V. 
Herengracht 464 
1017CA 
Amsterdam 
Nederländerna 
Kontakta ombudet för innehavaren av godkännandet för försäljning om du vill veta mer om detta 
läkemedel: 
AT, BE, BG, CY, CZ, DK, EE, IE, EL, FI, HR, HU, IE, IS, LT, LU, 
LV, MT, NL, NO, PL, PT, RO, SE, SI, SK  
Shionogi B.V. Tel/Tel./Teл./Tlf/Tél/Puh/Sími/Τηλ:  
+31204917439
contact@shionogi.eu
DE 
Shionogi GmbH 
Tel: +49 (0) 30 2062980 66 
kontakt@shionogi.eu 
ES 
Shionogi SLU 
Tel: +34 911 239 258 
contacta@shionogi.eu 
FR 
Shionogi SAS  
Tel: +33 (0)1 86 65 58 06 
contactfrance@shionogi.eu 
Denna bipacksedel ändrades senast 
Övriga informationskällor 
IT 
Shionogi Srl 
Tel: +39 06 94 805 118 
contattaci@shionogi.eu 
UK (NI)  
Shionogi B.V. 
Tel: +44 (0) 28 9124 8945 
contact@shionogi.eu 
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
26 
