EMA/658100/2014 
EMEA/H/C/001138 
Sammanfattning av EPAR för allmänheten 
Clopidogrel BGR1 
klopidogrel 
Detta är en sammanfattning av det offentliga europeiska utredningsprotokollet (EPAR) för Clopidogrel 
BGR. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Clopidogrel BGR? 
Clopidogrel BGR är ett läkemedel som innehåller den aktiva substansen klopidogrel. Det finns som 
tabletter (75 mg). 
Clopidogrel BGR är ett generiskt läkemedel, vilket innebär att Clopidogrel BGR liknar ett 
referensläkemedel som redan är godkänt i EU. Referensläkemedlet är Plavix. Mer information om 
generiska läkemedel finns i dokumentet med frågor och svar här. 
Vad används Clopidogrel BGR för? 
Clopidogrel BGR ges till vuxna för att förebygga aterotrombotiska händelser (problem som orsakas av 
blodproppar och åderförkalkning). Clopidogrel BGR kan ges till följande grupper av patienter: 
• 
• 
• 
Patienter som nyligen har haft en myokardinfarkt (hjärtinfarkt). Man kan börja med Clopidogrel 
BGR några dagar efter infarkten och upp till 35 dagar efter den. 
Patienter som nyligen har haft en s.k. ischemisk stroke, en stroke (ett slaganfall) som orsakas av 
att blodförsörjningen till hjärnan är otillräcklig. Man kan börja med Clopidogrel BGR mellan sju 
dagar och upp till sex månader efter stroken. 
Patienter med perifer artärsjukdom (problem med blodflödet i artärerna). 
1 Tidigare känt under namnet Zylagren. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
 
                                       
Läkemedlet är receptbelagt. 
Hur används Clopidogrel BGR? 
Standarddosen Clopidogrel BGR är en tablett på 75 mg en gång dagligen. 
Hur verkar Clopidogrel BGR? 
Den aktiva substansen i Clopidogrel BGR, klopidogrel, är en trombocytaggregationshämmare. Det 
betyder att den hjälper till att förhindra blodproppsbildning. När blodet koagulerar beror det på att 
vissa celler i blodet som kallas blodplättar aggregerar (klibbar ihop). Klopidogrel hindrar blodplättarna 
från att aggregera genom att hindra ett ämne som kallas ADP från att fästa vid en särskild receptor på 
blodplättarnas yta. Detta gör att blodplättarna inte blir ”klibbiga”, vilket minskar risken för 
blodproppsbildning och hjälper till att förhindra en ny hjärtinfarkt eller stroke. 
Hur har Clopidogrel BGR:s effekt undersökts? 
Eftersom Clopidogrel BGR är ett generiskt läkemedel har studierna begränsats till tester som visar att 
det är bioekvivalent med referensläkemedlet Plavix. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Clopidogrel BGR? 
Eftersom Clopidogrel BGR är ett generiskt läkemedel och bioekvivalent med referensläkemedlet anses 
dess nytta och risker vara desamma som för referensläkemedlet. 
Varför har Clopidogrel BGR godkänts? 
CHMP fann att det styrkts att Clopidogrel BGR i enlighet med EU:s krav har likvärdig kvalitet och är 
bioekvivalent med Plavix. CHMP fann därför att nyttan är större än de konstaterade riskerna, liksom för 
Plavix. Kommittén rekommenderade att Clopidogrel BGR skulle godkännas för försäljning. 
Mer information om Clopidogrel BGR 
Den 21 september 2009 beviljade Europeiska kommissionen ett godkännande för försäljning av 
Zylagren som gäller i hela EU. Den 14 juli 2014 ändrades läkemedlets namn till Clopidogrel BGR. 
Det offentliga europeiska utredningsprotokollet (EPAR) för Clopidogrel BGR finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Clopidogrel BGR finns i bipacksedeln (ingår också i EPAR). Du kan 
också kontakta din läkare eller apotekspersonal. 
EPAR för referensläkemedlet finns också i sin helhet på EMEA:s webbplats. 
Denna sammanfattning uppdaterades senast 10-2014. 
Clopidogrel BGR0F  
EMA/658100/2014  
Sida 2/2 
 
 
 
