BILAGA I
PRODUKTRESUMÉ
1
1.
LÄKEMEDLETS NAMN
Trajenta 5 mg filmdragerade tabletter
2.
KVALITATIV OCH KVANTITATIV SAMMANSÄTTNING
Varje tablett innehåller 5 mg linagliptin.
För fullständig förteckning över hjälpämnen, se avsnitt 6.1.
3.
LÄKEMEDELSFORM
Filmdragerad tablett (tablett).
8 mm diameter, rund, ljusröd, filmdragerad tablett med ”D5” präglat på ena sidan och Boehringer 
Ingelheims logotyp på den andra sidan.
4.
KLINISKA UPPGIFTER
4.1 Terapeutiska indikationer
Trajenta är avsett för vuxna med diabetes mellitus typ 2 som ett komplement till kost och motion för 
att förbättra glykemisk kontroll som:
monoterapi

när metformin inte är lämpligt på grund av intolerans eller kontraindicerat på grund av nedsatt 
njurfunktion.
kombinationsbehandling

i kombination med andra läkemedel för behandling av diabetes, inklusive insulin, när dessa inte 
ger tillräcklig glykemisk kontroll (se avsnitt 4.4, 4.5 och 5.1 för tillgängliga data om olika 
kombinationer).
4.2 Dosering och administreringssätt
Dosering
Doseringen av linagliptin är 5 mg en gång dagligen. När linagliptin ges som tillägg till metformin bör
dosen av metformin bibehållas och administreras tillsammans med linagliptin.
När linagliptin används i kombination med en sulfonureid eller med insulin kan en lägre dos av 
sulfonureid eller insulin övervägas för att minska risken för hypoglykemi (se avsnitt 4.4).
Särskilda populationer
Nedsatt njurfunktion
För patienter med njurfunktionsnedsättning behövs ingen dosjustering av linagliptin.
Nedsatt leverfunktion
Farmakokinetiska studier tyder på att ingen dosjustering behövs för patienter med 
leverfunktionsnedsättning, men klinisk erfarenhet från sådana patienter saknas.
Äldre
Det behövs ingen dosjustering baserat på ålder.
Pediatrisk population
I en klinisk studie kunde inte effekt fastställas hos barn och ungdomar i åldern 10 till 17 år (se 
avsnitt 4.8, 5.1 och 5.2). Behandling av barn och ungdomar med linagliptin rekommenderas därför
inte. Linagliptin har inte studerats hos barn och ungdomar under 10 års ålder.
2
Administreringssätt
Tabletterna kan tas med eller utan mat vid valfri tidpunkt under dagen. Om en dos missas, ska den tas 
så snart patienten kommer ihåg det. Dubbel dos ska inte tas samma dag.
4.3 Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
4.4 Varningar och försiktighet
Allmänt
Linagliptin ska inte användas till patienter med diabetes typ 1 eller för behandling av diabetisk 
ketoacidos.
Hypoglykemi
Enbart linagliptin visade en incidens av hypoglykemi jämförbar med placebo.
I kliniska prövningar med linagliptin som del av kombinationsbehandling med läkemedel som inte är 
kända för att orsaka hypoglykemi (metformin) var förekomsten av rapporterad hypoglykemi med 
linagliptin likvärdig med den hos patienter som fick placebo.
När linagliptin användes som tillägg till en sulfonureid (med metformin som basbehandling), ökade 
incidensen av hypoglykemi över placebonivån (se avsnitt 4.8).
Det är känt att sulfonureider och insulin orsakar hypoglykemi. Därför bör man iaktta försiktighet när 
linagliptin används i kombination med en sulfonureid och/eller insulin. Reduktion av sulfonureid- eller 
insulindosen kan övervägas (se avsnitt 4.2).
Akut pankreatit
Användning av DPP-4-hämmare har förknippats med en risk för utveckling av akut pankreatit. Akut 
pankreatit har observerats hos patienter som tar linagliptin. I en studie av kardiovaskulär och renal 
säkerhet (CARMELINA) med en medianobservationstid på 2,2 år rapporterades bekräftad akut 
pankreatit hos 0,3 % av patienterna behandlade med linagliptin och hos 0,1 % av patienterna 
behandlade med placebo. Patienter bör informeras om karaktäristiska symtom på akut pankreatit. Vid 
misstanke om pankreatit ska behandlingen med Trajenta avbrytas; om akut pankreatit bekräftas, får 
Trajenta inte sättas in på nytt. Försiktighet måste iakttas för patienter med anamnes på pankreatit.
Bullös pemfigoid
Bullös pemfigoid har observerats hos patienter som tar linagliptin. I studien CARMELINA 
rapporterades bullös pemfigoid hos 0,2 % av patienterna behandlade med linagliptin men inte hos 
någon patient behandlad med placebo. Vid misstanke om bullös pemfigoid ska behandlingen med 
Trajenta avbrytas.
4.5
Interaktioner med andra läkemedel och övriga interaktioner
In vitro-utvärdering av interaktioner
Linagliptin är en svag, kompetitiv hämmare och baserat på mekanismen en svag till måttlig hämmare 
av CYP-isoenzym CYP3A4, men hämmar inte andra CYP-isoenzymer. Linagliptin är inte en 
inducerare av CYP-isoenzymer.
Linagliptin är ett P-glykoproteinsubstrat och hämmar P-glykoproteinmedierad transport av digoxin 
med låg potens. Baserat på detta och interaktionsstudier in vivo, anses det osannolikt att linagliptin 
skulle interagera med andra P-gp substrat.
In vivo-utvärdering av interaktioner
Effekter av andra läkemedel på linagliptin
Kliniska data som beskrivs nedan tyder på att risken för kliniskt betydelsefulla interaktioner vid 
samtidig administrering av andra läkemedel är låg.
3
Rifampicin: upprepad samtidig tillförsel av linagliptin 5 mg och rifampicin, en potent inducerare av 
P-glykoprotein och CYP3A4, ledde till 39,6 % respektive 43,8 % minskad AUC och Cmax för 
linagliptin vid steady state och ca 30 % minskad hämning av DPP-4 vid dalkoncentrationen. Detta 
innebär att full effekt av linagliptin i kombination med starka P-gp-inducerare kanske inte uppnås, 
framförallt vid långtidsanvändning. Samtidig administrering med andra potenta inducerare av 
P-glykoprotein och CYP3A4, såsom karbamazepin, fenobarbital och fenytoin, har inte studerats.
Ritonavir: samtidig tillförsel av en engångsdos linagliptin 5 mg och upprepade orala doser av 200 mg 
ritonavir, en potent hämmare av P-glykoprotein och CYP3A4, ledde till att AUC och Cmax av 
linagliptin ungefär fördubblades respektive tredubblades. Koncentrationen av obundet linagliptin, 
vilken vanligtvis är mindre än 1 % vid den terapeutiska dosen för linagliptin, ökade 4-5 gånger efter 
samtidig administrering av ritonavir. Simulering av linagliptins plasmakoncentration vid steady state, 
med och utan ritonavir, indikerade att den ökade exponeringen inte har samband med en ökad 
ackumulering. Dessa förändringar i farmakokinetiken för linagliptin ansågs inte vara kliniskt 
relevanta. Därför förväntas inga kliniskt relevanta interaktioner med andra P-glykoproteiner/CYP3A4 
hämmare.
Metformin: samtidig tillförsel av upprepade doser metformin 850 mg tre gånger dagligen tillsammans 
med linagliptin 10 mg en gång dagligen hade ingen kliniskt relevant inverkan på linagliptins 
farmakokinetik hos friska frivilliga försökspersoner.
Sulfonureider: farmakokinetiken vid steady state av linagliptin 5 mg ändrades inte vid samtidig 
tillförsel av en engångsdos 1,75 mg glibenklamid (glyburid).
Effekter av linagliptin på andra läkemedel
I kliniska studier, som beskrivs nedan, hade linagliptin ingen kliniskt relevant effekt på 
farmakokinetiken för metformin, glyburid, simvastatin, warfarin, digoxin eller orala 
antikonceptionsmedel, vilket visar på låg benägenhet för interaktioner med substrat för CYP3A4, 
CYP2C9, CYP2C8, P-glykoprotein och organisk katjontransportör (OTC) in vivo.
Metformin: samtidig tillförsel av upprepade doser linagliptin 10 mg en gång dagligen tillsammans med 
metformin 850 mg, ett OTC-substrat, hade ingen relevant effekt på farmakokinetiken för metformin 
hos friska frivilliga försökspersoner. Linagliptin hämmar således inte OTC-medierad transport.
Sulfonureider: samtidig administrering av upprepade orala doser linagliptin 5 mg och en oral 
engångsdos 1,75 mg glibenklamid (glyburid) ledde till en kliniskt icke-relevant reduktion med 14 % 
av både AUC och Cmax för glibenklamid. Eftersom glibenklamid i första hand metaboliseras av 
CYP2C9, stöder även dessa data slutsatsen att linagliptin inte är en hämmare av CYP2C9. Kliniskt 
meningsfulla interaktioner förväntas inte heller med övriga sulfonureider (t.ex. glipizid, tolbutamid
och glimepirid) vilka, liksom glibenklamid, i första hand elimineras av CYP2C9.
Digoxin: samtidig tillförsel av upprepade dagliga doser linagliptin 5 mg och upprepade doser digoxin 
0,25 mg hade ingen effekt på farmakokinetiken för digoxin hos friska frivilliga försökspersoner. 
Därför är linagliptin inte en hämmare av P-glykoproteinmedierad transport in vivo.
Warfarin: upprepade dagliga doser linagliptin 5 mg påverkade inte farmakokinetiken för S(-) eller 
R(+) warfarin, ett CYP2C9 substrat, administrerat i engångsdos.
Simvastatin: upprepade dagliga doser av linagliptin till friska frivilliga försökspersoner hade obetydlig 
effekt på farmakokinetiken vid steady state för simvastatin, ett känsligt CYP3A4 substrat. Efter 
administrering av en supraterapeutisk dos, linagliptin 10 mg, tillsammans med simvastatin 40 mg
dagligen under 6 dagar ökade plasma AUC för simvastatin med 34 % och plasma Cmax ökade med 
10 %.
Orala antikonceptionsmedel: samtidig administrering av linagliptin 5 mg påverkade inte 
farmakokinetiken vid steady state för levonorgestrel eller etinylestradiol.
4
4.6
Fertilitet, graviditet och amning
Graviditet
Användning av linagliptin har inte studerats i gravida kvinnor. Data från djurstudier tyder inte på
direkta eller indirekta reproduktionstoxikologiska effekter (se avsnitt 5.3). Som en försiktighetsåtgärd 
bör man undvika användning av linagliptin under graviditet.
Amning
Tillgängliga farmakokinetiska djurdata har visat att metaboliter från linagliptin utsöndras i mjölk. En 
risk för det ammade barnet kan inte uteslutas. Ett beslut måste fattas om man ska avbryta amningen 
eller avbryta/avstå från behandling med linagliptin efter att man tagit hänsyn till fördelen med amning 
för barnet och nyttan med behandling för kvinnan.
Fertilitet
Inga studier beträffande fertilitet hos människa har genomförts för linagliptin. Djurstudier tyder inte på
direkta eller indirekta negativa effekter beträffande fertilitet (se avsnitt 5.3).
4.7 Effekter på förmågan att framföra fordon och använda maskiner
Linagliptin har ingen eller försumbar effekt på förmågan att framföra fordon och använda maskiner. 
Patienter ska dock informeras om risken för hypoglykemi, framförallt vid kombination med 
sulfonureider och/eller insulin.
4.8 Biverkningar
Sammanfattning av säkerhetsprofilen
I den poolade analysen av de placebokontrollerade studierna var den totala incidensen biverkningar 
likartad hos placebobehandlade patienter och hos de som fick linagliptin 5 mg (63,4 % resp. 59,1 %).
Utsättning av behandlingen på grund av biverkningar var högre hos patienter som fick placebo än hos 
de som fick linagliptin 5 mg (4,3 % resp. 3,4 %).
Den mest frekvent rapporterade biverkningen var hypoglykemi som observerades vid behandling med 
trippelkombinationen linagliptin plus metformin plus sulfonureid med frekvensen 14,8 % jämfört med 
7,6 % i placebogruppen.
I de placebokontrollerade studierna upplevde 4,9 % av patienterna hypoglykemi som en biverkan av 
linagliptin. Av dessa klassades 4,0 % som av mild, 0,9 % som av måttlig och 0,1 % som av allvarlig
svårighetsgrad. Pankreatit rapporterades oftare hos patienter som randomiserats till linagliptin (7 fall 
bland 6 580 patienter som fick linagliptin jämfört med 2 fall bland 4 383 patienter som fick placebo).
Sammanfattning av biverkningar i tabellform
På grund av inverkan av bakgrundsbehandlingen på biverkningsreaktionerna (t.ex. hypoglykemier), 
analyserades biverkningarna baserat på de olika behandlingsregimerna (monoterapi, tillägg till 
metformin, tillägg till metformin + sulfonureid samt tillägg till insulin).
De placebokontrollerade studierna omfattade studier i vilka linagliptin gavs som
-
-
-
-
-
-
monoterapi som korttidsbehandling under upp till 4 veckor
monoterapi under ≥ 12 veckors behandling
tillägg till metformin
tillägg till metformin + sulfonureid
tillägg till metformin och empagliflozin
tillägg till insulin med eller utan metformin
I tabellen nedan (tabell 1) presenteras biverkningar klassificerade enligt organklassystemet med 
MedDRA-terminologi som rapporterats av patienter som fick 5 mg linagliptin i dubbelblinda studier 
5
som monoterapi eller som tilläggsbehandling.
Biverkningarna listas enligt absolut frekvens. Frekvenserna definieras som mycket vanliga (≥ 1/10), 
vanliga (≥ 1/100, < 1/10), mindre vanliga (≥ 1/1 000, < 1/100), sällsynta (≥ 1/10 000, < 1/1 000),
mycket sällsynta (< 1/10 000) eller ingen känd frekvens (kan inte beräknas från tillgängliga data).
Tabell 1
Biverkningar rapporterade av patienter som fick linagliptin 5 mg dagligen som 
monoterapi eller tilläggsbehandling i kliniska prövningar och från erfarenheter efter 
marknadsintroduktion.
mindre vanliga
mindre vanliga
mycket vanliga
Biverkningsfrekvens
Organsystemklass
Biverkning
Infektioner och infestationer
Nasofaryngit
Immunsystemet
Överkänslighet
(t.ex. bronkiell hyperreaktivitet)
Metabolism och nutrition
Hypoglykemi1
Andningsvägar, bröstkorg och mediastinum
Hosta
Magtarmkanalen
Pankreatit
Förstoppning2
Hud och subkutan vävnad
Angioödem*
Urtikaria*
Hudutslag*
Bullös pemfigoid
Undersökningar
Förhöjt amylas
Förhöjt lipas**
* Baserat på erfarenheter efter marknadsintroduktion
** Baserat på ökningar av lipas > 3 × ULN som observerats i kliniska prövningar
# Baserat på en kardiovaskulär och renal säkerhetsstudie av linagliptin (CARMELINA), se även nedan
1 Biverkning observerad i kombination med metformin plus sulfonureid
2 Biverkning observerad i kombination med insulin
sällsynta
sällsynta
mindre vanliga
sällsynta#
sällsynta#
mindre vanliga
mindre vanliga
vanliga
mindre vanliga
Studie av linagliptins kardiovaskulära och renala säkerhet (CARMELINA)
Studien CARMELINA utvärderade linagliptins kardiovaskulära och renala säkerhet jämfört med 
placebo hos patienter med typ 2-diabetes och en förhöjd kardiovaskulär risk definierad som etablerad 
makrovaskulär sjukdom eller njursjukdom (se avsnitt 5.1). Studien omfattade 3 494 patienter 
behandlade med linagliptin (5 mg) och 3 485 patienter behandlade med placebo. Båda behandlingarna 
gavs som tillägg till standardbehandling, inriktad mot regionala behandlingsmål för HbA1c och 
kardiovaskulära riskfaktorer. Den samlade förekomsten av biverkningar och allvarliga biverkningar 
hos patienter som fick linagliptin liknade den hos patienter som fick placebo. Säkerhetsdata från denna 
studie överensstämde med den tidigare kända säkerhetsprofilen för linagliptin.
Hos den behandlade populationen rapporterades allvarliga hypoglykemiska händelser 
(assistanskrävande) hos 3,0 % av patienterna behandlade med linagliptin och hos 3,1 % av patienterna 
behandlade med placebo. Bland patienter som använde sulfonureid vid baslinjen var incidensen av 
allvarlig hypoglykemi 2,0 % hos linagliptin-behandlade patienter och 1,7 % hos placebobehandlade 
patienter. Bland patienterna som använde insulin vid baslinjen var incidensen av allvarlig 
hypoglykemi 4,4 % hos linagliptin-behandlade patienter och 4,9 % hos placebobehandlade patienter.
Under den samlade observationsperioden i studien rapporterades fastställd akut pankreatit hos 0,3 % 
av patienterna behandlade med linagliptin och hos 0,1 % av patienterna behandlade med placebo.
6
I studien CARMELINA rapporterades bullös pemfigoid hos 0,2 % av patienterna behandlade med 
linagliptin men inte hos någon patient behandlad med placebo.
Pediatrisk population
I kliniska studier på pediatriska patienter med diabetes mellitus typ 2 i åldern 10 till 17 år var den
samlade säkerhetsprofilen för linagliptin likartad den som observerades i den vuxna populationen.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Symtom
I kontrollerade kliniska studier med friska försökspersoner tolererades engångsdoser upp till 600 mg
linagliptin generellt väl (motsvarande 120 gånger den rekommenderade dosen). Det finns inte någon 
erfarenhet av högre doser än 600 mg till människa.
Behandling
I händelse av överdosering är det rimligt att använda vanliga understödjande åtgärder, t.ex. att 
avlägsna ej absorberat material från magtarmkanalen, genomföra klinisk monitorering och sätta in 
klinisk behandling vid behov.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Diabetesmedel, dipeptidylpeptidas-4 (DPP-4)-hämmare, ATC-kod:
A10B H05
Verkningsmekanism
Linagliptin hämmar enzymet DPP-4 (dipeptidylpeptidas-4, EC 3.4.14.5), ett enzym som är involverat i 
inaktiveringen av inkretinhormonerna GLP-1 och GIP (glukagonliknande peptid 1, glukosberoende 
insulinotropisk polypeptid). Dessa hormoner bryts snabbt ned av enzymet DPP-4. Båda 
inkretinhormonerna deltar i den fysiologiska regleringen av glukoshomeostasen. Inkretiner utsöndras i 
en låg basal nivå under dagen och nivån ökar omedelbart efter intag av föda. GLP-1 och GIP ökar 
biosyntesen av insulin och sekretionen från pankreas betaceller i närvaro av normala och förhöjda 
glukosnivåer. Dessutom reducerar GLP-1 glukagonsekretionen från pankreas alfaceller, vilket leder 
till minskad hepatiskt glukosfrisättning. Linagliptin binder mycket effektivt och reversibelt till DPP-4, 
vilket medför en långvarig ökning och förlängning av aktiva inkretinnivåer. Linagliptin ökar 
insulinsekretionen glukosberoende och minskar glukagonsekretionen vilket medför en generell 
förbättring av glukoshomeostasen. Linagliptin binder selektivt till DPP-4 och uppvisar 
> 10 000 gånger högre selektivitet jämfört med DPP-8 eller DPP-9-aktivitet in vitro.
Klinisk effekt och säkerhet
Åtta randomiserade, kontrollerade fas III-studier, med 5 239 patienter med diabetes mellitus typ 2, av 
vilka 3 319 behandlades med linagliptin, genomfördes för att utvärdera effekt och säkerhet. Studierna 
inkluderade 929 patienter 65 år eller äldre som behandlades med linagliptin. Dessutom behandlades 
1 238 patienter med milt nedsatt njurfunktion och 143 patienter med måttligt nedsatt njurfunktion med 
linagliptin. Behandling med linagliptin en gång dagligen ledde till kliniskt signifikant förbättring av 
glykemisk kontroll utan kliniskt relevanta förändringar av kroppsvikt. Reduktionen av glykosylerat 
hemoglobin A1c (HbA1c) var jämförbar i olika subgrupper inklusive kön, ålder, nedsatt njurfunktion, 
body mass index (BMI). Högre utgångsvärde för HbA1c förknippades med större reduktion i HbA1c. 
Det var en signifikant skillnad i reduktion av HbA1c mellan asiatiska patienter (0,8 %) och vita 
7
patienter (0,5 %) i de poolade studierna.
Linagliptin som monoterapi till patienter som inte är lämpliga att behandla med metformin
Effekt och säkerhet för linagliptin som monoterapi utvärderades i en dubbelblind, placebokontrollerad 
studie under 24 veckor. Behandling med linagliptin 5 mg en gång dagligen ledde till en signifikant 
förbättring av HbA1c (-0,69 % förändring jämfört med placebo) hos patienter med HbA1c på ca 8 % vid 
baslinjen. Linagliptin visade också en signifikant förbättring av fasteglukos i plasma (FPG) och 
postprandiellt glukos efter 2 timmar (PPG) jämfört med placebo. Den observerade incidensen av 
hypoglykemi hos patienter som behandlades med linagliptin var likartad med placebo.
Effekt och säkerhet för linagliptin som monoterapi utvärderades även under 18 veckor i en 
dubbelblind, placebokontrollerad studie på patienter som inte bör behandlas med metformin, på grund 
av intolerans eller kontraindikation på grund av nedsatt njurfunktion. Linagliptin ledde till signifikant 
förbättring av HbA1c (-0,57 % förändring jämfört med placebo), från en genomsnittlig baslinje för 
HbA1c på 8,09 %. Linagliptin visade också signifikant förbättring av fasteglukos i plasma (FPG) 
jämfört med placebo. Den observerade incidensen av hypoglykemi hos patienter som behandlades 
med linagliptin var likartad med placebo.
Linagliptin som tillägg till metforminbehandling
Effekt och säkerhet för linagliptin i kombination med metformin utvärderades i en dubbelblind, 
placebokontrollerad studie under 24 veckor. Linagliptin ledde till signifikant förbättring av HbA1c
(-0,64 % förändring jämfört med placebo), från en genomsnittlig baslinje HbA1c på 8 %. Linagliptin 
visade också signifikant förbättring av fasteglukos i plasma (FPG), postprandiellt glukos efter 
2 timmar (PPG) jämfört med placebo. Den observerade incidensen av hypoglykemi hos patienterna
som behandlades med linagliptin var likartad med placebo.
Linagliptin som tillägg till en kombination av metformin och sulfonureidbehandling
En placebokontrollerad studie under 24 veckor genomfördes för att utvärdera effekt och säkerhet för
linagliptin 5 mg hos patienter utan tillräcklig effekt av en kombination av metformin och sulfonureid. 
Linagliptin ledde till signifikant förbättring av HbA1c (-0,62 % förändring jämfört med placebo), från 
en genomsnittlig baslinje HbA1c på 8,14 %. Linagliptin visade också signifikant förbättring av 
patienters fasteglukos i plasma (FPG) och postprandiellt glukos efter 2 timmar (PPG), jämfört med 
placebo.
Linagliptin som tillägg till kombination av metformin och empagliflozinbehandling
Hos patienter som var otillräckligt kontrollerade med metformin och empagliflozin (10 mg (n = 247) 
eller 25 mg (n = 217)) gav en 24-veckors behandling med linagliptin 5 mg som tilläggsbehandling 
justerade genomsnittliga minskningar av HbA1c från baslinjen på -0,53 % (signifikant skillnad mot 
placebo som tillägg -0,32 % (95 % KI -0,52; -0,13)) respektive -0,58 % (signifikant skillnad mot
placebo som tillägg -0,47 % (95 % KI -0,66; -0,28)). En statistiskt signifikant större andel patienter
med ett baslinje-HbA1c ≥ 7,0 % som behandlades med linagliptin 5 mg uppnådde ett målvärde för 
HbA1c på < 7 % jämfört med placebo.
Linagliptin som tillägg till insulinbehandling
Effekt och säkerhet för linagliptin 5 mg som tillägg till insulin i form av monoterapi eller i 
kombination med metformin och/eller pioglitazon har utvärderats i en dubbelblind placebokontrollerad 
studie på 24 veckor. Linagliptin resulterade i signifikanta förbättringar av HbA1c (-0,65 % jämfört med 
placebo) från en genomsnittlig baslinje för HbA1c på 8,3 %. Linagliptin gav också signifikant 
förbättring av fastevärden för plasmaglukos (FPG), och en större andel av patienterna nådde mål för 
HbA1c på < 7,0 % jämfört med placebo. Detta uppnåddes med en stabil insulindos (40,1 enheter). 
Kroppsvikt skiljde inte signifikant mellan grupperna. Effekter på plasmalipider var försumbara. 
Observerad incidens av hypoglykemi hos patienter som behandlades med linagliptin var i nivå med 
placebo (22,2 % för linagliptin och 21,2 % för placebo).
Linagliptin 24 månaders data som tillägg till metformin i jämförelse med glimepirid
I en studie jämfördes effekt och säkerhet för tillägg av linagliptin 5 mg eller glimepirid (genomsnittlig 
dos på 3 mg) hos patienter med otillräcklig glykemisk kontroll av metformin i monoterapi. 
8
Genomsnittlig reduktion av HbA1c var -0,16 % med linagliptin (genomsnittligt utgångsvärde för HbA1c
var 7,69 %) och -0,36 % med glimepirid (genomsnittligt utgångsvärde för HbA1c var 7,69 %) med en 
genomsnittlig skillnad på 0,20 % (97,5 % konfidensintervall: 0,09, 0,299). Incidensen av hypoglykemi 
i linagliptingruppen (7,5 %) var signifikant lägre än i glimepiridgruppen (36,1 %). Patienter 
behandlade med linagliptin uppvisade en signifikant genomsnittlig minskning av kroppsvikten från 
baslinjen jämfört med signifikant viktökning hos patienter som fick glimepirid (-1,39 respektive 
+1,29 kg).
Linagliptin som tillägg för patienter med kraftig njurfunktionsnedsättning, 12-veckors 
placebokontrollerad (konstant bakgrundsbehandling) och 40-veckors placebokontrollerad förlängning 
(variabel bakgrundsbehandling)
Effekt och säkerhet för linagliptin studerades även i patienter med diabetes mellitus typ 2 med kraftig
njurfunktionsnedsättning i en dubbelblindstudie med placebo i 12 veckor, under vilka 
bakgrundsbehandlingen av antidiabetiska läkemedel var konstant. De flesta patienterna (80,5 %) fick 
insulin med som bakgrundsbehandling, antingen som monoterapi eller i kombination med andra orala 
antidiabetika såsom sulfonureid, glinid eller pioglitazon. Studien inbegrep också en ytterligare 
40-veckors uppföljande behandlingsperiod under vilken dosjusteringar i den antidiabetiska 
bakgrundsbehandlingen tilläts.
Linagliptin visade signifikanta förbättringar i HbA1c (-0,59 % ändring jämfört med placebo efter 
12 veckor) från en baslinje-HbA1c på i genomsnitt 8,2 %. Den observerade skillnaden i HbA1c jämfört 
med placebo var -0,72 % efter 52 veckor.
Kroppsvikten skiljde sig inte signifikant mellan grupperna. Den observerade incidensen av 
hypoglykemier hos patienter som fick linagliptin var högre än för placebo, på grund av en ökning i 
icke-symtomatiska hypoglykemiska händelser. Det sågs ingen skillnad mellan grupperna avseende 
allvarliga hypoglykemiska händelser.
Linagliptin som tilläggsbehandling hos äldre (ålder ≥ 70 år) med diabetes mellitus typ 2
Effekt och säkerhet för linagliptinbehandling hos äldre (70 år och äldre) med diabetes mellitus typ 2
utvärderades i en dubbelblind studie på 24 veckor. Patienter fick metformin och/eller sulfonureid
och/eller insulin som bakgrundsbehandling. Doseringen av bakgrundsbehandling med antidiabetiska 
läkemedel hölls stabil under de första 12 veckorna, varefter justeringar tilläts. Linagliptin resulterade i 
signifikant förbättring av HbA1c (-0,64 % förändring jämfört med placebo vid 24 veckor), från en 
genomsnittlig baslinje för HbA1c på 7,8 %. Signifikant förbättring av fastevärden för plasmaglukos 
(FPG) sågs också med linagliptin jämfört med placebo. Kroppsvikt skiljde inte signifikant mellan 
grupperna.
Kardiovaskulär och renal säkerhetsstudie med linagliptin (CARMELINA)
CARMELINA var en randomiserad studie på 6 979 patienter med typ 2-diabetes med förhöjd 
kardiovaskulär risk, definierad som etablerad makrovaskulär sjukdom eller njursjukdom, vilka 
behandlades med linagliptin 5 mg (3 494) eller placebo (3 485) som tillägg till standardbehandling
inriktad mot regionala behandlingsmål för HbA1c, kardiovaskulära riskfaktorer och njursjukdom enligt 
regionala riktlinjer. Studiepopulationen omfattade 1 211 (17,4 %) patienter ≥ 75 år och 4 348 (62,3 %) 
patienter med nedsatt njurfunktion. Cirka 19 % av populationen hade eGFR ≥ 45 till 
< 60 ml/min/1,73 m2, 28 % av populationen hade eGFR ≥ 30 till < 45 ml/min/1,73 m2 och 15 % hade 
eGFR < 30 ml/min/1,73 m2. Genomsnittligt HbA1c vid baslinjen var 8,0 %.
Studien var utformad för att visa noninferioritet för det primära kardiovaskulära effektmåttet, som var 
en sammansättning av den första förekomsten av kardiovaskulär död eller en icke-fatal hjärtinfarkt 
eller en icke-fatal stroke (3P-MACE). Det renala sammansatta effektmåttet definierades som död på 
grund av njursjukdom eller varaktig, terminal njursjukdom eller varaktig minskning av eGFR med 
40 % eller mer.
Efter en medianuppföljning på 2,2 år ökade inte linagliptin, som tillägg till standardbehandling, risken 
för större kardiovaskulära händelser eller njurhändelser. Ingen ökning av risk för sjukhusinläggning på 
grund av hjärtsvikt, vilket var ytterligare ett fastställt effektmått, sågs jämfört med standardbehandling 
9
utan linagliptin hos patienter med typ 2-diabetes (se tabell 2).
Tabell 2
Kardiovaskulära och renala utfall per behandlingsgrupp i studien CARMELINA
Linagliptin 5 mg
Placebo
Antal 
försökspersoner 
(%)
3 494
434 (12,4)
Incidens per 
1 000 PÅ*
57,7
Antal 
försökspersoner 
(%)
3 485
420 (12,1)
Riskkvot
(95 % KI)
Incidens per 
1 000 PÅ*
56,3
1,02 (0,89; 
1,17)**
327 (9,4)
48,9
306 (8,8)
46,6
1,04 (0,89; 
1,22)
367 (10,5)
255 (7,3)
209 (6,0)
46,9
32,6
27,7
373 (10,7)
264 (7,6)
226 (6,5)
48,0
34
30,4
0,98 (0,84; 
1,13)
0,96 (0,81; 
1,14)
0,90 (0,74; 
1,08)
Antal patienter
Primärt 
kardiovaskulärt 
sammansatt 
effektmått 
(kardiovaskulär 
död, icke-fatal
hjärtinfarkt, 
icke-fatal stroke)
Sekundärt renalt 
sammansatt 
effektmått (renal 
död, terminal 
njursjukdom, 
varaktig 
minskning av 
eGFR med 40 %)
Dödlighet oavsett 
orsak
Kardiovaskulär 
död
Sjukhusinläggning 
på grund av
hjärtsvikt
* PÅ = patientår
** Noninferioritetstest för att visa att den övre gränsen för 95 % KI för riskkvoten är mindre än 1,3
I analyser för progression till albuminuri (förändring från normoalbuminuri till mikro- eller 
makroalbuminuri, eller från mikroalbuminuri till makroalbuminuri) var den beräknade riskkvoten 0,86 
(95 % KI 0,78; 0,95) för linagliptin jämfört med placebo.
Kardiovaskulär säkerhetsstudie med linagliptin (CAROLINA)
CAROLINA var en randomiserad studie på 6 033 patienter med tidig typ 2-diabetes och förhöjd 
kardiovaskulär risk eller etablerade komplikationer som behandlades med linagliptin 5 mg (3 023) 
eller glimepirid 1-4 mg (3 010) som tillägg till standardbehandling (inklusive bakgrundsbehandling 
med metformin hos 83 % av patienterna) inriktad mot regionala behandlingsmål för HbA1c och 
kardiovaskulära riskfaktorer. Studiepopulationens genomsnittsålder var 64 år och inkluderade
2 030 (34 %) patienter ≥ 70 år. Studiepopulation inkluderade 2 089 (35 %) patienter med 
kardiovaskulär sjukdom och 1 130 (19 %) patienter med nedsatt njurfunktion med eGFR 
< 60 ml/min/1,73 m2 vid baslinjen. Genomsnittligt HbA1c vid baslinjen var 7,15 %.
Studien var utformad för att visa noninferioritet för det primära kardiovaskulära effektmåttet, som var 
en sammansättning av den första förekomsten av kardiovaskulär död eller en icke-fatal hjärtinfarkt eller 
en icke-fatal stroke (3P-MACE).
Efter en medianuppföljning på 6,25 år ökade inte linagliptin risken för större kardiovaskulära 
händelser (se tabell 3) jämfört med glimepirid. Resultaten överensstämde för patienter behandlade 
med eller utan metformin.
10
Tabell 3
Större kardiovaskulära händelser (MACE) och mortalitet per behandlingsgrupp i studien 
CAROLINA
Linagliptin 5 mg
Antal 
försökspersoner
(%)
Incidens
per 1 000 
PÅ*
Glimepirid (1-4 mg)
Antal 
försökspersoner 
(%)
Incidens
per 1 000 
PÅ*
3 023
3 010
356 (11,8)
20,7
362 (12,0)
21,2
308 (10,2)
16,8
336 (11,2)
18,4
169 (5,6)
112 (3,7)
9,2
6,4
168 (5,6)
92 (3,1)
9,2
5,3
Riskkvot
(95 % KI)
0,98 (0,84;
1,14)**
0,91 (0,78;
1,06)
1,00 (0,81;
1,24)
1,21 (0,92;
1,59)
Antal patienter
Primärt 
kardiovaskulärt 
sammansatt 
effektmått 
(kardiovaskulär 
död, icke-fatal 
hjärtinfarkt, 
icke-fatal stroke)
Dödlighet oavsett 
orsak
Kardiovaskulär 
död
Sjukhusinläggning 
på grund av 
hjärtsvikt
* PÅ = patientår
** Noninferioritetstest för att visa att den övre gränsen för 95 % KI för riskkvoten är mindre än 1,3
Under hela behandlingsperioden (mediantid för behandling 5,9 år) var frekvensen av patienter med 
måttlig eller svår hypoglykemi 6,5 % på linagliptin jämfört med 30,9 % på glimepirid, svår
hypoglykemi uppstod hos 0,3 % av patienterna på linagliptin jämfört med hos 2,2 % på glimepirid.
Pediatrisk population
Klinisk effekt och säkerhet för empagliflozin 10 mg med eventuell dosökning till 25 mg eller 
linagliptin 5 mg en gång dagligen har studerats hos barn och ungdomar från 10 till 17 års ålder med 
diabetes mellitus typ 2 i en dubbelblind, randomiserad, placebokontrollerad studie med parallella 
grupper (DINAMO) under 26 veckor, med en dubbelblind säkerhetsförlängning med aktiv behandling 
i upp till 52 veckor.
Vid baslinjen var genomsnittligt HbA1c 8,03 %. Behandling med linagliptin 5 mg visade ingen 
signifikant förbättring av HbA1c. Behandlingsskillnaden i justerad genomsnittlig förändring av HbA1c
mellan linagliptin och placebo efter 26 veckor var -0,34 % (95 % KI -0,99, 0,30; p = 0,2935). Den 
justerade genomsnittliga förändringen av HbA1c från baslinjen var 0,33 % hos patienter behandlade 
med linagliptin och 0,68 % hos patienter behandlade med placebo (se avsnitt 4.2).
5.2
Farmakokinetiska egenskaper
Farmakokinetiken för linagliptin har undersökts noga hos friska försökspersoner och patienter med 
diabetes mellitus typ 2. Efter oral administrering av dosen 5 mg till friska, frivilliga försökspersoner 
eller patienter absorberades linagliptin snabbt, med maximal koncentration (median Tmax) på 
1,5 timmar efter intag.
Plasmakoncentrationen av linagliptin avtar trifasiskt med lång terminal halveringstid (terminal 
halveringstid för linagliptin är mer än 100 timmar). Detta är framförallt relaterat till den mättnadsbara, 
kraftiga bindningen av linagliptin till DPP-4 och bidrar inte till ackumulation av läkemedlet. Den 
effektiva halveringstiden för ackumulering av linagliptin, bestämd genom oral administrering av 
upprepade doser linagliptin 5 mg, är ca 12 timmar. Efter tillförsel av linagliptin 5 mg en gång dagligen 
uppnåddes steady state-koncentration i plasma vid den tredje dosen. AUC i plasma ökade ca 33 %
efter dosering med doser på 5 mg vid steady state jämfört med AUC efter den första dosen. Intra- och 
inter-variationskoefficienterna för AUC för linagliptin var liten (12,6 % resp. 28,5 %). På grund av 
11
den koncentrationsberoende bindningen av linagliptin till DPP-4 är farmakokinetiken, baserad på total 
exponering av linagliptin, inte linjär. Total plasma AUC för linagliptin ökade mindre än proportionellt 
mot dosen, medan obunden AUC i princip ökade dosproportionellt. Farmakokinetiken för linagliptin 
var i allmänhet likartad hos friska försökspersoner och patienter med diabetes mellitus typ 2.
Absorption
Den absoluta biotillgängligheten för linagliptin är ca 30 %. Samtidig tillförsel av en fettrik måltid och 
linagliptin förlängde tiden till Cmax med 2 timmar och sänkte Cmax med 15 %, men ingen påverkan på 
AUC0-72h observerades. Ingen kliniskt relevant effekt av förändringarna i Cmax eller Tmax förväntas, av 
det skälet kan linagliptin administreras med eller utan föda.
Distribution
På grund av bindning till vävnaderna är den genomsnittliga skenbara distributionsvolymen vid steady
state efter en intravenös dos av linagliptin 5 mg till friska försökspersoner ca 1 110 liter, vilket visar 
att linagliptin i hög utsträckning distribueras till vävnaderna. Bindningen av linagliptin till 
plasmaprotein är koncentrationsberoende, den minskar från ca 99 % vid 1 nmol/l till 75-89 % vid 
≥ 30 nmol/l, vilket speglar mättnad av bindningen till DPP-4 med ökande koncentration av linagliptin. 
Vid höga koncentrationer, när DPP-4 var fullständigt mättad, bands 70-80 % av linagliptin till andra 
plasmaproteiner än DPP-4, vilket medförde att 20-30 % var obundet i plasma.
Metabolism
Efter en oral dos av [14C] linagliptin 10 mg utsöndrades ungefär 5 % av radioaktiviteten i urin. 
Metabolism spelar en underordnad roll vid elimineringen av linagliptin. En huvudmetabolit
motsvarande av 13,3 % linagliptin vid steady state upptäcktes, vilken visades vara farmakologiskt 
inaktiv och därmed inte bidrar till den hämmande effekten av linagliptin på DPP-4-aktiviteten i 
plasma.
Eliminering
Efter tillförsel av en oral dos [14C] linagliptin till friska försökspersoner utsöndrades ungefär 85 % av 
den tillförda radioaktiviteten i faeces (80 %) eller urin (5 %) inom 4 dagar efter dosering. Renalt 
clearance vid steady state var ca 70 ml/min.
Särskilda populationer
Nedsatt njurfunktion
En öppen studie med upprepad dosering genomfördes för att utvärdera farmakokinetiken för
linagliptin (5 mg dos) till patienter med varierande grad av kroniskt nedsatt njurfunktion jämfört med 
friska försökspersoner med normal njurfunktion. Studien inkluderade patienter med nedsatt 
njurfunktion klassificerade baserat på kreatininclearance som milt (50 – < 80 ml/min), måttligt 
(30 – < 50 ml/min) och kraftigt nedsatt njurfunktion (< 30 ml/min) liksom patienter med terminal 
njursvikt på hemodialysbehandling. Dessutom jämfördes patienter med diabetes mellitus typ 2 och 
kraftigt nedsatt njurfunktion (< 30 ml/min) med patienter med diabetes mellitus typ 2 och normal 
njurfunktion. Kreatininclearance mättes genom 24-timmars kreatininclearance-bestämningar i urin 
eller från serumkreatinin baserat på Cockcroft-Gaults formel: 
CrCl = (140 - ålder) × vikt/72 × serumkreatinin [× 0,85 för kvinnliga patienter], där ålder är år, vikt är
kg och serumkreatinin är mg/dl. Vid steady state-förhållanden var exponeringen med linagliptin hos 
patienter med milt nedsatt njurfunktion jämförbar med friska försökspersoner. Vid måttligt nedsatt 
njurfunktion observerades en måttlig ökning av exponeringen på ca 1,7 gånger jämfört med kontroller. 
Exponeringen hos patienter med diabetes mellitus typ 2 med kraftigt nedsatt njurfunktion ledde till en 
ökning på cirka 1,4 gånger jämfört med patienter med diabetes mellitus typ 2 med normal 
njurfunktion. Beräkningar av AUC vid steady state för linagliptin hos patienter med terminal njursvikt 
indikerade att exponeringen var likvärdig den hos patienter med måttlig eller kraftigt nedsatt 
njurfunktion. Dessutom förväntas inte eliminering av linagliptin via hemodialys eller peritonealdialys i 
någon terapeutiskt signifikant omfattning. Det krävs därför ingen dosjustering av linagliptin till 
patienter med någon form av nedsatt njurfunktion.
12
Nedsatt leverfunktion
Hos patienter utan diabetes med mild, måttlig eller kraftig leverinsufficiens (enligt Child-Pugh 
klassificering) var genomsnittlig AUC och Cmax för linagliptin likartad som hos friska matchade 
kontroller efter administrering av upprepade doser linagliptin 5 mg. Ingen dosjustering för linagliptin 
föreslås för diabetespatienter med mild, måttlig eller kraftigt nedsatt leverfunktion.
Body Mass Index (BMI)
Ingen dosjustering är nödvändig baserat på BMI. BMI har ingen kliniskt relevant effekt på 
farmakokinetiken för linagliptin baserat på en populationsfarmakokinetisk analys av fas I och 
fas II-data. De kliniska studierna före godkännandet genomfördes på BMI upp till och med 40 kg/m2.
Kön
Ingen dosjustering är nödvändig baserat på kön. En populationsfarmakokinetisk analys av fas I och 
fas II-data visar att kön inte har någon kliniskt relevant effekt på linagliptins farmakokinetik.
Äldre
Ingen dosjustering behövs vid åldrar upp till 80 år, eftersom ålder inte har visat kliniskt relevant 
inverkan på farmakokinetiken för linagliptin baserat på en populationsfarmakokinetisk analys av fas I 
och fas II-data. Äldre patienter (65-80 år, den äldsta patienten var 78 år) hade jämförbara 
plasmakoncentrationer av linagliptin jämfört med yngre personer.
Pediatrisk population
I en pediatrisk fas II-studie undersöktes farmakokinetiken och farmakodynamiken för 1 mg och 5 mg 
linagliptin hos barn och ungdomar ≥ 10 till < 18 år med typ 2 diabetes mellitus. De farmakokinetiska 
och farmakodynamiska svar som observerades överensstämde med de som sågs hos vuxna 
försökspersoner. Linagliptin 5 mg var överlägset bättre än 1 mg med avseende på dalvärdet för 
DPP-4-hämning (72 % jämfört med 32 %, p = 0,0050) och uppvisade en numeriskt större reduktion av 
HbA1c med avseende på justerad genomsnittlig förändring från baslinjen (-0,63 % jämfört 
med -0,48 %, ej signifikant). På grund av begränsningen av data ska resultaten tolkas med försiktighet.
I en pediatrisk fas III-studie undersöktes farmakokinetiken och farmakodynamiken (förändring av 
HbA1c från baslinjen) för 5 mg linagliptin hos barn och ungdomar i åldern 10 till 17 år med diabetes 
mellitus typ 2. Det observerade förhållandet mellan exponering och svar var generellt jämförbart 
mellan pediatriska och vuxna patienter, dock med en mindre läkemedelseffekt hos barn. Oral 
administrering av linagliptin resulterade i exponering inom det intervall som observerades hos vuxna 
patienter. Det observerade geometriska medelvärdet för dalkoncentrationer och geometriska 
medelvärdet för koncentrationer 1,5 timmar efter administrering (vilket representerar en koncentration 
runt tmax) vid steady state var 4,30 nmol/l respektive 12,6 nmol/l. Motsvarande plasmakoncentrationer 
hos vuxna patienter var 6,04 nmol/l respektive 15,1 nmol/l.
Etnicitet
Ingen dosjustering på grund av etnicitet är nödvändig. Etnicitet har ingen uppenbar effekt på 
plasmakoncentrationen av linagliptin baserat på en sammanlagd analys av tillgängliga 
farmakokinetiska data, inkluderande patienter av kaukasiskt, latinamerikanskt, afrikanskt och asiatiskt 
ursprung. Dessutom visade sig farmakokinetiska karakteristika för linagliptin vara likartade i separata 
fas I-studier med friska frivilliga japanska, kinesiska och kaukasiska försökspersoner.
5.3
Prekliniska säkerhetsuppgifter
Lever, njurar och magtarmkanalen är primära målorgan för toxicitet i råtta vid upprepad dosering av 
linagliptin vid mer än 300 gånger humanexponeringen.
Hos råtta sågs effekter på reproduktionsorgan, tyreoidea och lymfatiska systemet vid mer än 
1 500 gånger humanexponeringen. Vid måttliga doser till hund observerades starka pseudoallergiska
reaktioner, som medförde kardiovaskulära förändringar och som bedömdes som specifik för hund. 
Lever, njurar, mage, reproduktionsorgan, tymus, mjälte och lymfkörtlar var målorgan för toxiciteten 
hos cynomolgusapor vid mer än 450 gånger humanexponeringen. Vid mer än 100 gånger 
humanexponeringen var magirritation det främsta fyndet hos dessa apor.
13
Linagliptin och dess huvudsakliga metabolit uppvisade ingen genotoxisk potential.
Orala karcinogenstudier under 2 år med råtta och mus visade inga tecken på karcinogenicitet hos råtta 
eller hanmöss. Hos honmöss förekom en signifikant högre incidens malignt lymfom vid den högsta 
dosen (> 200 gånger humanexponeringen), vilket inte anses relevant för människa (förklaring: ej 
behandlingsrelaterad utan orsakad av mycket variabel bakgrundsincidens). Dessa studier föranleder 
ingen oro för karcinogenicitet hos människa.
Den dos som inte orsakar några negativa effekter (NOAEL) avseende fertilitet, tidig embryonal 
utveckling och teratogenicitet hos råtta bestämdes till > 900 gånger humanexponeringen. NOAEL för 
toxicitet på mödrar, embryon, foster och avkomma till råtta var 49 gånger humanexponeringen. Inga
teratogena effekter observerades hos kanin vid > 1 000 gånger humandosen. NOAEL på 78 gånger 
humanexponeringen noterades för embryofetal toxicitet hos kanin och för toxicitet på mödrar var 
NOAEL 2,1 gånger humanexponeringen. Därför anses det osannolikt att linagliptin påverkar 
reproduktionen vid terapeutisk exponering i människa.
6.
FARMACEUTISKA UPPGIFTER
6.1
Förteckning över hjälpämnen
Tablettkärna
Mannitol
Pregelatinerad majsstärkelse
Majsstärkelse
Kopovidon
Magnesiumstearat
Filmdragering
Hypromellos
Titandioxid (E171)
Talk
Makrogol (6000)
Röd järnoxid (E172)
6.2
Inkompatibiliteter
Ej relevant.
6.3 Hållbarhet
3 år
6.4
Särskilda förvaringsanvisningar
Inga särskilda förvaringsanvisningar.
6.5
Förpackningstyp och innehåll
Perforerade endosblister i alu/alu i kartonger som innehåller 10 × 1, 14 × 1, 28 × 1, 30 × 1, 56 × 1, 
60 × 1, 84 × 1, 90 × 1, 98 × 1, 100 × 1 och 120 × 1 filmdragerade tabletter.
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion
Ej använt läkemedel och avfall ska kasseras enligt gällande anvisningar.
14
7.
INNEHAVARE AV GODKÄNNANDE FÖR FÖRSÄLJNING
Boehringer Ingelheim International GmbH
Binger Str. 173
55216 Ingelheim am Rhein
Tyskland
8.
NUMMER PÅ GODKÄNNANDE FÖR FÖRSÄLJNING
EU/1/11/707/001 (10 × 1 tabletter)
EU/1/11/707/002 (14 × 1 tabletter)
EU/1/11/707/003 (28 × 1 tabletter)
EU/1/11/707/004 (30 × 1 tabletter)
EU/1/11/707/005 (56 × 1 tabletter)
EU/1/11/707/006 (60 × 1 tabletter)
EU/1/11/707/007 (84 × 1 tabletter)
EU/1/11/707/008 (90 × 1 tabletter)
EU/1/11/707/009 (98 × 1 tabletter)
EU/1/11/707/010 (100 × 1 tabletter)
EU/1/11/707/011 (120 × 1 tabletter)
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 24 augusti 2011
Datum för den senaste förnyelsen: 22 mars 2016
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
15
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV LÄKEMEDLET
16
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSTILLSATS
Namn och adress till tillverkare som ansvarar för frisläppande av tillverkningssats
Boehringer Ingelheim Pharma GmbH & Co. KG
Binger Strasse 173
55216 Ingelheim am Rhein
Tyskland
Boehringer Ingelheim Hellas Single Member S.A.
5th km Paiania – Markopoulo
Koropi Attiki, 19441
Grekland
Dragenopharm Apotheker Püschl GmbH
Göllstraße 1
84529 Tittmoning
Tyskland
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Receptbelagt läkemedel.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMELDET

Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.
En uppdaterad riskhanteringsplan ska lämnas in


på begäran av Europeiska läkemedelsmyndigheten,
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
17
BILAGA III
MÄRKNING OCH BIPACKSEDEL
18
A. MÄRKNING
19
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1.
LÄKEMEDLETS NAMN
Trajenta 5 mg filmdragerade tabletter
linagliptin
2.
DEKLARATION AV AKTIV(A) SUBSTANS(ER)
Varje tablett innehåller 5 mg linagliptin.
3.
FÖRTECKNING ÖVER HJÄLPÄMNEN
4.
LÄKEMEDELSFORM OCH FÖRPACKNINGSSTORLEK
10 × 1 filmdragerade tabletter
14 × 1 filmdragerade tabletter
28 × 1 filmdragerade tabletter
30 × 1 filmdragerade tabletter
56 × 1 filmdragerade tabletter
60 × 1 filmdragerade tabletter
84 × 1 filmdragerade tabletter
90 × 1 filmdragerade tabletter
98 × 1 filmdragerade tabletter
100 × 1 filmdragerade tabletter
120 × 1 filmdragerade tabletter
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Ska sväljas
6.
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
20
9.
SÄRSKILDA FÖRVARINGSANVISNINGAR
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Boehringer Ingelheim International GmbH
Binger Str. 173
55216 Ingelheim am Rhein
Tyskland
12. NUMMER PÅ GODKÄNNANDE FÖR FÖRSÄLJNING
EU/1/11/707/001 10 × 1 tabletter
EU/1/11/707/002 14 × 1 tabletter
EU/1/11/707/003 28 × 1 tabletter
EU/1/11/707/004 30 × 1 tabletter
EU/1/11/707/005 56 × 1 tabletter
EU/1/11/707/006 60 × 1 tabletter
EU/1/11/707/007 84 × 1 tabletter
EU/1/11/707/008 90 × 1 tabletter
EU/1/11/707/009 98 × 1 tabletter
EU/1/11/707/010 100 × 1 tabletter
EU/1/11/707/011 120 × 1 tabletter
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Trajenta 5 mg
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
21
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
22
UPPGIFTER SOM SKA FINNAS PÅ BLISTER ELLER STRIPS
BLISTER (PERFORERAT)
1.
LÄKEMEDLETS NAMN
Trajenta 5 mg tabletter
linagliptin
2.
INNEHAVARE AV GODKÄNNANDE FÖR FÖRSÄLJNING
Boehringer Ingelheim
3.
UTGÅNGSDATUM
EXP
4.
TILLVERKNINGSSATSNUMMER
Lot
5.
ÖVRIGT
23
B. BIPACKSEDEL
24
Bipacksedel: Information till användaren
Trajenta 5 mg filmdragerade tabletter
linagliptin
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare, apotekspersonal eller sjuksköterska.
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4.
-
I denna bipacksedel finns information om följande:
Vad Trajenta är och vad det används för
1.
Vad du behöver veta innan du tar Trajenta
2.
Hur du tar Trajenta
3.
Eventuella biverkningar
4.
Hur Trajenta ska förvaras
5.
Förpackningens innehåll och övriga upplysningar
6.
1.
Vad Trajenta är och vad det används för
Trajenta innehåller den verksamma substansen linagliptin. Den tillhör en grupp läkemedel som kallas 
”orala diabetesläkemedel”. Orala diabetesläkemedel används för behandling av höga 
blodsockernivåer. De fungerar genom att hjälpa din kropp att minska sockernivån i blodet.
Trajenta används vid typ 2-diabetes hos vuxna, om sjukdomen inte kan kontrolleras tillräckligt med ett 
diabetesläkemedel som tas via munnen (metformin eller sulfonureider) eller enbart kost och motion. 
Trajenta kan användas tillsammans med andra diabetesläkemedel t.ex. metformin, sulfonureider (t.ex. 
glimepirid, glipizid), empagliflozin eller insulin.
Det är viktigt att följa råden om kost och motion som du har fått av din läkare eller sjuksköterska.
2.
Vad du behöver veta innan du tar Trajenta
Ta inte Trajenta

om du är allergisk mot linagliptin eller något annat innehållsämne i detta läkemedel (anges i
avsnitt 6).
Varningar och försiktighet
Tala med läkare, apotekspersonal eller sjuksköterska innan du tar Trajenta om du:

har typ 1-diabetes (din kropp inte producerar något insulin) eller diabetisk ketoacidos (en 
komplikation vid diabetes med högt blodsocker, snabb viktförlust, illamående och kräkningar). 
Trajenta ska inte användas vid behandling av dessa tillstånd.
använder ett antidiabetesmedel som kallas sulfonureid (till exempel glimepirid, glipizid) kan din 
doktor vilja sänka dosen av sulfonureid när du använder det tillsammans med Trajenta för att 
undvika att ditt blodsocker blir för lågt.
har haft allergiska reaktioner mot andra läkemedel som du använt för att kontrollera mängden 
socker i blodet.
har eller har haft en sjukdom i bukspottkörteln.



Kontakta din läkare om du har symtom på akut pankreatit, såsom svår och ihållande magsmärta
25
(buksmärta).
Om du får blåsor i huden kan det vara ett tecken på ett tillstånd som kallas bullös pemfigoid. Din 
läkare kan säga till dig att sluta ta Trajenta.
Diabetiska hudskador är en vanlig komplikation vid diabetes. Du bör följa de rekommendationer om 
hud- och fotvård du får av din läkare eller sjuksköterska.
Barn och ungdomar
Trajenta rekommenderas inte till barn och ungdomar under 18 års ålder. Det är inte effektivt hos barn 
och ungdomar mellan 10 och 17 år. Det är okänt om detta läkemedel är säkert och effektivt vid 
användning till barn under 10 års ålder.
Andra läkemedel och Trajenta
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel.
Det är särskilt viktigt att tala om för läkaren om du använder läkemedel som innehåller något av 
följande verksamma ämnen:

karbamazepin, fenobarbital eller fenytoin. Det är läkemedel som används vid krampanfall eller 
kronisk smärta.
rifampicin. Det är ett antibiotikum som används för att behandla infektioner som tuberkulos.

Graviditet och amning
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel.
Det är inte känt om Trajenta är skadligt för det ofödda barnet. Därför bör användning av Trajenta 
undvikas om du är gravid.
Det är inte känt om Trajenta passerar över till bröstmjölk. Din läkare måste ta ett beslut ifall amningen
ska avbrytas eller om du bör avbryta/avstå från Trajentabehandling.
Körförmåga och användning av maskiner
Trajenta har ingen eller försumbar påverkan på körförmåga eller användning av maskiner.
Användning av Trajenta tillsammans med läkemedel som kallas sulfonureider och/eller insulin kan 
orsaka för låg blodsockerhalt (hypoglykemi) vilket kan påverka din förmåga att köra bil och använda 
maskiner samt arbeta utan säkert fotfäste. Tätare testning av blodsockernivån kan rekommenderas för 
att minimera risken för hypoglykemi, särskilt när Trajenta kombineras med sulfonureid och/eller
insulin.
3.
Hur du tar Trajenta
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker.
Rekommenderad dos är en tablett Trajenta 5 mg en gång per dag.
Du kan ta Trajenta med eller utan mat.
Din läkare kan förskriva Trajenta tillsammans med ett annat diabetesläkemedel som tas via munnen. 
Kom ihåg att använda alla mediciner enligt läkarens anvisning för att uppnå det bästa resultatet för din 
hälsa.
Om du har tagit för stor mängd av Trajenta
Tala omedelbart med läkare om du tagit mer Trajenta än du borde.
26
Om du har glömt att ta Trajenta

Om du glömmer att ta en dos av Trajenta, ta den så snart du kommer ihåg. Om det snart är dags 
för nästa dos ska du hoppa över den glömda dosen.
Ta inte dubbel dos för att kompensera för glömd dos. Ta aldrig två doser samma dag.

Om du slutar att ta Trajenta
Sluta inte använda Trajenta utan att först konsultera din läkare. Dina blodsockernivåer kan öka när du 
slutar använda Trajenta.
Om du har ytterligare frågor om detta läkemedel kontakta läkare, apotekspersonal eller sjuksköterska.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Vissa symtom kräver omedelbart medicinskt omhändertagande
Du ska sluta ta Trajenta och omedelbart uppsöka läkare om du råkar ut för något av följande symtom 
på lågt blodsocker: darrningar, svettningar, oro, dimsyn, stickningar i läpparna, blekhet, 
humörsvängningar eller förvirring (hypoglykemi). Hypoglykemi (frekvens: mycket vanliga, kan 
förekomma hos fler än 1 av 10 användare) är en identifierad biverkning när Trajenta tas tillsammans
med metformin och en sulfonureid.
Vissa patienter har upplevt allergiska reaktioner (överkänslighet, frekvens: mindre vanlig, kan 
förekomma hos upp till 1 av 100 användare), vid användning av enbart Trajenta eller tillsammans med 
andra läkemedel för behandling av diabetes, vilka kan vara allvarliga, inklusive väsande andning och 
andnöd (bronkiell hyperreaktivitet, ingen känd frekvens, frekvensen kan inte beräknas från tillgängliga 
data). Vissa patienter har upplevt hudutslag (frekvens: mindre vanliga), nässelfeber (urtikaria, 
frekvens: sällsynt, kan förekomma hos upp till 1 av 1 000 användare) samt svullnad i ansikte, läppar, 
tunga och hals som kan orsaka svårigheter att andas eller svälja (angioödem, frekvens: sällsynta). Om 
du får något av symtomen uppräknade ovan, sluta ta Trajenta och kontakta din läkare omedelbart. Din 
läkare kan ordinera ett läkemedel för att behandla din allergiska reaktion och ett annat läkemedel för 
din diabetes.
Vissa patienter har fått inflammation i bukspottkörteln (pankreatit, sällsynt, kan förekomma hos upp 
till 1 av 1 000 användare) vid användning av enbart Trajenta eller tillsammans med andra läkemedel 
för behandling av diabetes.
SLUTA ta Trajenta och kontakta genast läkare om du märker någon av följande allvarliga 
biverkningar:

Svår och ihållande smärta i buken (magen) som eventuellt strålar ut i ryggen, samt illamående 
och kräkningar, eftersom detta kan vara ett tecken på inflammation i bukspottkörteln 
(pankreatit).
Vissa patienter fick följande biverkningar när de enbart använde Trajenta eller tillsammans med andra 
läkemedel för behandling av diabetes:


Vanliga: ökad nivå av lipas i blodet.
Mindre vanliga: inflammation i näsa eller hals (nasofaryngit), hosta, förstoppning (i
kombination med insulin), ökad nivå av amylas i blodet.
Sällsynt: blåsbildning i huden (bullös pemfigoid).

Rapportering av biverkningar
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet.
27
5.
Hur Trajenta ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen och blisterkartorna efter EXP. Utgångsdatumet 
är den sista dagen i angiven månad.
Inga särskilda förvaringsanvisningar.
Använd inte Trajenta om förpackningen är skadad eller visar tecken på manipulering.
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration

Den aktiva substansen är linagliptin.
Varje filmdragerad tablett (tablett) innehåller 5 mg linagliptin.

Övriga innehållsämnen är
Tablettkärna: Mannitol, pregelatinerad stärkelse (majs), majsstärkelse, kopovidon, 
magnesiumstearat.
Filmdragering: Hypromellos, titandioxid (E171), talk, makrogol (6000), röd järnoxid (E172).
Läkemedlets utseende och förpackningsstorlekar

Trajenta 5 mg tabletter är 8 mm diameter runda, ljusröda, filmdragerade tabletter präglade med 
”D5” på ena sidan och Boehringer Ingelheims logotyp på andra sidan.

Trajenta finns tillgängligt i perforerade aluminium/aluminium endosblister. 
Förpackningsstorlekarna är 10 × 1, 14 × 1, 28 × 1, 30 × 1, 56 × 1, 60 × 1, 84 × 1, 90 × 1, 98 × 1, 
100 × 1 och 120 × 1 tabletter.
Eventuellt kommer inte alla förpackningsstorlekar att marknadsföras i ditt land.
Innehavare av godkännande för försäljning
Boehringer Ingelheim International GmbH
Binger Strasse 173
55216 Ingelheim am Rhein
Tyskland
Tillverkare
Boehringer Ingelheim Pharma GmbH & Co. KG
Binger Strasse 173
55216 Ingelheim am Rhein
Tyskland
Boehringer Ingelheim Hellas Single Member S.A.
5th km Paiania – Markopoulo
Koropi Attiki, 19441
Grekland
28
Dragenopharm Apotheker Püschl GmbH
Göllstraße 1
84529 Tittmoning
Tyskland
29
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Boehringer Ingelheim SComm
Tél/Tel: +32 2 773 33 11
Lietuva
Boehringer Ingelheim RCV GmbH & Co KG 
Lietuvos filialas
Tel: +370 5 2595942
България
Бьорингер Ингелхайм РЦВ ГмбХ и Ко КГ –
клон България
Тел: +359 2 958 79 98
Luxembourg/Luxemburg
Boehringer Ingelheim SComm
Tél/Tel: +32 2 773 33 11
Česká republika
Boehringer Ingelheim spol. s r.o.
Tel: +420 234 655 111
Magyarország
Boehringer Ingelheim RCV GmbH & Co KG 
Magyarországi Fióktelepe
Tel.: +36 1 299 8900
Danmark
Boehringer Ingelheim Danmark A/S
Tlf: +45 39 15 88 88
Malta
Boehringer Ingelheim Ireland Ltd.
Tel: +353 1 295 9620
Deutschland
Boehringer Ingelheim Pharma GmbH & Co. KG
Tel: +49 (0) 800 77 90 900
Nederland
Boehringer Ingelheim B.V.
Tel: +31 (0) 800 22 55 889
Eesti
Boehringer Ingelheim RCV GmbH & Co KG
Eesti filiaal
Tel: +372 60 80 940
Norge
Boehringer Ingelheim Norway KS
Tlf: +47 66 76 13 00
Ελλάδα
Boehringer Ingelheim Ελλάς Μονοπρόσωπη Α.Ε.
Tηλ: +30 2 10 89 06 300
Österreich
Boehringer Ingelheim RCV GmbH & Co KG
Tel: +43 1 80 105-7870
España
Boehringer Ingelheim España, S.A.
Tel: +34 93 404 51 00
France
Boehringer Ingelheim France S.A.S.
Tél: +33 3 26 50 45 33
Hrvatska
Boehringer Ingelheim Zagreb d.o.o.
Tel: +385 1 2444 600
Ireland
Boehringer Ingelheim Ireland Ltd.
Tel: +353 1 295 9620
Polska
Boehringer Ingelheim Sp.zo.o.
Tel.: +48 22 699 0 699
Portugal
Boehringer Ingelheim Portugal, Lda.
Tel: +351 21 313 53 00
România
Boehringer Ingelheim RCV GmbH & Co KG 
Viena - Sucursala Bucuresti
Tel: +40 21 302 2800
Slovenija
Boehringer Ingelheim RCV GmbH & Co KG, 
Podružnica Ljubljana
Tel: +386 1 586 40 00
30
Ísland
Vistor hf.
Sími: +354 535 7000
Slovenská republika
Boehringer Ingelheim RCV GmbH & Co KG,
organizačná zložka
Tel: +421 2 5810 1211
Italia
Boehringer Ingelheim Italia S.p.A.
Tel: +39 02 5355 1
Suomi/Finland
Boehringer Ingelheim Finland Ky
Puh/Tel: +358 10 3102 800
Κύπρος
Boehringer Ingelheim Ελλάς Μονοπρόσωπη Α.Ε.
Tηλ: +30 2 10 89 06 300
Sverige
Boehringer Ingelheim AB
Tfn: +46 8 721 21 00
Latvija
Boehringer Ingelheim RCV GmbH & Co KG
Latvijas filiāle
Tel: +371 67 240 011
United Kingdom (Northern Ireland)
Boehringer Ingelheim Ireland Ltd.
Tel: +353 1 295 9620
Denna bipacksedel ändrades senast
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
31
