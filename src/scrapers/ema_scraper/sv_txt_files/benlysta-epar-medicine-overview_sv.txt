EMA/204539/2021 
EMEA/H/C/002015 
Benlysta (belimumab) 
Sammanfattning av Benlysta och varför det är godkänt inom EU 
Vad är Benlysta och vad används det för? 
Benlysta är ett läkemedel som används som tilläggsbehandling  för patienter från fem års ålder med 
systemisk lupus erythematosus (SLE),  en sjukdom där immunsystemet (kroppens naturliga försvar) 
angriper normala celler och vävnader och orsakar inflammation och skador på organ. Benlysta ges till 
patienter vars sjukdom fortfarande är högaktiv trots  standardbehandling. 
Benlysta ges också till vuxna för att  behandla aktiv lupusnefrit, en form av SLE som orsakar njurskada. 
I detta fall ges det i kombination med olika immunsuppressiva medel (läkemedel som minskar 
immunsystemets aktivitet). 
Benlysta innehåller den aktiva substansen belimumab. 
Hur används Benlysta? 
Benlysta är receptbelagt och behandling ska endast inledas och övervakas av läkare med erfarenhet av 
diagnos och behandling av SLE. 
Benlysta ges som en infusion (dropp) i en ven. Det finns också tillgängligt  som en förfylld penna och 
en förfylld spruta för injektion under huden. 
När Benlysta ges som infusion i en ven är den rekommenderade dosen 10 mg per kilogram kroppsvikt 
som ges under en timme. De första tre doserna ges med två veckors mellanrum. Därefter ges Benlysta 
en gång var fjärde vecka. 
Till vuxna med SLE kan Benlysta också ges som en 200 mg-injektion under huden, en gång i veckan. 
Till vuxna med aktiv lupusnefrit ska patienter som får Benlysta för första gången få en injektion med 
en dos på 400  mg (två injektioner med vardera 200 mg) en gång i veckan under de första fyra 
veckorna och sedan övergå till en dos på 200 mg varje vecka. Patienterna kan själva injicera Benlysta 
efter att de fått lära sig hur man gör, om läkaren anser det lämpligt. 
Läkaren kan avbryta eller avsluta behandlingen om patienten får reaktioner i samband med infusionen 
(som utslag, klåda och andnöd) eller överkänslighetsreaktioner (allergiska reaktioner) som kan vara 
allvarliga och livshotande och uppstå flera timmar efter att  infusionen med Benlysta gavs. Patienterna 
ska därför observeras i flera timmar efter åtminstone de första två infusionerna. Alla infusioner med 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
Benlysta, samt den första injektionen under huden, ska alltid  ges till  patienter i en miljö där sådana 
reaktioner omedelbart kan behandlas. 
För mer information om hur du använder Benlysta, läs bipacksedeln eller 
tala med läkare eller apotekspersonal. Hur verkar Benlysta? 
SLE kan drabba nästan vilket organ som helst  i kroppen och en typ av vita blodkroppar som kallas B-
lymfocyter tros vara inblandade. B-lymfocyter producerar vanligtvis antikroppar som bidrar till att 
bekämpa infektioner. Vid SLE angriper vissa av dessa antikroppar kroppens egna celler och organ i 
stället (autoantikroppar). Vid lupusnefrit angriper autoantikropparna särskilt njurarna och hindrar dem 
från att fungera som de ska. 
Den aktiva substansen i Benlysta, belimumab, är en monoklonal antikropp, ett protein som har 
utformats för att binda till  och blockera ett protein som kallas BLyS och som hjälper B-lymfocyter att 
leva längre. Genom att  blockera verkan av BLyS minskar belimumab B-lymfocyternas livslängd, vilket 
leder till  minskad inflammation och minskade skador på organ vid SLE. 
Vilken fördelar med Benlysta har visats i studierna? 
När Benlysta gavs som infusion visade det sig vara effektivare än placebo (overksam behandling) för 
att  minska sjukdomsaktiviteten när det användes som tilläggsbehandling  av SLE i två huvudstudier på 
1 693  vuxna patienter med aktiv SLE. I den första studien minskade sjukdomsaktiviteten hos 
43 procent av patienterna som behandlades med Benlysta, jämfört med 34 procent av patienterna som 
fick placebo. I den andra studien minskade sjukdomsaktiviteten hos 58 procent av patienterna som 
behandlades med Benlysta, jämfört med 44 procent av patienterna som fick placebo. 
Resultaten från en huvudstudie  på 93  barn i åldern 5–17 år med aktiv SLE visade att Benlysta fördelas 
i kroppen på ett liknande sätt som hos vuxna och därför förväntas ha liknande fördelar. 
I en annan studie ingick 836  vuxna patienter med aktiv SLE som fick tillägg  av Benlysta som en 
injektion under huden en gång i veckan under ett år. Studien visade att  sjukdomsaktiviteten minskade 
hos 61 procent av patienterna som behandlades med Benlysta, jämfört med 48 procent av patienterna 
som fick placebo. 
En studie på 448 patienter från 18 års ålder med aktiv lupusnefrit visade att  43 procent av patienterna 
som fick Benlysta efter två år hade en acceptabel njurfunktion och acceptabla proteinnivåer i urinen 
(tecken på njurskada), jämfört med 32 procent i  placebogruppen. Alla patienterna fick standardiserad 
immunsuppressiv behandling mot aktiv lupusnefrit som tillägg till  Benlysta eller placebo. 
Vilka är riskerna med Benlysta? 
De vanligaste biverkningarna som orsakas av Benlysta som tillägg till  behandling av SLE (kan 
förekomma hos fler än 1  av 10 patienter) är virusinfektioner i övre luftvägarna, bronkit (bakteriell 
lunginfektion) och diarré. De vanligaste biverkningarna när Benlysta användes med immunsuppressiva 
medel för att  behandla lupusnefrit är övre luftvägsinfektion, urinvägsinfektion och herpes zoster 
(bältros). En fullständig  förteckning över biverkningar och restriktioner för Benlysta finns i 
bipacksedeln. 
Varför är Benlysta godkänt i EU? 
Europeiska läkemedelsmyndigheten (EMA) fann att fördelarna med Benlysta är större än riskerna och 
att  Benlysta kan godkännas för försäljning i EU.  EMA fann att  Benlysta, när det används som 
tilläggsbehandling, minskade sjukdomsaktiviteten vid SLE. Hos  SLE-patienter med aktiv lupusnefrit, för 
Benlysta (belimumab)  
EMA/204539/2021  
Sida 2/3 
 
 
 
vilka det finns ett  stort ej tillgodosett  vårdbehov, minskade Benlysta skadan på njurarna när det gavs 
tillsammans med immunsuppressiva medel. Läkemedlet kan orsaka reaktioner i samband med 
infusionen eller överkänslighetsreaktioner samt infektioner, men tolereras i allmänhet väl. EMA 
noterade även att  det saknas effektiva behandlingsalternativ för patienter som inte svarar på 
standardbehandling. 
Vad görs för att garantera säker och effektiv användning av Benlysta? 
Företaget som marknadsför Benlysta kommer att lämna ytterligare information om läkemedlets 
säkerhet från en studie  och från ett register över patienter som följts upp under lång tid. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Benlysta har också tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Benlysta kontinuerligt. 
Biverkningar som har rapporterats för Benlysta utvärderas noggrant och nödvändiga åtgärder vidtas 
för att skydda patienterna. 
Mer information om Benlysta 
Mer information om Benlysta finns på EMA:s webbplats: 
ema.europa.eu/medicines/human/EPAR/benlysta. 
Benlysta (belimumab)  
EMA/204539/2021  
Sida 3/3 
 
 
 
