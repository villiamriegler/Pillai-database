EMA/265707/2021 
EMEA/H/C/003890 
DuoResp Spiromax (budesonid/formoterol) 
Sammanfattning av DuoResp Spiromax och varför det är godkänt inom EU 
Vad är DuoResp Spiromax och vad används det för? 
DuoResp Spiromax är ett läkemedel som innehåller de aktiva substanserna budesonid och formoterol. 
Det används för behandling av astma hos vuxna och ungdomar från 12 år för vilka en 
kombinationsbehandling anses lämplig. Det kan användas av patienter vars sjukdom inte är tillräckligt 
kontrollerad av behandlingen med andra astmaläkemedel som kallas kortikosteroider och 
”kortverkande beta 2-agonister” genom inhalation, eller till patienter vars sjukdom är tillräckligt 
kontrollerad av behandlingen med kortikosteroider och ”långverkande beta 2-agonister” genom 
inhalation.  
DuoResp Spiromax används också för att lindra symtomen vid allvarlig kroniskt obstruktiv 
lungsjukdom (KOL) hos vuxna som haft exacerbationer (attacker) av sjukdomen trots regelbunden 
behandling. KOL är en långvarig sjukdom vid vilken luftvägarna och luftblåsorna inuti lungorna blir 
skadade eller tilltäppta, vilket gör det svårt att andas. 
DuoResp Spiromax är ett ”hybridläkemedel”. Det innebär att det liknar ett ”referensläkemedel” som 
innehåller samma aktiva substans, men DuoResp Spiromax ges med hjälp av en annan typ av 
inhalator. Referensläkemedel för DuoResp Spiromax är Symbicort Turbohaler. 
Hur används DuoResp Spiromax? 
Läkemedlet är receptbelagt. Det finns som ett inhalationspulver i en bärbar inhalator som ger en 
bestämd dos av läkemedlet vid varje inhalation. DuoResp Spiromax 160/4,5 mikrogram 
(160 mikrogram budesonid och 4,5 mikrogram formoterol) kan användas för regelbunden behandling 
av astma och som vidbehovsbehandling. Det kan också användas för behandling av KOL-symtom hos 
vuxna patienter. Den högre styrkan, DuoResp Spiromax 320/9 mikrogram (320 mikrogram budesonid 
och 9 mikrogram formoterol), kan bara användas för regelbunden behandling av astma och för 
behandling av KOL-symtom. 
Vid regelbunden behandling av astma är den rekommenderade dosen 1 till 4 inhalationer två gånger 
om dagen, beroende på den använda styrkan, patientens ålder och hur svår astman är. För att lindra 
symtomen av astma kan patienten ta 1 eller 2 extra inhalationer med DuoResp Spiromax 
160/4,5 mikrogram som vidbehovsbehandling. Om patienten behöver ta mer än 8 inhalationer per dag 
bör han eller hon tala med sin läkare för att få sin astmabehandling omprövad. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
För behandling av KOL är den rekommenderade dosen 1 eller 2 inhalationer två gånger om dagen, 
beroende på den använda styrkan. 
För mer information, läs bipacksedeln eller tala med läkare eller apotekspersonal. 
Hur verkar DuoResp Spiromax? 
De två aktiva substanserna i DuoResp Spiromax är välkända och finns i flera läkemedel som används 
för behandling av astma och KOL, antingen ensamt eller i kombination med andra läkemedel. 
Budesonid tillhör en grupp antiinflammatoriska läkemedel som kallas kortikosteroider. Det verkar på 
ett liknande sätt som naturligt förekommande kortikosteroidhormoner, och minskar immunsystemets 
aktivitet genom att binda till receptorer på olika typer av immunceller. Detta leder till minskad 
frisättning av substanser som medverkar i inflammationsprocessen, såsom histamin, och hjälper på så 
vis till att hålla luftvägarna öppna så att patienten kan andas lättare. 
Formoterol är en långverkande beta-2-agonist. Det verkar genom att fästa vid receptorer som kallas 
beta-2-receptorer och som finns i luftvägarnas muskler. När formoterol fäster vid dessa receptorer får 
det musklerna att slappna av, vilket håller luftvägarna öppna så att patienten kan andas lättare. 
Hur har DuoResp Spiromax effekt undersökts? 
Fördelarna och riskerna med de aktiva substanserna vid godkända användningar har redan studerats 
för referensläkemedlet, Symbicort Turbohaler, och behöver inte studeras igen för DuoResp Spiromax.  
Liksom för alla läkemedel har företaget lagt fram kvalitetsdata för DuoResp Spiromax. Företaget 
genomförde också studier som visar att det är ”bioekvivalent” med referensläkemedlet. Två läkemedel 
är bioekvivalenta när de ger samma halter av den aktiva substansen i kroppen. 
Vilka är fördelarna och riskerna med DuoResp Spiromax? 
Eftersom DuoResp Spiromax är ett hybridläkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är DuoResp Spiromax godkänt i EU? 
Europeiska läkemedelsmyndigheten (EMA) fann att det styrkts att DuoResp Spiromax 
160/4,5 mikrogram och 320/9 mikrogram i enlighet med EU:s krav har likvärdig kvalitet och är 
bioekvivalent med Symbicort Turbohaler i motsvarande styrkor. EMA fann därför att fördelarna är 
större än de konstaterade riskerna, liksom för Symbicort Turbohaler, och att DuoResp Spiromax kan 
godkännas för försäljning i EU.  
Vad görs för att garantera säker och effektiv användning av DuoResp 
Spiromax? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av DuoResp Spiromax har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för DuoResp Spiromax kontinuerligt. 
Biverkningar som har rapporterats för DuoResp Spiromax utvärderas noggrant och nödvändiga 
åtgärder vidtas för att skydda patienter. 
DuoResp Spiromax (budesonid/formoterol)  
EMA/265707/2021  
Sida 2/3 
 
 
 
 
Mer information om DuoResp Spiromax 
Den 28 april 2014 beviljades DuoResp Spiromax ett godkännande för försäljning som gäller i hela EU.  
Mer information om DuoResp Spiromax finns på EMA:s webbplats: 
ema.europa.eu/medicines/human/EPAR/duoresp-spiromax.  
Denna sammanfattning uppdaterades senast 05-2021. 
DuoResp Spiromax (budesonid/formoterol)  
EMA/265707/2021  
Sida 3/3 
 
 
 
