BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Vazkepa 998 mg kapslar, mjuka 
2. 
KVALITATIV OCH KVANTITATIV SAMMANSÄTTNING 
1 kapsel innehåller 998 mg ikosapentetyl. 
Hjälpämnen med känd effekt 
1 kapsel innehåller 30 mg maltitol (E965), 83 mg sorbitol (E420) och sojalecitin. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Kapsel, mjuk (kapsel). 
Avlång, mjuk kapsel, 25 x 10 mm, präglad med ”IPE” med vitt bläck, med ett ljusgult till 
bärnstensfärgat skal innehållande en färglös till ljusgul vätska. 
4. 
KLINISKA UPPGIFTER 
4.1  Terapeutiska indikationer 
Vazkepa är avsett för att minska risken för kardiovaskulära händelser hos vuxna statinbehandlade 
patienter med hög kardiovaskulär risk och förhöjda triglycerider (≥ 150 mg/dl [≥ 1,7 mmol/l]) och: 
•  etablerad kardiovaskulär sjukdom eller 
•  diabetes och åtminstone ytterligare en kardiovaskulär riskfaktor. 
För information om studier inklusive kardiovaskulära riskfaktorer och resultat vad gäller effekterna på 
kardiovaskulära händelser, se avsnitt 5.1. 
4.2  Dosering och administreringssätt 
Dosering 
Rekommenderad daglig oral dos är 4 kapslar som tas som två 998 mg kapslar två gånger dagligen. 
Om en dos glöms bort bör patienten ta den så snart han/hon kommer ihåg det. Om en daglig dos glöms 
bort, ska nästa dos inte dubbleras. 
Äldre (≥ 65 år) 
Ingen dosjustering krävs på grund av ålder (se avsnitt 5.2). 
Nedsatt njurfunktion 
Ingen dosjustering rekommenderas (se även avsnitt 5.2). 
Nedsatt leverfunktion  
Ingen dosjustering rekommenderas (se även avsnitt 4.4 och 5.2). 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Pediatrisk population 
Det finns ingen relevant användning av ikosapentetyl hos barn <18 års ålder för att minska risken för 
kardiovaskulära händelser hos statinbehandlade patienter med hög kardiovaskulär risk och förhöjda 
triglycerider och andra riskfaktorer för kardiovaskulär sjukdom. 
Administreringssätt 
Oral användning. 
Vazkepa ska tas med eller efter en måltid. 
För att säkerställa att hela den avsedda dosen tas bör patienterna uppmanas att svälja kapslarna hela 
och att inte öppna, krossa, lösa upp eller tugga på dem. 
4.3  Kontraindikationer 
Överkänslighet mot den aktiva substansen, soja eller mot något hjälpämne som anges i avsnitt 6.1. 
4.4  Varningar och försiktighet 
Allergier mot fisk och/eller skaldjur 
Ikosapentetyl utvinns ur fiskolja. Det är inte känt om patienter som är allergiska mot fisk och/eller 
skaldjur har en högre risk för en allergisk reaktion mot ikosapentetyl. Ikosapentetyl ska användas med 
försiktighet hos patienter med känd överkänslighet mot fisk och/eller skaldjur. 
Nedsatt leverfunktion 
Hos patienter med nedsatt leverfunktion ska koncentrationerna av alaninaminotransferas (ALAT) och 
aspartataminotransferas (ASAT) övervakas enligt klinisk indikation innan behandlingen påbörjas och 
vid lämpliga intervall under behandlingen. 
Förmaksflimmer eller förmaksfladder 
Ikosapentetyl har förknippats med en ökad risk för förmaksflimmer eller förmaksfladder som krävde 
sjukhusvistelse i en dubbelblind, placebokontrollerad prövning. Incidensen av förmaksflimmer var 
högre hos patienter med en tidigare anamnes på förmaksflimmer eller förmaksfladder (se avsnitt 4.8). 
Patienter, särskilt de med en relevant anamnes, ska övervakas för kliniska tecken på förmaksflimmer 
eller förmaksfladder (t.ex. dyspné, palpitationer, synkope/yrsel, obehag i bröstet, förändring av 
blodtryck eller oregelbunden puls). Elektrokardiografisk bedömning ska utföras när det är kliniskt 
indicerat. 
Blödning 
Behandling med ikosapentetyl har förknippats med en högre incidens av blödning. Patienter som tar 
ikosapentetyl tillsammans med antitrombotiska läkemedel, dvs. trombocytaggregationshämmare, 
inklusive acetylsalicylsyra och/eller antikoagulantia, kan ha högre risk för blödning och ska övervakas 
regelbundet (se avsnitt 4.8). 
Hjälpämnen 
Sorbitol (E420 ii) 
Detta läkemedel innehåller 83 mg sorbitol per kapsel. Additiv effekt av samtidigt administrerade 
läkemedel som innehåller sorbitol (eller fruktos) och födointag av sorbitol (eller fruktos) ska beaktas. 
3 
 
 
 
 
 
 
 
 
 
 
 
 
 
 
 
 
 
 
 
Innehåll av sorbitol i läkemedel för oralt bruk kan påverka biotillgängligheten av andra läkemedel för 
oralt bruk som administreras samtidigt. 
Patienter med hereditär fruktosintolerans bör inte använda detta läkemedel. 
Maltitol (E965 ii) 
Detta läkemedel innehåller 30 mg maltitol per kapsel. 
Patienter med följande sällsynta ärftliga tillstånd bör inte ta detta läkemedel: fruktosintolerans. 
Sojalecitin 
Detta läkemedel innehåller sojalecitin. Patienter som är allergiska mot soja eller jordnötter ska inte 
använda detta läkemedel. 
4.5 
Interaktioner med andra läkemedel och övriga interaktioner 
Ikosapentetyl studerades vid en dosnivå på fyra 998 mg kapslar/dag med följande läkemedel som är 
typiska substrat för cytokrom P450-enzymer: omeprazol, rosiglitazon, warfarin och atorvastatin. Inga 
interaktioner observerades. 
4.6  Fertilitet, graviditet och amning 
Graviditet 
Det finns begränsad mängd data från användningen av ikosapentetyl hos gravida kvinnor. Djurstudier 
visar inga direkta eller indirekta skadliga reproduktionstoxikologiska effekter (se avsnitt 5.3). Som en 
försiktighetsåtgärd bör man undvika användning av ikosapentetyl under graviditet, såvida inte nyttan 
anses överväga den potentiella risken för det ofödda barnet. 
Amning 
Det är okänt om ikosapentetyl utsöndras i bröstmjölk. Studier från litteraturen har visat att den aktiva 
metaboliten eikosapentaensyra (EPA) utsöndras i bröstmjölk i nivåer som är jämförbara med moderns 
kost. Tillgängliga toxikologiska data från råtta har visat att ikosapentetyl utsöndras i mjölk (se 
avsnitt 5.3). 
En risk för det ammande barnet kan inte uteslutas. 
Ett beslut måste fattas om man ska avbryta amningen eller avbryta/avstå från behandling med 
ikosapentetyl efter att man tagit hänsyn till fördelen med amning för barnet och fördelen med 
behandling för kvinnan. 
Fertilitet 
Det finns inga data om fertilitet hos människa från användningen av ikosapentetyl. Djurstudier visar 
inga direkta eller indirekta skadliga reproduktionstoxikologiska effekter (se avsnitt 5.3).  
4.7  Effekter på förmågan att framföra fordon och använda maskiner 
Baserat på dess farmakodynamiska profil och data från kliniska studier av biverkningar förväntas 
ikosapentetyl ha ingen eller försumbar effekt på förmågan att framföra fordon och använda maskiner. 
4 
 
 
 
 
 
 
 
 
 
 
 
 
 
 
 
 
 
 
 
 
4.8  Biverkningar 
Sammanfattning av säkerhetsprofilen 
De vanligaste rapporterade biverkningarna förknippade med ikosapentetyl var blödning (11,8 %) 
perifert ödem (7,8 %), förmaksflimmer (5,8 %), förstoppning (5,4 %), muskuloskeletal smärta (4,3 %), 
gikt (4,3 %) och utslag (3,0 %). 
Biverkningstabell 
Biverkningarna klassificeras enligt frekvens och organsystemklass. Rapporterade frekvenser för 
biverkingar har beräknats från en långvarig studie av kardiovaskulära resultat i vilken försökspersoner 
oberverades under en mediantiduppföljning på 4,9 år. Frekvenskategorierna definieras enligt följande 
konvention: mycket vanliga (≥1/10), vanliga (≥1/100, <1/10), mindre vanliga (≥1/1 000, 1<100), 
sällsynta (≥1/10 000, 1<1,000), mycket sällsynta (<1/10 000) och ingen känd frekvens (kan inte 
beräknas från tillgängliga data). 
Tabell 1 listar biverkningar. 
Tabell 1 Biverkningar  
MedDRA-klassificering av organsystem 
Immunsystemet 
Metabolism och nutrition 
Centrala och perifera nervsystemet 
Hjärtat 
Blodkärl 
Magtarmkanalen 
Hud och subkutan vävnad 
Muskuloskeletala systemet och bindväv 
Allmänna symtom och/eller symtom vid 
administreringsstället 
1 Dysgeusi motsvarar följande ordagranna term: Fisksmak 
2 Se avsnittet Beskrivning av utvalda biverkningar 
Beskrivning av utvalda biverkningar 
Blödning 
Biverkning 
Överkänslighet 
Svullnad i farynx 
Gikt 
Dysgeusi1 
Förmaksflimmer eller 
förmaksfladder2 
Blödningar2 
Förstoppning2 
Rapningar 
Utslag 
Muskuloskeletal 
smärta  
Perifert ödem 
Frekvens 
Mindre vanliga 
Ingen känd frekvens 
Vanliga 
Mindre vanliga 
Vanliga 
Mycket vanliga 
Vanliga 
Vanliga 
Vanliga 
Vanliga 
Vanliga 
Blödning uppkom hos 11,8 % av försökspersonerna som fick ikosapentetyl i en placebokontrollerad 
studie av kardiovaskulära resultat jämfört med 9,9 % hos försökspersonerna som fick placebo. 
Allvarliga blödningshändelser rapporterades oftare hos försökspersoner som fick ikosapentetyl än hos 
de som fick placebo vid administrering i kombination med ett samtidigt antitrombotiskt läkemedel 
(3,4 % mot 2,6 %), men uppkom vid samma frekvens (0,2 %) hos försökspersoner som inte samtidigt 
tog ett antitrombotiskt läkemedel/trombocytaggregationshämmare (se avsnitt 4.4). 
De blödningshändelser som observerades oftast med ikosapentetyl var gastrointestinal blödning 
(3,1 %), kontusion (2,5 %), hematuri (1,9 % och näsblödning (1,5 %). 
Förmaksflimmer/förmaksfladder 
Förmaksflimmer eller förmaksfladder uppkom hos 5,8 % av försökspersonerna som fick ikosapentetyl 
i en placebokontrollerad studie av kardiovaskulära resultat jämfört med 4,5 % av försökspersonerna 
somfick placebo. Förmaksflimmer eller förmaksfladder som krävde sjukhusvistelse i 24 timmar eller 
5 
 
 
 
 
 
 
 
 
 
 
 
 
längre förekom hos 3 % av försökspersonerna som behandlades med ikosapentetyl jämfört med 2 % 
av försökspersonerna som fick placebo. Förmaksflimmer och förmaksfladder rapporterades oftare hos 
försökspersoner med en tidigare anamnes på förmaksflimmer eller förmaksfladder som fick 
ikosapentetyl än hos dem som fick placebo (12,5 % mot 6,3 %) ) (se avsnitt 4.4.) 
Förstoppning 
Förstoppning uppkom hos 5,4 % av försökspersonerna som fick ikosapentetyl i en placebokontrollerad 
studie av kardiovaskulära resultat jämfört med 3,6 % av försökspersonerna som fick placebo. Allvarlig 
förstoppning var mindre vanligt för ikosapentetyl (0,1 %) och placebo (0,2 %). Den relativa 
incidensen av förstoppning i denna studie kan ha förväxlats med en kvarvarande laxerande effekt av 
placebo, vilken bestod av en subterapeutisk dos av lätt mineralolja (4 ml). 
Följande biverkningar har identifierats vid användning av ikosapentetyl globalt efter godkännande för 
försäljning. Eftersom dessa biverkningar rapporteras frivilligt från en population av osäker storlek är 
det i allmänhet inte möjligt att göra en tillförlitlig uppskattning av deras frekvens eller fastställa ett 
orsakssamband med exponering för läkemedlet: förhöjda triglyceridhalter i blodet, artralgi, diarré, 
bukobehag och smärta i ben och armar. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Det finns ingen specifik behandling för överdosering av ikosapentetyl. Vid överdosering ska patienten 
behandlas symtomatiskt och stödjande åtgärder sättas in efter behov. 
5. 
FARMAKOLOGISKA EGENSKAPER 
5.1   Farmakodynamiska egenskaper 
Farmakoterapeutisk grupp: Medel som påverkar serumlipidnivåerna, Övriga medel som påverkar 
serumlipidnivåerna, ATC-kod: C10AX06 
Verkningsmekanism 
Ikosapentetyl är en stabil etylester från omega-3-fettsyran eikosapentaensyra (EPA). 
Verkningsmekanismerna som bidrar till minskningen av kardiovaskulära händelser med ikosapentetyl 
är ännu inte helt klarlagda. Mekanismerna är troligtvis multifaktoriella och inkluderar förbättrad 
lipoproteinprofil med minskning av triglyceridrika lipoproteiner; antiinflammatoriska och 
antioxiderande effekter; minskning av makrofagackumulering; förbättring av endotelfunktion; 
tjockare/stabilare bindvävskapsel och trombocythämmande effekter. Var och en av dessa mekanismer 
kan ha en gynnsam inverkan på utveckling, progression och stabilisering av aterosklerotiska plack och 
även konsekvenserna av plackruptur. Prekliniska och kliniska studier stödjer sådana gynnsamma 
effekter av EPA. Systemiska och lokaliserade antiinflammatoriska effekter av EPA kan uppkomma på 
grund av dislokation av proinflammatorisk arakidonsyra (AA), som riktar katabolismen bort från 
eikosanoider (prostaglandiner av 2-serien och tromboxaner samt leukotriener av 4-serien) mot icke- 
eller antiinflammatoriska mediatorer. Den direkta kliniska betydelsen av individuella fynd är dock 
oklar. 
Farmakodynamisk effekt 
Ikosapentetyl förbättrar lipoproteinprofilen genom att hämma enzymer som syntetiserar kolesterol, 
fettsyra och triglycerider (TG), öka β-oxidation av fettsyror och minska MTP (microsomal triglyceride 
6 
 
 
 
 
 
 
 
 
 
 
 
 
 
 
transfer protein), vilket leder till lägre TG i levern och minskad syntes och frisättning av VLDL (very 
low-density lipoprotein).  Ikosapentetyl ökar även uttrycket av lipoproteinlipas, viket leder till att mer 
TG avlägsnas från cirkulerande VLDL och kylomikronpartiklar. Hos patienter med förhöjda 
TG-nivåer sänker  Ikosapentetyl TG, VLDL, kvarvarande lipoproteinkolesterol och nivåerna av 
inflammationsmarkörer som C-reaktivt protein. TG-minskningen verkar emellertid endast ha en svagt 
gynnsam inverkan på riskreduktionen för kardiovaskulära händelser med  ikosapentetyl. 
Klinisk effekt och säkerhet 
REDUCE-IT var en multinationell, dubbelblind, randomiserad, placebokontrollerad, händelsedriven 
studie med 8 179 (4 089 ikosapentetyl, 4 090 placebo) statinbehandlade, vuxna patienter som 
rekryterades med LDL-C (low-density lipoprotein cholesterol) > 1,03 mmol/l (40 mg/dl) och 
≤ 2,59 mmol/l (100 mg/dl) och måttligt förhöjda triglycerid-nivåer (≥1,53 mmol/l och < 5,64 mmol/l 
[≥ 135 mg/dl och < 500 mg/dl]) enligt mätningar som gjordes under patientscreening, dvs. 
kvalificeringsbesöken före rekryteringen) och antingen etablerad kardiovaskulär sjukdom (70,7 %) 
eller diabetes och andra riskfaktorer för kardiovaskulär sjukdom (29,3 %). Patienter med etablerad 
kardiovaskulär sjukdom definierades som patienter på minst 45 år med en dokumenterad anamnes på 
kranskärlssjukdom, cerebrovaskulär sjukdom eller sjukdom i karotisartär eller perifer arteriell 
sjukdom. Patienter i den andra riskgruppen definierades som minst 50 år med diabetes som krävde 
medicinsk behandling och minst en ytterligare riskfaktor dvs. hypertoni eller ett antihypertensivt 
läkemedel, ålder på minst 55 år (män) eller minst 65 år (kvinnor), låga nivåer av high-density 
lipoprotein cholesterol, rökning, förhöjda nivåer av högkänsligt C-reaktivt protein, nedsatt 
njurfunktion, mikro- eller makroalbuminuri, retinopati eller nedsatt ankel-brakialindex. Patienterna 
randomiserades 1:1 för att få antingen ikosapentetyl eller placebo (som 4 kapslar dagligen). 
Mediantiden för uppföljningen var 4,9 år. Vitalvärdena följdes upp hos sammanlagt 99,8 % av 
patienterna fram till studiens slut eller deras död. 
Baslinjeegenskaperna var jämförbara hos grupperna; medianåldern vid baslinjen var 64 år, (mellan 
44 år och 92 år), där 46 % var minst 65 år; 28,8 % var kvinnor. Studiepopulationen var 90,2 % 
kaukasier, 5,5 % asiater, 4,2 % identifierade sig som latinamerikaner och 1,9 % var svarta. Vad gäller 
tidigare diagnoser för kardiovaskulär sjukdom, hade 46,7 % tidigare haft hjärtinfarkt, 9,2 % hade 
symtomatisk perifer arteriell sjukdom och 6,1 % tidigare okänd stroke eller transitorisk ischemisk 
attack (TIA). Utvalda ytterligare riskfaktorer vid baslinje omfattade hypertoni (86,6 %), diabetes 
mellitus (0,7 % typ 1; 57,8 % typ 2), eGFR <60 ml/min per 1,73 m2 (22,2 %), kronisk hjärtinsufficiens 
(17,7 %) och pågående daglig cigarettrökning (15,2 %). De flesta av patienterna tog måttligt intensiv 
(63 % eller högintensiv (31 %) statinbehandling vid baslinjen. De flesta av patienterna tog minst 
ytterligare ett kardiovaskulärt läkemedel, inklusive trombocytaggregationshämmare och/eller 
antitrombotiska medel (85,5 %), betablockerare (70,7 %), blodtryckssänkande läkemedel (95,2 %), 
ACE (angiotensin converting enzyme)-hämmare (51,9 %) eller angiotensinreceptorblockerare (ARB; 
26,9 %); 77,5 % tog en ACE-hämmare eller ARB vid baslinjen. Protokollet exkluderade patienter som 
tog PCSK9-hämmare. Vid stabil bakgrundsbehandling med lipidsänkande medel var medianen för 
[Q1, Q3] LDL-C vid baslinjen 1,9 [1,6; 2,3] mmol/l (75,0 [62,0; 89,0] mg/dl); genomsnittet (SD) var 
2,0 (0,5) mmol/l (76,2 [20,3] mg/dl). Vid stabil bakgrundsbehandling med lipidsänkande medel var 
medianen för [Q1, Q3] faste-TG var 2,4 [2,0; 3,1] mmol/l (216,0 [176,0; 272,5] mg/dl); genomsnittet 
(SD) var 2,6 (0,9) mmol/l (233,2 [80,1] mg/dl). 
Ikosapentetyl minskade signifikant risken för det primära sammansatta effektmåttet (tid till första 
uppkomst av kardiovaskulär död, hjärtinfarkt, stroke, koronar revaskularisering eller sjukhusvistelse 
för instabil angina; p < 0,0001) och det huvudsakliga sekundära sammansatta effektmåttet (tid till 
första förekomst av kardiovaskulär död, hjärtinfarkt eller stroke; p < 0,0001). Resultaten för de 
primära och sekundär effektmåtten visas i tabell 2. Kaplan-Meierberäkningarna för den kumulativa 
incidensen av det huvudsakliga sekundära sammansatta effektmåttet över tid visas i figur 1. 
7 
 
 
 
 
Tabell 2 Effekten av ikosapentetyl med avseende på tid till första uppkomst av kardiovaskulära 
händelser hos patienter med förhöjda triglyceridnivåer och kardiovaskulär sjukdom eller 
diabetes och andra riskfaktorer i REDUCE-IT 
Ikosapentetyl 
Placebo 
N = 4 089 
n (%) 
N = 4 090 
n (%) 
Ikosapentetyl jämfört 
med placebo 
Riskkvot (95 % CI) 
705 
(17,2) 
Primärt sammansatt effektmått 
Kardiovaskulär död, 
hjärtinfarkt, stroke, 
koronar revaskularisering, 
sjukhusvistelse för 
instabil angina (5-point 
MACE) 
Huvudsakligt sekundärt sammansatt effektmått 
Kardiovaskulär död, 
hjärtinfarkt, stroke 
(3-point MACE) 
Andra sekundära effektmått 
Kardiovaskulär död[1] 
459 
(11,2) 
174 
(4,3) 
Död oberoende av orsak[2] 
Fatal eller icke-fatal 
hjärtinfarkt  
Fatal eller icke-fatal 
stroke 
Akut eller brådskande 
koronar revaskularisering 
Koronar 
revaskularisering[3] 
Sjukhusvistelse för 
instabil angina[4] 
274 
(6,7) 
250 
(6,1) 
98 
(2,4) 
216 
(5,3) 
376 
(9,2) 
108 
(2,6) 
901 
(22,0) 
606 
(14,8) 
213 
(5.2) 
310 
(7,6) 
355 
(8,7) 
134 
(3,3) 
321 
(7,8) 
544 
(13,3) 
157 
(3,8) 
0,75 
(0,68; 0,83) 
0,74 
(0,65; 0,83) 
0,80 
(0,66; 0,98) 
0,87 
(0,74; 1,02) 
0,69 
(0,58; 0,81) 
0,72 
(0,55; 0,93) 
0,65 
(0,55; 0.78) 
0,66 
(0,58; 0,76) 
0,68 
(0,53; 0,87) 
[1] Kardiovaskulär död inkluderar utvärderade kardiovaskulära dödsfall och dödsfall av okänd orsak. 
[2] Dödsfall oberoende av orsak, eller total dödlighet är inte en komponent av vare sig det primära 
sammansatta effektmåttet eller det huvudsakliga sekundära sammansatta effektmåttet. 
[3] Det fördefinierade sammansatta sekundära effektmåttet inkluderade akut eller brådskande 
revaskularisering (p<0,0001); koronara revaskulariseringar är sammansättningen av alla revaskulariseringar 
och fördefinierades som ett tertiärt effektmått. 
[4] Fastställt att vara orsakat av myokardischemi enligt invasiva/icke-invasiva tester och krävde akut 
sjukhusvistelse. 
8 
 
 
 
 
 
 
 
 
 
 
 
 
 
 
 
 
 
 
 
 
 
 
 
Figur 1 Incidens av huvudsakligt sekundärt sammansatt effektmått i REDUCE-IT enligt 
Kaplan-Meier 
Riskkvot, 0,74 
(95 % KI 0,65-0,83) 
p < 0,0001 
Placebo 
)
%
(
e
s
l
e
d
n
ä
h
n
e
d
e
m
r
e
t
n
e
i
t
a
P
Vazkepa 
Antal som löper risk 
Placebo 
Vazkepa 
År sedan randomisering 
Huvudsakligt sekundärt sammansatt effektmått bestod av kardiovaskulär död, hjärtinfarkt eller stroke (3-point 
MACE) 
Förkortningar: KI konfidensintervall 
Medianvärden för TG och baslinjevärdena för LDL-C var jämförbara mellan ikosapentetylgruppen 
och placebogruppen. Medianförändringen för TG från baslinjen till år 1 var -0,4 mmol/l 
(-39 mg/dl, -18 %) i ikosapentetylgruppen och 0,1 mmol/l (5 mg/dl, 2 %) i placebogruppen. 
Medianförändringen för LDL-C från baslinjen till år 1 var 0,1 mmol/l (2 mg/dl, 3 %) i 
ikosapentetylgruppen och 0,2 mmol/l (7 mg/dl, 10 %) i placebogruppen. Förspecificerade analyser av 
effekten av ikosapentetyl på kardiovaskulära resultat i REDUCE-IT-studien visade att det förelåg 
ringa eller ingen korrelation mellan varken TG- eller LDL-C-svaret och kardiovaskulär effekt baserat 
på baslinjenivåer eller nivåer uppnådda under studien för TG eller LDL-C. Se avsnitt 5.1 
verkningsmekanism för mer information. 
Pediatrisk population 
Europeiska läkemedelsmyndigheten har beviljat undantag från kravet att skicka in studieresultat för 
ikosapentetyl för alla grupper av den pediatriska populationen för behandling av hypertriglyceridemi 
och minskning av risken för kardiovaskulära händelser (information om pediatrisk användning finns i 
avsnitt 4.2). 
5.2  Farmakokinetiska egenskaper 
Absorption 
Efter oral administrering genomgår ikosapentetyl esterhydrolys under absorptionsprocessen och den 
aktiva metaboliten EPA absorberas i tunntarmen och når systemkretsloppet, huvudsakligen via stora 
lymfgången i lymfsystemet. Högsta plasmakoncentrationerna av EPA nås cirka 5 timmar efter orala 
doser av ikosapentetyl. 
9 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Ikosapentetyl administrerades med eller efter en måltid i alla kliniska studier; inga kosteffektstudier 
genomfördes (se avsnitt 4.2). 
Distribution 
EPA:s genomsnittliga distributionsvolym vid steady-state är cirka 88 liter. Huvuddelen av EPA som 
cirkulerar i plasma införlivas i fosfolipider, triglycerider och kolesterylestrar och < 1 % förekommer i 
form av den icke-förestrade fettsyran. Över 99 % av icke-förestrat EPA är bundet till plasmaproteiner. 
Metabolism och eliminering 
EPA metaboliseras huvudsakligen i levern via betaoxidation, ungefär som fettsyrorna från maten. 
Betaoxidation spjälkar EPA:s långa kolkedja till acetylkoenzym A, som omvandlas till energi via 
citronsyracykeln. Cytokrom P450-medierad metabolism är en mindre elimineringsväg för EPA. EPA:s 
totala plasmaclearance vid steady-state är 684 ml/timme. Halveringstiden för eliminering från plasma 
(t1/2) för EPA är cirka 89 timmar. Ikosapentetyl utsöndras inte via njurarna. 
Farmakokinetiskt/farmakodynamiskt förhållande 
Triglyceridnivå och triglyceridminskning vid hypertriglyceridemi 
Ett linjärt förhållande mellan EPA-nivåerna i plasma eller de röda blodkropparna och TG-minskning 
observerades i två fas III-studier. 
Minskning av kardiovaskulär risk 
Analyser av de primära (5-point) och huvudsakliga sekundära (3-point) effektmåtten för MACE tyder 
på att lipoproteinförändringarna under studien hade begränsad inverkan på kardiovaskulär 
riskreduktion, medan steady-state-nivåerna av EPA i serum under behandlingen svarade för merparten 
av den relativa riskreduktionen som observerades i REDUCE-IT. Baslinjenivån av EPA i serum var 
26 μg/ml; i jämförelse med de patienter som under behandlingen hade steady-state-nivåer av EPA i 
serum under 100 μg/ml, hade patienterna med EPA-nivåer ≥175 μg/ml under behandlingen en 
riskreduktion på >50 % för kardiovaskulär händelse. 
Nedsatt njur- och leverfunktion 
Farmakokinetiken för ikosapentetyl hos patienter med nedsatt njur- eller leverfunktion har inte 
studerats. I en välkontrollerad studie av ikosapentetyl med avseende på kardiovaskulära resultat 
behövde patienterna ingen rutinmässig dosjustering på grund av sin nedsatta lever- eller njurfunktion. 
Andra särskilda populationer 
Äldre (≥ 65 år) 
Farmakokinetiken för ikosapentetyl hos äldre patienter har inte studerats. I en välkontrollerad klinisk 
studie av ikosapentetyl behövde äldre patienter inte någon rutinmässig dosjustering. 
Pediatrisk population 
Farmakokinetiken för ikosapentetyl hos pediatriska patienter har inte studerats. 
5.3  Prekliniska säkerhetsuppgifter 
Gängse studier avseende allmäntoxicitet, gentoxicitet, karcinogenicitet, reproduktionseffekter och 
effekter på utveckling visade inte några särskilda risker för människa. 
Vid de högsta dosnivåerna i reproduktions- och utvecklingsstudierna observerades inga biverkningar 
hos råtta eller kanin vid cirka 6 till 8 gånger den humanekvivalenta dosen baserat på jämförelse av 
10 
 
 
 
 
 
 
 
 
 
 
 
 
 
 
 
 
 
kroppsyta. I en embryofetal studie på råtta observerades inga biverkningar vid exponeringar som var 
6,9 gånger högre än den kliniska exponeringen (baserat på AUC). 
Djurstudier visar att ikosapentetyl passerar placentan och återfinns i fetal plasma. 
Djurstudier visar att ikosapentetyl utsöndras i mjölk. 
6. 
FARMACEUTISKA UPPGIFTER 
6.1  Förteckning över hjälpämnen 
Kapselfyllning 
all-rac-alfa-tokoferol 
Kapselskal 
Gelatin 
Glycerol 
Maltitol, flytande (E965) 
Sorbitol, flytande (icke-kristalliserande) (E420) 
Renat vatten 
Sojalecitin 
Tryckbläck 
Titandioxid 
Propylenglykol 
Hypromellos 
6.2 
Inkompatibiliteter 
Ej relevant. 
6.3  Hållbarhet 
5 år. 
6.4  Särskilda förvaringsanvisningar 
Förvaras vid högst 30 °C. 
Flaska:  tillslut flaskan väl. Fuktkänsligt. 
Blister: förvaras i originalförpackningen. Fuktkänsligt. 
6.5  Förpackningstyp och innehåll 
Flaskor av högdensitetspolyetylen (HDPE) med en barnskyddande, värmeförseglad 
polypropenförslutning innehållande 120 mjuka kapslar. 
Förpackningsstorlek med en flaska eller tre flaskor per kartong. 
Perforerade endosblisters av PVC/PCTFE/Al innehållande 4x2 mjuka kapslar. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
Inga särskilda anvisningar för destruktion. 
7. 
INNEHAVARE AV GODKÄNNANDE FÖR FÖRSÄLJNING 
Amarin Pharmaceuticals Ireland Limited 
88 Harcourt Street 
Dublin 2, D02DK18 
Irland 
8. 
NUMMER PÅ GODKÄNNANDE FÖR FÖRSÄLJNING  
EU/1/20/1524/001 
EU/1/20/1524/002 
EU/1/20/1524/003 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 26 mars 2021 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
12 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
MIAS Pharma Limited 
Suite 1, Stafford House, Strand Road 
Portmarnock 
D13 WC83 
Irland 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Receptbelagt läkemedel. 
C.   ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
Innehavaren av godkännandet för försäljning ska lämna in den första periodiska säkerhetsrapporten för 
detta läkemedel inom 6 månader efter godkännandet.  
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET  
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2. i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in: 
•  på begäran av Europeiska läkemedelsmyndigheten; 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
14 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
FLASKKARTONG: 1 flaska 
1. 
LÄKEMEDLETS NAMN 
Vazkepa 998 mg kapslar, mjuka 
ikosapentetyl 
2. 
DEKLARATION AV AKTIV(A) SUBSTANS(ER) 
1 kapsel innehåller 998 mg ikosapentetyl. 
3. 
FÖRTECKNING ÖVER HJÄLPÄMNEN 
Innehåller maltitol (E965), sorbitol (E420) och sojalecitin. 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
Kapsel, mjuk 
120 kapslar 
5. 
ADMINISTRERINGSSÄTT OCH ADMINISTRERINGSVÄG 
Svälj kapslarna hela. 
Du ska inte öppna, krossa, lösa upp eller tugga på kapslarna. 
Läs bipacksedeln före användning. 
Ska sväljas. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Tillslut flaskan väl. Fuktkänsligt. 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Förvaras vid högst 30 °C. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Amarin Pharmaceuticals Ireland Ltd. 
88 Harcourt Street 
Dublin 2 
D02DK18 
Irland 
12.  NUMMER PÅ GODKÄNNANDE FÖR FÖRSÄLJNING  
EU/1/20/1524/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
vazkepa 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
FLASKKARTONG: 3 flaskor 
1. 
LÄKEMEDLETS NAMN 
Vazkepa 998 mg kapslar, mjuka 
ikosapentetyl 
2. 
DEKLARATION AV AKTIV(A) SUBSTANS(ER) 
1 kapsel innehåller 998 mg ikosapentetyl. 
3. 
FÖRTECKNING ÖVER HJÄLPÄMNEN 
Innehåller maltitol (E965), sorbitol (E420) och sojalecitin. 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
Kapsel, mjuk 
360 (3 flaskor med vardera 120) kapslar 
5. 
ADMINISTRERINGSSÄTT OCH ADMINISTRERINGSVÄG 
Svälj kapslarna hela. 
Du ska inte öppna, krossa, lösa upp eller tugga på kapslarna. 
Läs bipacksedeln före användning. 
Ska sväljas. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Tillslut flaskan väl. Fuktkänsligt. 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Förvaras vid högst 30 °C. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Amarin Pharmaceuticals Ireland Ltd. 
88 Harcourt Street 
Dublin 2 
D02DK18 
Irland 
12.  NUMMER PÅ GODKÄNNANDE FÖR FÖRSÄLJNING  
EU/1/20/1524/003 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
vazkepa 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ INNERFÖRPACKNINGEN 
FLASKETIKETT 
1. 
LÄKEMEDLETS NAMN 
Vazkepa 998 mg kapslar, mjuka 
ikosapentetyl 
2. 
DEKLARATION AV AKTIV(A) SUBSTANS(ER) 
1 kapsel innehåller 998 mg ikosapentetyl. 
3. 
FÖRTECKNING ÖVER HJÄLPÄMNEN 
Innehåller maltitol (E965), sorbitol (E420) och sojalecitin. 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
Kapsel, mjuk 
120 kapslar 
5. 
ADMINISTRERINGSSÄTT OCH ADMINISTRERINGSVÄG 
Svälj kapslarna hela. 
Du ska inte öppna, krossa, lösa upp eller tugga på kapslarna. 
Läs bipacksedeln före användning. 
Ska sväljas. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Tillslut flaskan väl. Fuktkänsligt. 
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Förvaras vid högst 30 °C. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Amarin Pharmaceuticals Ireland Ltd. 
88 Harcourt Street 
Dublin 2 
D02DK18 
Irland 
12.  NUMMER PÅ GODKÄNNANDE FÖR FÖRSÄLJNING  
EU/1/20/1524/001 
EU/1/20/1524/003 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
17.  UNIK IDENTITETSBETECKNING – TVÅDIMENSIONELL STRECKKOD 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
22 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG FÖR ENDOSBLISTER 
1. 
LÄKEMEDLETS NAMN 
Vazkepa 998 mg kapslar, mjuka 
ikosapentetyl 
2. 
DEKLARATION AV AKTIV(A) SUBSTANS(ER) 
1 kapsel innehåller 998 mg ikosapentetyl. 
3. 
FÖRTECKNING ÖVER HJÄLPÄMNEN 
Innehåller maltitol (E965), sorbitol (E420) och sojalecitin. 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
Kapsel, mjuk 
4x2 kapslar 
5. 
ADMINISTRERINGSSÄTT OCH ADMINISTRERINGSVÄG 
Svälj kapslarna hela. 
Du ska inte öppna, krossa, lösa upp eller tugga på kapslarna. 
Läs bipacksedeln före användning. 
Ska sväljas. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
23 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras i originalförpackningen. Fuktkänsligt. 
Förvaras vid högst 30 °C. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Amarin Pharmaceuticals Ireland Ltd. 
88 Harcourt Street 
Dublin 2 
D02DK18 
Irland 
12.  NUMMER PÅ GODKÄNNANDE FÖR FÖRSÄLJNING  
EU/1/20/1524/002 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
vazkepa 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
24 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
ENDOSBLISTERS 
1. 
LÄKEMEDLETS NAMN 
Vazkepa 998 mg kapslar 
ikosapentetyl 
2. 
INNEHAVARE AV GODKÄNNANDE AV FÖRSÄLJNING 
Amarin Pharmaceuticals Ireland Ltd. 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
Dag 1 
Dos 1 
Dos 2 
Dag 2 
Dos 1 
Dos 2 
25 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
26 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Vazkepa 998 mg kapslar, mjuka 
ikosapentetyl 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1.  Vad Vazkepa är och vad det används för 
2.  Vad du behöver veta innan du tar Vazkepa 
3.  Hur du tar Vazkepa 
4.  Eventuella biverkningar 
5.  Hur Vazkepa ska förvaras 
6.  Förpackningens innehåll och övriga upplysningar 
1. 
Vad Vazkepa är och vad det används för 
Vazkepa innehåller den aktiva substansen ikosapentetyl, en ytterst ren omega-3-fettsyra från fiskolja. 
Vazkepa sänker halterna av triglycerider (en typ av fett) i blodet och det används tillsammans med ett 
statinläkemedel (som sänker kolesterol i blodet) för att förhindra hjärt-kärlhändelser, såsom: 
- 
- 
- 
hjärtattacker 
stroke 
dödsfall till följd av hjärtsjukdom 
Vazkepa används hos vuxna med höga triglycerider i blodet som redan har hjärtsjukdom eller som har 
diabetes eller andra sjukdomar som innebär att de löper en högre risk för hjärt-kärlhändelser. 
2. 
Vad du behöver veta innan du tar Vazkepa 
Ta inte Vazkepa  
-  Om du är allergisk mot ikosapentetyl, soja eller något annat innehållsämne i detta läkemedel 
(anges i avsnitt 6). 
Varningar och försiktighet 
Tala med läkare eller apotekspersonal innan du tar Vazkepa: 
-  Om du är allergisk mot fisk eller mot skaldjur. 
-  Om du har problem med levern. 
-  Om du har problem med oregelbundna hjärtslag (förmaksflimmer eller förmaksfladder). 
-  Om du tar ett antikoagulerande läkemedel (som förhindrar att blodet koagulerar), läkemedel som 
hämmar trombocyterna (blodplättar) i blodet eller har ökad blödningsrisk. 
Om något av ovanstående gäller dig ska du tala med läkaren. 
27 
 
 
 
 
 
 
 
 
 
 
 
 
 
 
 
Blodprover 
Under behandlingen kanske läkaren kommer att behöva ta blodprover för att kontrollera om du har 
några problem med levern och för att kontrollera blodets levringsförmåga. 
Barn och ungdomar 
Ge inte detta läkemedel till barn och unga personer under 18 år, eftersom det inte har studerats hos 
dessa personer. 
Andra läkemedel och Vazkepa 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Om du tar andra läkemedel samtidigt som Vazkepa och dessa påverkar blodets levringsförmåga, t.ex. 
ett antikoagulerande (blodförtunnande) läkemedel, får du lämna blodprover under behandlingen. 
Graviditet, amning och fertilitet 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel. 
Graviditet 
Vazkepa bör inte användas under graviditet såvida inte läkaren råder dig att ta det. 
Amning 
Du bör inte använda Vazpeka om du ammar, eftersom effekten på ditt barn inte är klarlagd. Läkaren 
kommer att hjälpa dig att utvärdera behandlingens fördelar mot eventuella risker för ditt barn som 
ammas. 
Fertilitet 
Tala med läkaren om fertilitet under behandlingen. 
Körförmåga och användning av maskiner 
Det är inte sannolikt att detta läkemedel påverkar din förmåga att köra bil eller använda maskiner. 
Vazkepa innehåller maltitol, sorbitol och sojalecitin 
Maltitol (E965) 
Om du inte tål vissa sockerarter, bör du kontakta din läkare innan du tar denna medicin. 
Sorbitol (E420) 
Detta läkemedel innehåller 83 mg sorbitol per kapsel. 
Sorbitol är en källa till fruktos. Om din läkare har sagt att du inte tål vissa sockerarter eller om du har 
hereditär fruktosintolerans, en sällsynt ärftlig sjukdom, som gör att du inte kan bryta ner fruktos, ska 
du kontakta läkare innan du använder detta läkemedel. 
Sojalecitin 
Detta läkemedel innehåller sojalecitin. Om du är allergisk mot soja eller jordnötter ska du inte använda 
detta läkemedel. 
3. 
Hur du tar Vazkepa 
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker. Ändra inte din dos utan att först tala med läkaren. 
28 
 
 
 
 
 
 
 
 
 
 
 
 
 
 
 
 
 
 
Hur du öppnar flaskan 
Tryck ned skruvlocket och vrid det moturs.  
Hur mycket du ska ta 
Rekommenderad dos är två kapslar via munnen, två gånger dagligen, med eller efter en måltid. 
Svälj kapslarna hela; du ska inte öppna, krossa, lösa upp eller tugga på kapslarna. 
Äldre 
Det finns ingen anledning att ändra dosen hos äldre patienter. De kan ta den vanliga rekommenderade 
dosen. 
Om du har tagit för stor mängd av Vazkepa 
Om du råkar ta fler kapslar än läkaren har förskrivit ska du rådfråga läkare eller apotekspersonal. 
Om du har glömt att ta Vazkepa 
Om du glömmer att ta en dos, ska du ta den så fort du kommer ihåg det. Om du glömmer att ta 
läkemedlet under en hel dag, ta bara nästa planerade dos. Ta inte dubbel dos för att kompensera för 
glömd dos. Om du har ytterligare frågor om detta läkemedel kontakta läkare eller apotekspersonal. 
Om du slutar att använda Vazkepa 
Sluta inte ta detta läkemedel utan att först tala med läkaren. 
Om du har ytterligare frågor om detta läkemedel kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Kontakta läkare 
•  om du får hjärtklappning eller har oregelbundna hjärtslag. Dessa kan vara symtom på ett 
allvarligt tillstånd som kallas förmaksflimmer. Detta är en vanlig biverkning (kan förekomma 
hos upp till 1 av 10 användare) 
•  om du lätt får blåmärken eller inte får stopp på en blödning. Detta är en mycket vanlig 
biverkning (kan förekomma hos fler än 1 av 10 användare). Din blödningsrisk kan öka om du 
samtidigt tar ett antikoagulerande (blodförtunnande) läkemedel.  
Sök läkarhjälp om du får någon av följande biverkningar. Dessa symtom kan orsakas av ett allvarligt 
tillstånd som kallas överkänslighet, vilket kan uppkomma när som helst under behandlingen. Det är 
en mindre vanlig biverkning (kan förekomma hos upp till 1 av 100 användare) 
• 
• 
• 
• 
• 
• 
• 
andningssvårigheter 
åtstramande eller kliande känsla i halsen 
svullna läppar 
nässelutslag (knottror i huden) 
utslag och klåda i huden 
magont eller magkramper 
diarré 
29 
 
 
 
 
 
 
 
 
 
 
 
 
 
• 
illamående och kräkningar 
Andra biverkningar som kan uppkomma 
Vanliga biverkningar (kan förekomma hos upp till 1 av 10 användare): 
• 
• 
• 
• 
• 
• 
svullnad i händer, armar, ben och fötter  
smärta i muskler, ben eller leder 
gikt (smärtsam svullnad i lederna på grund av ansamling av urinsyra) 
utslag 
förstoppning 
rapningar 
Mindre vanliga biverkningar (kan förekomma hos upp till 1 av 100 användare) 
• 
dålig smak i munnen 
Rapportering av biverkningar 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet. 
5. 
Hur Vazkepa ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på flaskans etikett eller blisterförpackningen efter EXP. 
Utgångsdatumet är den sista dagen i angiven månad. 
Förvaras vid högst 30 °C. 
Flaska: tillslut flaskan väl. Fuktkänsligt. 
Blisterförpackning: örvaras i originalförpackningen. Fuktkänsligt. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
• 
• 
Den aktiva substansen är ikosapentetyl. 1 Vazkepa-kapsel innehåller 998 mg ikosapentetyl. 
Övriga innehållsämnen är  
o  all-rac-alfa-tokoferol, gelatin, glycerol, maltitol, flytande(E965), sorbitol, flytande 
(icke-kristalliserande) (E420), renat vatten och sojalecitin (se avsnitt 2 ”Vazkepa 
innehåller maltitol, sorbitol och sojalecitin”). 
tryckbläck: titandioxid, propylenglykol, hypromellos. 
o 
Läkemedlets utseende och förpackningsstorlekar 
I denna förpackning hittar du avlånga, mjuka kapslar, 25 x 10 mm, präglad med ”IPE” i vitt bläck, 
med ett ljusgult till bärnstensfärgat skal innehållande en färglös till ljusgul vätska. 
Flaskorna innehållande 120 kapslar är vita 300 ml-flaskor av högdensitetspolyetylen (HDPE) med en 
barnskyddande, värmeförseglad polypropenförslutning. 
Förpackningsstorlek med en flaska eller tre flaskor per kartong. 
30 
 
 
 
 
 
 
 
 
 
 
 
 
 
 
 
 
 
Blisterförpackningarna innehåller 4x2 kapslar i perforerade endosblisters av PVC/PCTFE/Al. 
Innehavare av godkännande för försäljning 
Amarin Pharmaceuticals Ireland Limited 
88 Harcourt Street 
Dublin 2, D02DK18 
Irland 
Tillverkare 
MIAS Pharma Limited 
Suite 1, Stafford House, Strand Road 
Portmarnock, 
D13 WC83 
Irland 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien 
Amarin Pharmaceuticals Ireland Limited 
Tél/Tel: 0800-75394 
AmarinConnect@amarincorp.eu 
Lietuva 
Amarin Pharmaceuticals Ireland Limited 
Tel: +353(0)16915000 
AmarinConnect@amarincorp.eu 
България 
Amarin Pharmaceuticals Ireland Limited 
Teл.: +353(0)16915000 
AmarinConnect@amarincorp.eu 
Luxembourg/Luxemburg 
Amarin Pharmaceuticals Ireland Limited 
Tél/Tel: +353(0)16915000 
AmarinConnect@amarincorp.eu 
Česká republika 
Amarin Pharmaceuticals Ireland Limited 
Tlf: +353(0)16915000 
AmarinConnect@amarincorp.eu 
Magyarország 
Amarin Pharmaceuticals Ireland Limited 
Tel.: +353(0)16915000 
AmarinConnect@amarincorp.eu 
Danmark 
Amarin Pharmaceuticals Ireland Limited 
Tlf: +46-84-4685033 
AmarinConnect@amarincorp.eu 
Malta 
Amarin Pharmaceuticals Ireland Limited 
Tel: +353(0)16915000 
AmarinConnect@amarincorp.eu 
Deutschland 
Amarin Germany GmbH 
Tel: 0800-0008975 
AmarinConnect@amarincorp.eu 
Nederland 
Amarin Pharmaceuticals Ireland Limited 
Tel: 0800-0228734 
AmarinConnect@amarincorp.eu 
Eesti 
Amarin Pharmaceuticals Ireland Limited 
Tel: +353(0)16915000 
AmarinConnect@amarincorp.eu 
Norge 
Amarin Pharmaceuticals Ireland Limited 
Tlf: +46 84 468 5033 
AmarinConnect@amarincorp.eu 
Ελλάδα 
Amarin Pharmaceuticals Ireland Limited  
Τηλ: +353(0)16915000 
AmarinConnect@amarincorp.eu 
Österreich 
Amarin Pharmaceuticals Ireland Limited  
Tel: 0800-281516 
AmarinConnect@amarincorp.eu 
España 
Amarin Pharmaceuticals Ireland Limited  
Tel: 900806101 
Polska 
Amarin Pharmaceuticals Ireland Limited  
Tel.: +353(0)16915000 
31 
 
 
 
 
 
 
 
 
 
 
 
 
 
 
 
 
 
 
 
AmarinConnect@amarincorp.eu 
AmarinConnect@amarincorp.eu 
France 
Amarin Pharmaceuticals Ireland Limited  
Tél: 0800-991006 
AmarinConnect@amarincorp.eu 
Portugal 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
Hrvatska 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
România 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
Ireland 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
Slovenija 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
Ísland 
Amarin Pharmaceuticals Ireland Limited  
Sími: +46-84-4685033 
AmarinConnect@amarincorp.eu 
Slovenská republika 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
Italia 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
Suomi/Finland 
Amarin Pharmaceuticals Ireland Limited  
Puh/Tel: +46-84-4685033 
AmarinConnect@amarincorp.eu 
Κύπρος 
Amarin Pharmaceuticals Ireland Limited  
Τηλ: +353(0)16915000 
AmarinConnect@amarincorp.eu 
Sverige 
Amarin Pharmaceuticals Ireland Limited  
Tel: +46-84-4685033 
AmarinConnect@amarincorp.eu 
Latvija 
Amarin Pharmaceuticals Ireland Limited  
Tel: +353(0)16915000 
AmarinConnect@amarincorp.eu 
United Kingdom (Northern Ireland) 
Amarin Pharmaceuticals Ireland Limited  
Tel: 0800-0478673 
AmarinConnect@amarincorp.eu 
Denna bipacksedel ändrades senast: 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu  
32 
 
 
 
 
 
 
 
 
 
 
 
 
 
 
 
 
 
 
 
 
 
 
