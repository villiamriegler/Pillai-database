EMA/667873/2018 
EMEA/H/C/002604
Tafinlar (dabrafenib)
Sammanfattning av Tafinlar och varför det är godkänt inom EU
Vad är Tafinlar och vad används det för?
Tafinlar är endast avsett för patienter vars cancer har en särskild genmutation (förändring) som kallas 
”BRAF V600”. Det används för att behandla följande:
 Melanom (en typ av hudcancer) som har spridit sig eller inte kan opereras bort. Tafinlar ges 
som enda läkemedel eller i kombination med ett annat cancerläkemedel, trametinib.


Avancerat melanom (stadie III) efter operation för detta. Tafinlar används i kombination med 
trametinib.
Avancerad icke-småcellig lungcancer. Det ges i kombination med trametinib.
Det innehåller den aktiva substansen dabrafenib.
Hur används Tafinlar?
Behandling med Tafinlar ska inledas och övervakas av läkare med erfarenhet av att behandla patienter 
med cancerläkemedel. Läkemedlet är receptbelagt.
Tafinlar finns som kapslar (50 mg och 75 mg). Dosen av Tafinlar, antingen som enda behandling eller i 
kombination med trametinib, är 150 mg två gånger dagligen och tas på fastande mage (minst 1 timme 
före eller 2 timmar efter måltid).
Behandlingen ska fortsätta så länge patienten har nytta av den. Efter operation av avancerat melanom 
fortsätter behandlingen vanligtvis i 12 månader om inte sjukdomen återkommer. Behandlingen kan 
behöva avbrytas tillfälligt eller stoppas helt, eller dosen sänkas, om vissa biverkningar uppträder.
För att få mer information om hur du använder Tafinlar, läs bipacksedeln eller tala med läkare eller 
apotekspersonal.
Hur verkar Tafinlar?
Den aktiva substansen i Tafinlar, dabrafenib, verkar genom att blockera BRAF, ett protein som är 
inblandat i stimuleringen av celldelning. I melanomtumörer och icke-småcellig lungcancer med 
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union 
© European Medicines Agency, 2018. Reproduction is authorised provided the source is acknowledged.
BRAF V600-mutation bidrar denna onormala form av BRAF till utvecklingen av cancer genom att göra 
det möjligt för tumörcellerna att dela sig okontrollerat. Tafinlar hjälper till att sakta ner cancerns 
tillväxt och spridning genom att blockera det onormala BRAF-proteinets verkan.
Vilken nytta med Tafinlar har visats i studierna?
Tafinlar har studerats på patienter vars cancer hade BRAF V600-mutationen.
Melanom
Tafinlar var effektivare än cancerläkemedlet dakarbazin när det gällde att kontrollera melanom som 
hade spridit sig till andra delar av kroppen eller inte kunde opereras bort. Detta baserades på en 
huvudstudie på 250 patienter som mätte hur länge patienterna levde innan sjukdomen förvärrades. 
Patienter som tog Tafinlar levde i genomsnitt 6,9 månader innan sjukdomen förvärrades, jämfört med 
2,7 månader för patienterna som fick dakarbazin.
I två ytterligare studier av melanom som hade spridit sig till andra delar av kroppen eller inte kunde 
opereras bort undersöktes användning av kombinationen Tafinlar med trametinib. I en studie fick 423 
patienter antingen kombinationen eller Tafinlar som enda behandling. De patienter som fick 
kombinationen levde i 11 månader utan att sjukdomen förvärrades, jämfört med 8,8 månader för dem 
som fick Tafinlar som enda behandling. I en andra studie med 704 patienter jämfördes kombinationen 
Tafinlar och trametinib med vemurafenib, som är ett annat läkemedel för behandling av melanom. 
Patienterna som fick kombinationen levde i genomsnitt 25,6 månader jämfört med 18 månader med 
vemurafenib.
I en studie på 870 patienter med melanom i stadie III som hade opererats bort jämfördes 
administrering av kombinationen Tafinlar och trametinib under 1 år med placebo (overksam 
behandling). Omkring 40 procent av patienterna som behandlades med kombinationen antingen avled 
eller fick tillbaka sin sjukdom efter i genomsnitt cirka 3,5 år, jämfört med 59 procent av patienterna 
som fick placebo.
Icke-småcellig lungcancer
I en huvudstudie fick 171 patienter med icke-småcellig lungcancer antingen Tafinlar kombinerat med 
trametinib eller Tafinlar som enda behandling. Huvudeffektmåttet var andelen patienter som helt eller 
delvis svarade på behandling. Svar på behandling bedömdes genom skanning av kroppen och 
patienternas kliniska data. Användningen av Tafinlar och trametinib ledde till ett svar hos över 60 
procent av patienterna, jämfört med 23 procent av patienterna som fick Tafinlar som enda behandling.
Vilka är riskerna med Tafinlar?
De vanligaste biverkningarna som orsakas av Tafinlar (kan uppträda hos fler än 1 av 10 personer) är 
papillom (vårtor), huvudvärk, illamående, kräkningar, hyperkeratos (förtjockningar och förhårdningar i 
huden), håravfall, utslag, ledsmärta, feber och trötthet.
När Tafinlar tas i kombination med trametinib är de vanligaste biverkningarna (kan uppträda hos fler 
än 1 av 5 personer) feber, trötthet, illamående, frossbrytningar, huvudvärk, diarré, kräkningar, 
ledsmärta och hudutslag.
En fullständig förteckning över biverkningar och restriktioner för Tafinlar finns i bipacksedeln.
Tafinlar (dabrafenib) 
EMA/667873/2018
Sida 2/3
Varför är Tafinlar godkänt i EU?
Europeiska läkemedelsmyndigheten (EMA) fann att fördelarna med Tafinlar vid cancer som har 
mutationen BRAF V600 är större än riskerna och att Tafinlar skulle godkännas för användning i EU. 
EMA fann att Tafinlar använt som enda behandling eller i kombination med trametinib hade visat 
kliniskt relevant nytta för patienter med icke-småcellig lungcancer eller melanom som hade spridit sig 
eller inte kunde opereras bort. EMA fann också att det var till nytta för patienter med avancerat 
melanom som hade opererats bort. Tafinlars biverkningar ansågs godtagbara och hanterbara med 
hjälp av lämpliga åtgärder.
Vad görs för att garantera säker och effektiv användning av Tafinlar?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tafinlar har tagits med i produktresumén och bipacksedeln.
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Tafinlar utvärderas noggrant och nödvändiga åtgärder för att 
skydda patienter vidtas.
Mer information om Tafinlar
Den 26 augusti 2013 beviljades Tafinlar ett godkännande för försäljning som gäller i hela EU.
Mer information om Tafinlar finns på EMA:s webbplats ema.europa.eu/Find medicine/Human 
medicines/European public assessment reports.
Denna sammanfattning uppdaterades senast 08-2018.
Tafinlar (dabrafenib) 
EMA/667873/2018
Sida 3/3
