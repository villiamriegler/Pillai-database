BILAGA I  
PRODUKTRESUMÉ  
1 
 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN  
Fendrix injektionsvätska, suspension. 
Vaccin mot hepatit B (rDNA) (med adjuvans, adsorberat). 
2. 
KVALITATIV OCH KVANTITATIV SAMMANSÄTTNING  
1 dos (0,5 ml) innehåller: 
Hepatit B-ytantigen1,2,3 
1som adjuvans används AS04C innehållande: 
- 3-O-desacyl-4’-monofosforyllipid A (MPL)2 
2adsorberat på aluminiumfosfat  (totalt 0,5 milligram Al3+) 
20 mikrogram 
50 mikrogram 
3producerat i jästceller (Saccharomyces cerevisiae) med rekombinant DNA-teknik. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM  
Injektionsvätska, suspension 
Suspensionen är nästan genomskinlig och vitaktig. Under förvaring kan en tunn bottensats och en klar 
färglös supernatant bildas. 
4. 
KLINISKA UPPGIFTER  
4.1  Terapeutiska indikationer  
Fendrix är indicerat till ungdomar och vuxna från 15 års ålder och uppåt för aktiv immunisering mot 
hepatit B-virusinfektion (HBV), orsakad av alla kända subtyper, hos patienter med njurinsufficiens 
(inklusive pre-hemodialys- och hemodialyspatienter). 
4.2  Dosering och administreringssätt  
Dosering  
Primär immunisering: 
Den primära immuniseringen består av 4 separata 0,5 ml doser administrerade enligt följande schema: 
1 månad, 2 månader och 6 månader från den första dosen. 
När det primära vaccinationsschemat vid 0, 1, 2 och 6 månader påbörjats bör det fullföljas med 
Fendrix och inte med annat kommersiellt tillgängligt HBV-vaccin. 
Boosterdos: 
Eftersom pre-hemodialys- och hemodialyspatienter är särskilt utsatta för HBV och löper högre risk att 
bli kroniskt infekterade, bör det särskilt övervägas att ge ytterligare boosterdoser för att säkerställa en 
skyddande antikroppsnivå definierad av nationella rekommendationer och riktlinjer. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Fendrix kan ges som en boosterdos efter primärvaccinering med antingen Fendrix eller något annat 
kommersiellt tillgängligt rekombinant hepatit B-vaccin. 
Speciell doseringsrekommendation för känd eller trolig exponering för HBV: 
Uppgifter om samtidig administrering av Fendrix och specifikt hepatit B-immunoglobulin (HBIg) 
finns inte tillgängliga. Under förhållanden där exponering för HBV nyligen har inträffat (t ex stick av 
en kontaminerad nål) och där samtidig administrering av Fendrix och en standarddos av HBIg är 
nödvändig, ska injektionerna ges på skilda ställen. 
Pediatrisk population 
Säkerhet och effekt av Fendrix hos barn  yngre än 15 år har inte fastställts. 
Administreringssätt  
Fendrix ska administreras intramuskulärt i deltoideusregionen. 
4.3  Kontraindikationer  
Överkänslighet mot det aktiva innehållsämnet eller mot något hjälpämne som anges i avsnitt 6.1.  
Överkänslighet efter tidigare administrering av andra hepatit B-vacciner. 
Administeringen av Fendrix ska skjutas upp för patienter som lider av akut svår febersjukdom. Lättare 
infektioner, såsom förkylning, är ingen kontraindikation för immunisering. 
4.4  Varningar och försiktighet  
Som med alla injicerbara vacciner ska lämplig medicinsk behandling och övervakning alltid finnas i 
beredskap då sällsynta fall av anafylaktiska reaktioner till följd av administrering av vaccinet kan 
inträffa.  
P g a den långa inkubationstiden för hepatit B är det möjligt att individer kan ha infekterats före 
tidpunkten för immunisering. Det är möjligt att vaccinet inte skyddar mot hepatit B-infektion i sådana 
fall.  
Vaccinet skyddar inte mot infektioner orsakade av andra agens som hepatit A, hepatit C och hepatit E 
eller andra kända leverpatogener.  
Som med alla vacciner uppnås inte alltid ett skyddande immunsvar hos alla vaccinerade. 
Ett antal faktorer har visat sig reducera immunsvaret mot hepatit B-vacciner. Dessa faktorer omfattar 
hög ålder, manligt kön, övervikt, rökning, administreringssätt och vissa kroniska underliggande 
sjukdomar. Serologisk testning bör övervägas för patienter som löper risk att inte uppnå fullgott skydd 
efter ett avslutat program med Fendrix. Ytterligare doser kan övervägas för individer som inte svarar 
eller svarar suboptimalt på vaccinationsprogrammet. 
Eftersom intramuskulär administrering i glutealmuskeln kan resultera i ett mindre optimalt svar på 
vaccinet, ska detta administreringssätt undvikas. 
Fendrix får under inga omständigheter ges intradermalt eller intravenöst. 
Patienter med kronisk leversjukdom, HIV-infektion eller hepatit C-bärare bör inte undantas från 
vaccination mot hepatit B. Vaccination kan rekommenderas eftersom HBV-infektion kan vara svår hos 
dessa patienter. Det bör dock avgöras från fall till fall om dessa patienter ska vaccineras mot hepatit B. 
3 
 
 
 
 
 
 
 
 
 
 
 
 
 
 
 
 
 
 
 
 
Synkope (svimning) kan inträffa efter eller till och med före vaccination, framför allt hos ungdomar, 
som en psykogen reaktion på nålsticket. Detta kan åtföljas av flera neurologiska symtom såsom 
övergående synrubbning, parestesi och rörelser av tonisk-klonisk typ i extremiteterna under 
återhämtning. Det är viktigt att rutiner finns på plats för att undvika skador vid svimning. 
Detta vaccin innehåller mindre än 1 mmol (23 mg) natrium per dos, d.v.s. är näst intill ”natriumfritt”. 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
4.5 
Interaktioner med andra läkemedel och övriga interaktioner  
Uppgifter om administrering av Fendrix samtidigt med andra vacciner eller specifikt hepatit B-
immunoglobulin finns inte tillgängliga. Om samtidig administrering av specifikt hepatit B-
immunoglobulin och Fendrix skulle behövas, ska dessa ges på skilda injektionsställen. Eftersom det 
inte finns någon tillgänglig information angående samtidig administrering av detta vaccin och andra 
vacciner, bör det gå minst 2 till 3 veckor mellan injektionerna.  
Det kan förväntas att patienter som får immunosuppressiv behandling eller patienter med nedsatt 
immunförsvar inte erhåller ett tillräckligt immunsvar. 
4.6  Fertilitet, graviditet och amning  
Graviditet 
Det finns inga data från användning av Fendrix hos gravida kvinnor. Djurstudier tyder inte på direkta 
eller indirekta skadliga effekter vad gäller graviditet, embryonal-/fosterutveckling, förlossning eller 
utveckling efter födseln.  
Vaccination ska endast ges under graviditet om behandlingsnyttan på individuell nivå överväger 
eventuella risker för fostret.  
Amning 
Det finns inga data från användning av Fendrix under amning. I en reproduktions- toxikologisk studie 
på djur som omfattade postnatal uppföljning fram till avvänjning (se avsnitt 5.3), sågs ingen effekt på 
utvecklingen av avkomman. Vaccination ska endast utföras om behandlingsnyttan på individuell nivå 
överväger eventuella risker för spädbarnet.  
Fertilitet 
Fertilitetsdata saknas. 
4.7  Effekter på förmågan att framföra fordon och använda maskiner  
Fendrix har måttlig påverkan på förmågan att framföra fordon och använda maskiner.  
Vissa av biverkningarna som nämns i avsnitt 4.8 kan ha effekt på förmågan att köra bil eller använda 
maskiner. 
4.8  Biverkningar  
Sammanfattning av säkerhetsprofilen 
Kliniska studier omfattande administrering av 2476 doser av Fendrix till 82 pre-hemodialys- och 
hemodialyspatienter och till 713 friska personer från och med 15 års ålder medger dokumentering av 
vaccinets reaktogenicitet.  
4 
 
 
 
 
 
 
 
 
 
 
 
 
 
 
 
 
 
 
Pre-hemodialys- och hemodialyspatienter 
Reaktogenicitetsprofilen för Fendrix sett bland totalt 82 pre-hemodialys- och hemodialyspatienter var i 
stort jämförbar med vad som visats bland friska personer. 
Lista över biverkningar 
Biverkningar rapporterade i en klinisk studie efter primärvaccinering med Fendrix och som ansetts ha 
eller möjligen ha samband med vaccination, har kategoriserats efter frekvens. 
Frekvenser rapporteras som: 
Mycket vanliga:  
Vanliga: 
Mindre vanliga:  
Sällsynta:  
Mycket sällsynta: 
(≥1/10) 
(≥1/100, <1/10) 
(≥1/1000, <1/100) 
(≥1/10 000, <1/1000) 
(<1/10 000) 
Data från kliniska studier 
Centrala och perifera nervsystemet: 
Mycket vanliga: huvudvärk 
Magtarmkanalen: 
Vanliga: gastrointestinala symtom 
Allmänna symtom och/eller symtom vid administreringsstället: 
Mycket vanliga: trötthet, smärta 
Vanliga: feber, svullnad på injektionsstället, rodnad 
Spontant rapporterade symtom som möjligen kan sättas i samband med vaccination förekom mindre 
vanligt och dessa bestod av frossa, andra reaktioner på injektionsstället och makulopapulösa utslag. 
Friska personer 
Reaktogenicitetsprofilen för Fendrix bland friska personer var i stort jämförbar med vad som sågs 
bland pre-hemodialys- och hemodialyspatienter. 
I en stor, dubbelblind, randomiserad jämförande studie inkluderades friska personer för att få en 3-dos 
primärvaccinering med Fendrix (N=713) eller med ett annat godkänt hepatit B-vaccin (N=238) vid 0, 
1 och 2 månader. De vanligaste biverkningarna som rapporterades var lokala reaktioner på 
injektionsstället.  
Jämfört med det andra vaccinet orsakade Fendrix mer övergående lokala symtom, varav smärta på 
injektionsstället är det efterfrågade lokala symtom som rapporterades mest frekvent. De allmänna 
symtom som efterfrågades visade dock liknande frekvenser i båda grupperna. 
Biverkningar rapporterade i en klinisk studie efter primärvaccinering med Fendrix och som ansetts ha 
åtminstone möjligt samband med vaccination har kategoriserats efter frekvens. 
Centrala och perifera nervsystemet: 
Vanliga: huvudvärk 
Öron och balansorgan: 
Sällsynta: yrsel 
Magtarmkanalen 
Vanliga: gastrointestinala symtom 
5 
 
 
 
 
 
 
 
 
 
 
 
 
 
 
 
 
 
 
 
 
Muskuloskeletala systemet och bindväv: 
Sällsynta: seninflammation, ryggsmärta 
Infektioner och infestationer: 
Sällsynta: virusinfektioner 
Allmänna symtom och/eller symtom vid administrationsstället: 
Mycket vanliga: svullnad på injektionsstället, trötthet, smärta, rodnad  
Vanliga: feber 
Mindre vanliga: andra reaktioner på injektionsstället 
Sällsynta: frossa, blodvallning, törst, asteni 
Immunsystemet: 
Sällsynta: allergi 
Psykiska störningar: 
Sällsynta: oro 
Ingen ökning av incidensen eller allvarlighetsgraden av dessa biverkningar sågs efter påföljande doser 
i primärvaccinationsschemat. 
Ingen ökning av reaktogeniciteten observerades efter boostervaccinationen i jämförelse med den 
primära vaccinationen. 
•  Erfarenhet med hepatit B-vaccin 
Efter utbredd användning av hepatit B-vacciner har det i mycket sällsynta fall rapporterats synkope, 
paralys, neuropati, neurit (inklusive Guillain-Barrés syndrom, synnervsinflammation och multipel 
skleros), encefalit, encefalopati, meningit och krampanfall. Orsakssamband till vaccinet har inte 
fastsällts.  
Anafylaxi, allergiska reaktioner inklusive anafylaktoida reaktioner och symtom liknande serumsjuka 
har också rapporterats i mycket sällsynta fall med hepatit B-vacciner. 
Rapportering av misstänkta biverkningar  
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering  
Begränsade data av överdosering finns tillgängliga. 
5. 
FARMAKOLOGISKA EGENSKAPER  
5.1  Farmakodynamiska egenskaper  
Farmakoterapeutisk grupp: hepatitvacciner, ATC-kod J07BC01 
Fendrix stimulerar bildandet av specifika humorala antikroppar mot HBsAg (anti-HBs antikroppar). 
En anti-HBs antikroppstiter ≥10 mIU/ml korrelerar med skydd mot HBV-infektion. 
Det kan förväntas att hepatit D också förhindras vid immunisering med Fendrix eftersom hepatit D 
(orsakad av deltakomponenten) inte förekommer i frånvaro av hepatit B-infektion. 
6 
 
 
 
 
 
 
 
 
 
 
 
 
 
 
 
 
 
 
 
 
Immunologiska data 
Pre-hemodialys och hemodialyspatienter: 
I en jämförande klinisk studie med 165 pre-hemodialys- och hemodialyspatienter (15 år och äldre), 
uppvisades skyddande nivåer av specifika humorala antikroppar (anti-HBs titrar ≥10 mIU/ml) hos 
74,4% av dem som fick Fendrix (N=82) en månad efter den tredje dosen (dvs vid månad 3), jämfört 
med 52.4% av patienterna i kontrollgruppen som fick en dubbeldos av ett annat godkänt hepatit B-
vaccin (N=83) för denna population. 
Vid månad 3, var GMT (Geometric Mean Titres)-nivåerna 223,0 mIU/ml och 50,1 mIU/ml i Fendrix- 
respektive kontrollgruppen, av vilka 41,1% respektive 15,9% av de vaccinerade hade anti-HBs 
antikroppstitrar ≥100 mIU/ml. 
Efter fullföljd primärvaccinering med fyra doser (dvs vid månad 7) hade 90,9% av dem som fått 
Fendrix uppnått seroprotektion (≥10 mIU/ml) mot hepatit B, i jämförelse med 84,4% i en 
kontrollgrupp som fick det andra godkända hepatit B-vaccinet. 
Vid månad 7, var GMT-nivåerna 3559,2 mIU/ml och 933,0 mIU/ml i Fendrixgruppen respektive den 
grupp som fick det kommersiellt tillgängliga hepatit B-vaccinet, av vilka 83,1% respektive 67,5% av 
de vaccinerade hade anti-HBs antikroppstitrar på ≥100 mIU/ml. 
Skyddande effekt 
Pre-hemodialys- och hemodialyspatienter: 
Anti-HBs antikroppar har visats kvarstå i åtminstone 36 månader efter en primärvaccinering med 
Fendrix vid 0, 1, 2 och 6 månader hos pre-hemodialys- och hemodialyspatienter. Vid månad 36, 
bibehöll 80,4% av dessa patienter skyddande antikroppsnivåer (anti-HBs titrar ≥10 mIU/ml) som kan 
jämföras med 51,3% bland patienter som fick ett kommersiellt tillgängligt hepatit B-vaccin.  
Vid månad 36 var GMT-nivåerna 154,1 mIU/ml och 111,9 mIU/ml i Fendrix respektive 
kontrollgruppen, varav 58,7% respektive 38,5% av personerna hade anti-HBs antikroppstitrar ≥100 
mIU/ml. 
5.2  Farmakokinetiska egenskaper  
De farmakokinetiska egenskaperna för Fendrix eller MPL enbart har inte studerats hos människa.  
5.3  Prekliniska säkerhetsuppgifter  
Icke-kliniska data visar inte på några särskilda risker för människa, baserat på djurstudier avseende 
akut toxicitet, toxicitet efter upprepad dosering, kardiovaskulär och respiratorisk säkerhetsfarmakologi 
och reproduktionstoxicitet inklusive graviditet samt peri- och postnatal utveckling av avkomman fram 
till avvänjning (se avsnitt 4.6). 
6. 
FARMACEUTISKA UPPGIFTER  
6.1  Förteckning över hjälpämnen  
Natriumklorid 
Vatten för injektionsvätskor 
För adjuvans, se avsnitt 2. 
6.2 
Inkompatibiliteter  
Då blandbarhetsstudier saknas skall detta läkemedel inte blandas med andra läkemedel. 
7 
 
 
 
 
 
 
 
 
 
 
 
 
 
 
 
 
 
 
6.3  Hållbarhet  
3 år 
6.4  Särskilda förvaringsanvisningar  
Förvaras i kylskåp (2 °C-8 °C). 
Får ej frysas. 
Förvaras i originalförpackningen. Ljuskänsligt. 
6.5  Förpackningstyp och innehåll  
0,5 ml suspension i förfylld spruta (typ I glas) med en kolvpropp (butylgummi) och med ett 
skyddslock. 
Skyddslocket och gummikolvringen på den förfyllda sprutan är av syntetiskt gummi. 
Förpackningar om 1 och 10 stycken med eller utan nålar. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering  
Under förvaring kan en tunn vit bottensats och en klar färglös supernatant bildas. 
Före administration ska vaccinet omskakas väl för att erhålla en nästan genomskinlig, vitaktig 
suspension. 
Vaccinet ska inspekteras visuellt avseende främmande partiklar eller fysikaliska förändringar både 
före och efter resuspension. Vaccinet ska inte användas om utseendet avviker från det som beskrivs 
ovan. 
Instruktioner för den förfyllda sprutan 
8 
 
 
 
 
 
 
 
 
 
 
 
 
 
 
 
 
Luer Lock koppling 
Kolvstång 
Sprutcylinder 
Lock 
Håll alltid i sprutcylindern, inte i kolvstången. 
Skruva av locket på sprutan genom att vrida den 
motsols. 
Nålfäste 
Fäst nålen på sprutan genom att ansluta den till 
Luer Lock kopplingen och rotera ett kvarts varv 
medsols tills du känner att den låser sig. 
Dra inte ut kolvstången ur sprutcylindern, om 
detta sker ska vaccinet inte administreras. 
Destruktion 
Ej använt läkemedel och avfall skall hanteras enligt lokala bestämmelser. 
7. 
INNEHAVARE AV GODKÄNNANDE FÖR FÖRSÄLJNING  
GlaxoSmithKline Biologicals s.a. 
Rue de l’Institut 89 
B-1330 Rixensart, Belgien 
8. 
NUMMER PÅ GODKÄNNANDE FÖR FÖRSÄLJNING  
EU/1/04/0299/001 
EU/1/04/0299/002 
EU/1/04/0299/003 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE  
Datum för första godkännande: 2 februari 2005 
Datum för förnyat godkännande: 17 november 2014 
10.  DATUM FÖR ÖVERSYN AV PRODUKTRESUMÉN  
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu/. 
9 
 
 
 
 
 
 
 
 
 
 
 
 
 
 
 
 
 
 
 
BILAGA II  
A.  TILLVERKARE AV DEN AKTIVA SUBSTANSEN AV BIOLOGISKT 
URSPRUNGOCH TILLVERKARE SOM ANSVARAR FÖR 
FRISLÄPPANDE AV TILLVERKNINGSSATS 
B.  VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING  
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET 
10 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare av aktivt innehållsämne av biologiskt ursprung 
GlaxoSmithKline Biologicals S.A.  
89, rue de l’Institut - 1330 Rixensart  
Belgien 
Namn och adress till tillverkare som ansvarar för frisläppande av tillverkningssats 
GlaxoSmithKline Biologicals S.A.  
89, rue de l’Institut - 1330 Rixensart  
Belgien 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
• 
Officiellt frisläppande av tillverkningssats  
Enligt artikel 114 i rådets direktiv 2001/83/EC, ska det officiella frisläppandet av tillverkningssats 
föregås av en undersökning som görs av ett statligt laboratorium eller ett för ändamålet inrättat 
laboratorium. 
C.   ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Ej relevant 
11 
 
 
 
 
 
 
 
 
 
 
 
 
 
 
 
 
 
 
 
 
BILAGA III  
MÄRKNING OCH BIPACKSEDEL  
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING  
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ YTTRE FÖRPACKNINGEN  
1 FÖRFYLLD SPRUTA MED SEPARAT NÅL 
I FÖRFYLLD SPRUTA UTAN NÅL 
10 FÖRFYLLDA SPRUTOR UTAN NÅLAR 
1. 
LÄKEMEDLETS NAMN 
Fendrix injektionsvätska, suspension 
Vaccin mot hepatit B (rDNA) (med adjuvans, adsorberat) 
2. 
DEKLARATION AV AKTIV(A) SUBSTANS(ER) 
1 dos (0,5 ml): 
Hepatit B-ytantigen1,2,3 
1som adjuvans används AS04C innehållande: 
- 3-O-desacyl-4’-monofosforyllipid A (MPL) 2 
2adsorberat på aluminiumfosfat (totalt 0,5 milligram Al3+) 
20 mikrogram 
50 mikrogram 
3producerat i jästceller (Saccharomyces cerevisiae) med rekombinant DNA-teknik 
3. 
FÖRTECKNING ÖVER HJÄLPÄMNEN 
Natriumklorid 
Vatten för injektionsvätskor 
4. 
LÄKEMEDELSFORM OCH FÖRPACKNINGSSTORLEK 
Injektionsvätska, suspension 
1 förfylld spruta 
1 separat nål 
1 dos (0,5 ml) 
1 förfylld spruta 
1 dos (0,5 ml) 
10 förfyllda sprutor 
1 dos (0,5 ml) 
5. 
ADMINISTRERINGSSÄTT OCH ADMINISTRERINGSVÄG 
Intramuskulär användning 
Omskakas väl före användning 
Läs bipacksedeln före användning 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN 
Förvaras utom syn- och räckhåll för barn 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i kylskåp  
Får ej frysas 
Förvaras i originalförpackningen. Ljuskänsligt 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
GlaxoSmithKline Biologicals s.a. 
Rue de l’Institut 89 
B-1330 Rixensart, Belgien 
12.  NUMMER PÅ GODKÄNNANDE FÖR FÖRSÄLJNING 
EU/1/04/0299/001 – förpackning om 1 spruta med separat nål 
EU/1/04/0299/002 – förpackning om 1 spruta utan nål 
EU/1/04/0299/003 – förpackning om 10 sprutor utan nålar 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej  
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC:  
SN:  
NN:  
16 
 
 
 
 
 
 
 
 
 
 
UPPGIFTER SOM SKALL FINNAS PÅ INRE LÄKEMEDELSFÖRPACKNINGEN 
FÖRFYLLD SPRUTA 
1. 
LÄKEMEDLETS NAMN OCH ADMINISTRERINGSVÄG 
Fendrix injektionsvätska, suspension 
IM 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
NUMMER PÅ TILLVERKNINGSSATS 
Lot 
5.  MÄNGDANGIVELSE UTTRYCKT I VIKT, VOLYM ELLER PER ENHET 
1 dos (0,5 ml) 
6. 
ÖVRIGT 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL  
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren  
Fendrix injektionsvätska, suspension 
Hepatit B- (rDNA) vaccin (med adjuvans, adsorberat) 
Läs noga igenom denna bipacksedel innan du får detta vaccin. Den innehåller information som 
är viktig för dig. 
•  Spara denna information, du kan behöva läsa den igen. 
•  Om du har ytterligare frågor vänd dig till läkare eller apotekspersonal. 
•  Detta vaccin har ordinerats enbart åt dig. Ge det inte till andra.  
• 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4.  
I denna bipacksedel finns information om följande: 
Vad Fendrix är och vad det används till 
1. 
Vad du behöver veta innan du får Fendrix 
2. 
Hur Fendrix ges 
3. 
Eventuella biverkningar 
4. 
Hur Fendrix ska förvaras 
5. 
Förpackningens innehåll och övriga upplysningar 
6. 
1. 
  Vad Fendrix är och vad det används till  
Fendrix är ett vaccin som skyddar mot hepatit B. 
Det används till patienter med njursjukdom: 
•  patienter som genomgår hemodialys – där dialysmaskinen tar bort slaggprodukter ur blodet 
•  patienter som kommer att genomgå hemodialys i framtiden. 
Fendrix används till vuxna och ungdomar 15 år och äldre. 
Vad är hepatit B? 
Hepatit B orsakas av ett virus som orsakar leversvullnad.  
•  Det är möjligt att tecken inte uppträder förrän 6 veckor till 6 månader efter infektion. 
•  De huvudsakliga tecknen på sjukdom innefattar milda influensasymtom såsom huvudvärk eller 
feber, kraftig trötthetskänsla, mörk urin, blek avföring, gulaktig hud eller ögonvitor (gulsot). 
Dessa eller andra tecken kan innebära att personen kan behöva sjukhusvård. De flesta tillfrisknar 
helt från sjukdomen.  
•  Vissa personer med hepatit B ser inte sjuka ut eller känner sig inte sjuka – de har inga 
sjukdomstecken. 
•  Viruset finns i kroppsvätskor som i vaginan, blodet, sädesvätska eller saliv (spott). 
Bärare av hepatit B 
•  Hepatit B-viruset stannar i kroppen hela livet hos vissa personer. 
•  Detta betyder att de fortfarande kan infektera andra personer och kallas för virusbärare. 
•  Bärare av viruset löper risk att få allvarliga leverproblem, som cirros eller levercancer. 
Hur Fendrix fungerar 
•  Fendrix hjälper din kropp att tillverka sitt eget skydd mot virus (antikroppar). Dessa antikroppar 
kommer att skydda dig mot sjukdomen. 
•  Fendrix innehåller två ämnen kallade MPL (ett icke-toxiskt renat fettderivat från bakterier) och 
aluminiumfosfat. Dessa gör att vaccinet fungerar snabbare, bättre och har längre effekt. 
•  Som med alla vacciner kan inte en behandling med Fendrix helt skydda alla vaccinerade personer. 
19 
 
 
 
 
 
 
  
 
 
 
 
 
 
•  Fendrix kanske inte skyddar dig från att bli sjuk om du redan har fått hepatit B-viruset. 
•  Fendrix kan bara skydda dig mot infektion av hepatit B-virus. Det kan inte skydda dig mot andra 
infektioner som kan påverka levern även om dessa infektioner har liknande tecken som de som 
orsakas av hepatit B-virus. 
2. 
 Vad du behöver veta innan du får Fendrix  
Fendrix ska inte ges: 
• 
• 
• 
om du är allergisk mot aktiv substans, eller något annat innehållsämne i detta vaccin (anges i 
avsnitt 6). Tecken på allergisk reaktion kan vara kliande hudutslag, andfåddhet och svullnad av 
ansikte eller tunga 
om du någon gång har fått en allergisk reaktion mot något vaccin mot hepatit B 
om du har en kraftig infektion med feber. Vaccinet kan ges efter att du har tillfrisknat. En lättare 
infektion såsom förkylning är inget hinder, men berätta först för din läkare. 
Fendrix ska inte ges om något av ovanstående gäller dig. Om du är osäker, tala med din läkare eller 
apotekspersonal innan du får Fendrix. 
Varningar och försiktighet 
Tala med läkare eller apotekspersonal innan du ges Fendrix: 
•  om du har några kända allergier 
•  om du har haft några problem med din hälsa efter någon tidigare vaccination. 
Svimning kan förekomma (främst hos ungdomar) efter, eller även före, all nålinjektion. Tala därför om 
för läkaren eller sjuksköterskan om du har svimmat vid tidigare injektion. 
Om något av ovanstående gäller dig (eller om du är osäker), tala med din läkare eller apotekspersonal 
innan du får Fendrix. 
Andra läkemedel och Fendrix 
Tala om för läkare om du tar, nyligen har tagit eller kan tänkas ta något annat läkemedel eller om du 
nyligen har fått något annat vaccin. 
•  Det bör gå minst 2-3 veckor mellan vaccination med Fendrix och något annat vaccin.  
•  Fendrix kan behöva ges samtidigt som en injektion med specifika hepatit B-immunoglobuliner. 
Din läkare kommer att säkerställa att vaccinerna ges på olika injektionsställen på kroppen. 
Graviditet, amning och fertilitet 
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du ges detta vaccin. 
Körförmåga och användning av maskiner 
Du kan känna dig trött eller få huvudvärk efter att du har fått Fendrix. Om detta inträffar, var särskilt 
försiktig när du kör bil eller hanterar några verktyg eller maskiner. 
Fendrix innehåller natrium 
Detta vaccin innehåller mindre än 1 mmol (23 mg) natrium per dos, d.v.s. är näst intill ”natriumfritt”. 
20 
 
 
 
 
 
 
 
 
 
 
 
 
  
 
 
 
 
 
 
 
3. 
 Hur Fendrix ges  
Hur vaccinet ges 
Läkaren eller sjuksköterskan kommer att ge dig Fendrix som en injektion i en muskel. Det sker 
vanligtvis i din överarm. 
Hur mycket ges 
•  Du kommer att få en serie med fyra injektioner. 
• 
Injektionerna kommer att ges inom 6 månader. 
-  Första injektionen: 
-  Andra injektionen: 
-  Tredje injektionen: 
-  Fjärde injektionen:  
vid ett överenskommet datum med din läkare 
1 månad efter den första injektionen 
2 månader efter första injektionen 
6 månader efter första injektionen 
•  Läkaren eller sjuksköterskan kommer att berätta för dig när du ska komma tillbaka för 
nästkommande injektioner. 
•  När du har fått den första injektionen med Fendrix, behöver kommande injektioner också vara 
med Fendrix (inte något annat hepatit B-vaccin). 
Din läkare kommer att berätta för dig om du behöver extradoser eller framtida påfyllnadsdoser. 
Fendrix kan också ges som påfyllnad efter en behandling med en annan sorts hepatit B-vaccin.  
Om du glömmer en dos 
•  Om du glömmer en injektion, tala med din läkare och boka ett nytt besök. 
• 
Se till att du fullföljer hela schemat om fyra injektioner. Du kan annars inte vara säker på att du 
har ett fullgott skydd mot infektion. 
4. 
 Eventuella biverkningar  
Liksom alla läkemedel kan detta vaccin orsaka biverkningar men alla användare behöver inte få dem. 
Följande biverkningar kan förekomma med detta vaccin. Frekvensen definieras enligt sättet som listas 
nedan. 
Mycket vanliga (dessa kan förekomma vid fler än 1 av 10 vaccindoser): huvudvärk, trötthetskänsla, 
smärta eller obehagskänsla på injektionsstället. 
Vanliga (dessa kan förekomma vid upp till 1 av 10 vaccindoser): rodnad eller svullnad där injektionen 
gavs, feber, mag- och matsmältningsbesvär. 
Mindre vanliga (dessa kan förekomma vid upp till 1 av 100 vaccindoser): frossa, röda, upphöjda 
hudutslag, andra reaktioner där injektionen gavs. 
Sällsynta (dessa kan förekomma vid upp till 1 av 1 000 vaccindoser): allergi, blodvallningar, yrsel, 
törst, oroskänsla, infektion orsakad av ett virus, ryggsmärta, seninflammation. 
Dessutom har följande biverkningar också rapporterats för andra hepatit B-vacciner: 
Mycket sällsynta (dessa kan förekomma vid upp till 1 av 10 000 vaccindoser): kramper, svimning, 
problem med nerverna runt ögat (optisk neurit), multipel skleros, känselbortfall eller problem att röra 
vissa delar av kroppen, svår huvudvärk med nackstelhet, domningar eller svaghet i armar och ben 
(neuropati), inflammation av nerverna (neurit), svaghet och förlamning i armar och ben som ofta 
övergår till bröst och ansikte (Guillain-Barrés syndrom), svullnad eller infektion i hjärnan (encefalit, 
encefalopati), allergiska reaktioner, inklusive anafylaktoida reaktioner, dessa är mycket sällsynt 
21 
 
 
 
 
 
 
 
 
 
 
 
 
 
 
 
 
 
förekommande (vid upp till 1 av 10 000 vaccindoser).  Dessa kan vara lokala eller utbredda utslag som 
kan klia eller bli blåsor, svullnad av ögon och ansikte, andnings- eller sväljsvårigheter, ett snabbt 
blodtrycksfall och medvetslöshet. Sådana reaktioner kan förekomma innan du har lämnat 
läkarmottagningen men du ska alltid söka omedelbar hjälp när dessa reaktioner inträffar.  
Rapportering av biverkningar  
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet.  
5. 
Hur Fendrix ska förvaras  
•  Förvara detta vaccin utom syn- och räckhåll för barn. 
•  Används före utgångsdatum som anges på kartongen. Utgångsdatumet är den sista dagen i 
angiven månad. 
•  Förvaras i kylskåp (2 °C-8 °C). 
•  Förvaras i originalförpackningen. Ljuskänsligt. 
•  Får ej frysas eftersom det förstör vaccinet. 
•  Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar  
Innehållsdeklaration 
•  Det aktiva innehållsämnet i 1 dos (0,5 ml) av Fendrix är: 
Hepatit B-ytantigen1,2,3 
1som adjuvans används AS04C innehållande: 
- 3-O-desacyl-4’-monofosforyllipid A (MPL)2 
2adsorberat på aluminiumfosfat (totalt 0,5 milligram Al3+) 
20 mikrogram 
50 mikrogram 
3producerat i jästceller (Saccharomyces cerevisiae) med rekombinant DNA-teknik. 
•  Övriga innehållsämnen i Fendrix är: natriumklorid, vatten för injektionsvätskor. 
Vaccinets utseende och förpackningsstorlekar 
Fendrix är en vit och mjölkaktig suspension. 
Fendrix tillhandahålls i en förfylld spruta innehållande 1 dos med eller utan separata nålar i 
förpackningar om 1 och 10 stycken. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning och tillverkare 
GlaxoSmithKline Biologicals s.a. 
Rue de l’Institut 89 
22 
 
 
 
 
 
 
 
 
 
 
 
 
 
 
 
 
 
 
 
 
 
 
B-1330 Rixensart 
Belgien 
För ytterligare upplysningar om detta läkemedel, kontakta ombudet för innehavaren av godkännandet 
för försäljning. 
België/Belgique/Belgien 
GlaxoSmithKline Pharmaceuticals SA./NV 
Tél/Tel: + 32 10 85 52 00 
Lietuva 
GlaxoSmithKline Biologicals SA 
Tel. +370 80000334 
България 
GlaxoSmithKline Biologicals SAТел. +359 
80018205 
Luxembourg/Luxemburg 
GlaxoSmithKline Pharmaceuticals SA./NV. 
Tél/Tel: + 32 10 85 52 00 
Česká republika 
GlaxoSmithKline s.r.o. 
Tel: + 420 2 22 00 11 11 
cz.info@gsk.com 
Danmark 
GlaxoSmithKline Pharma A/S 
Tlf: + 45 36 35 91 00 
dk-info@gsk.com 
Deutschland 
GlaxoSmithKline GmbH & Co. KG 
Tel: + 49 (0)89 360448701 
produkt.info@gsk.com 
Eesti 
GlaxoSmithKline Biologicals SA 
Tel: +372 8002640 
Ελλάδα 
GlaxoSmithKline Μονοπρόσωπη A.E.B.E. 
Tηλ: + 30 210 68 82 100 
España 
GlaxoSmithKline, S.A. 
Tel: + 34 900 202 700 
es-ci@gsk.com  
France 
Laboratoire GlaxoSmithKline 
Tél: + 33 (0) 1 39 17 84 44 
diam@gsk.com 
Hrvatska 
GlaxoSmithKline Biologicals SA 
Tel.: +385 800787089 
Ireland 
GlaxoSmithKline (Ireland) Ltd 
Tel: + 353 (0)1 495 5000 
Magyarország 
GlaxoSmithKline Biologicals SA 
Tel.: +36 80088309 
Malta 
GlaxoSmithKline Biologicals SA 
Tel: +356 80065004 
Nederland 
GlaxoSmithKline BV 
Tel: + 31 (0)33 2081100 
Norge 
GlaxoSmithKline AS 
Tlf: + 47 22 70 20 00 
Österreich 
GlaxoSmithKline Pharma GmbH. 
Tel: + 43 1 970 75-0 
at.info@gsk.com 
Polska 
GSK Services Sp. z o.o. 
Tel.: + 48 (22) 576 9000 
Portugal 
Smith Kline & French Portuguesa - Produtos 
Farmacêuticos, Lda. 
Tel: + 351 21 412 95 00 
FI.PT@gsk.com 
România 
GlaxoSmithKline Biologicals SA 
Tel: +40 800672524 
Slovenija 
GlaxoSmithKline Biologicals SA 
Tel: +386 80688869 
23 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Ísland 
Vistor hf.  
Sími: +354 535 7000  
Italia 
GlaxoSmithKline S.p.A. 
Tel: + 39 (0) 45 7741111 
Κύπρος 
GlaxoSmithKline Biologicals SA 
Τηλ: +357 80070017 
Latvija 
GlaxoSmithKline Biologicals SA 
Tel: +371 80205045 
Denna bipacksedel ändrades senast 
Övriga informationskällor 
Slovenská republika 
GlaxoSmithKline Biologicals SA 
Tel: +421 800500589 
Suomi/Finland 
GlaxoSmithKline Oy 
Puh/Tel: + 358 (0)10 30 30 30 
Sverige 
GlaxoSmithKline AB 
Tel: + 46 (0)8 638 93 00 
info.produkt@gsk.com 
United Kingdom (Northern Ireland) 
GlaxoSmithKline Biologicals SA 
Tel: +44(0)800 221441 
customercontactuk@gsk.com 
Information om detta läkemedel finns tillgänglig på Europeiska läkemedelsmyndighetens  hemsida 
http://www.ema.europa.eu/. 
------------------------------------------------------------------------------------------------------------------------------ 
Följande uppgifter är uteslutande för  hälsovårdspersonal 
Under förvaring kan en tunn vit bottensats och en klar färglös supernatant bildas. 
Före användning ska vaccinet omskakas väl till en nästan genomskinlig, vitaktig suspension. 
Vaccinet ska inspekteras visuellt både före och efter omskakning, med avseende på främmande 
partiklar och/eller fysikaliska förändringar. Vaccinet ska inte användas om någon förändring i 
vaccinets utseende noteras. 
Oanvänt läkemedel eller avfall ska omhändertas enligt lokala bestämmelser. 
Fendrix ska inte ges till personer med känd överkänslighet mot det aktiva innehållsämnet eller mot 
något hjälpämne.  
Fendrix ska inte ges till personer som visat tecken på överkänslighet efter tidigare administrering av 
andra hepatit B-vacciner. 
Fendrix ska inte ges till personer som lider av akut svår febersjukdom. Lättare infektioner, såsom 
förkylning, är ingen kontraindikation för immunisering. 
Fendrix ska administreras intramuskulärt i deltoideusregionen. 
Eftersom intramuskulär administrering i glutealmuskeln kan resultera i ett mindre optimalt svar på 
vaccinet, ska detta administreringssätt undvikas. 
Fendrix får under inga omständigheter ges intradermalt eller intravenöst. 
24 
 
 
 
 
 
 
 
 
 
 
 
 
 
 
 
 
 
 
 
 
 
Eftersom pre-hemodialys- och hemodialyspatienter är särskilt utsatta för HBV och löper högre risk att 
bli kroniskt infekterade, bör det särskilt övervägas att ge ytterligare boosterdoser för att säkerställa en 
skyddande antikroppsnivå såsom definierad enligt nationella rekommendationer. 
Lämplig medicinsk behandling ska alltid finnas i beredskap då sällsynta fall av anafylaktiska 
reaktioner till följd av administrering av vaccinet kan inträffa.  
Instruktioner för den förfyllda sprutan 
Luer Lock koppling 
Kolvstång 
Sprutcylinder 
Lock 
Håll alltid i sprutcylindern, inte i kolvstången. 
Skruva av locket på sprutan genom att vrida den 
motsols. 
Nålfäste 
Fäst nålen på sprutan genom att ansluta den till 
Luer Lock kopplingen och rotera ett kvarts varv 
medsols tills du känner att den låser sig. 
Dra inte ut kolvstången ur sprutcylindern, om 
detta sker ska vaccinet inte administreras. 
Destruktion 
Ej använt läkemedel och avfall ska kasseras enligt gällande anvisningar. 
25 
 
 
 
 
 
 
 
 
 
