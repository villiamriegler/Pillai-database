EMA/462426/2016 
EMEA/H/C/000721 
Sammanfattning av EPAR för allmänheten 
Cervarix 
humant papillomvirusvaccin [typerna 16 och 18] (rekombinant, med 
adjuvans, adsorberat) 
Detta är en sammanfattning av det offentliga europeiska utredningsprotokollet (EPAR) för Cervarix. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Cervarix? 
Cervarix är ett vaccin. Det är en injektionsvätska, suspension som innehåller renade proteiner från två 
typer av humant papillomvirus (typerna 16 och 18). Det finns i injektionsflaskor eller förfyllda sprutor. 
Vad används Cervarix för? 
Cervarix ges till män och kvinnor respektive pojkar och flickor från 9 års ålder som skydd mot följande 
tillstånd orsakade av vissa typer av humant papillomvirus (HPV): 
• 
• 
cancer i livmoderhals eller anus, 
precancerösa lesioner (onormal celltillväxt som är ett förstadium till cancer) i det genitala området 
(livmoderhals, blygd, vagina eller anus). 
Cervarix ges enligt officiella rekommendationer. 
Vaccinet är receptbelagt. 
Hur används Cervarix? 
Cervarix ges i två eller tre doser beroende på ålder. 
Personer i åldern 9–14 år kan få två doser med sex månaders mellanrum. Om nödvändigt kan den 
andra dosen ges 5–13 månader efter den första dosen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Personer som är 15 år eller äldre får tre doser. Rekommenderat dosintervall är en månad mellan den 
första och andra dosen, och fem månader mellan den andra och den tredje dosen. Den andra och den 
tredje dosen kan dock ges med längre intervall om nödvändigt. 
Rekommendationen är att personer som får den första dosen Cervarix ska fullfölja 
vaccinationsschemat. Vaccinet ges som en injektion i överarmsmuskeln. 
Hur verkar Cervarix? 
Papillomvirus är virus som orsakar vårtor och onormal vävnadstillväxt. Det finns över 100 typer av 
papillomvirus och vissa av dessa har samband med cancer i könsorgan och anus. HPV-typerna 16 och 
18 orsakar ungefär 70 procent av fallen av livmoderhalscancer och 90 procent av fallen av analcancer. 
Alla papillomvirus har ett skal eller en ”kapsid” som består av så kallade L1-proteiner. Cervarix 
innehåller renade L1-proteiner från HPV-typerna 16 och 18. De framställs med en metod som kallas 
rekombinant DNA-teknik, vilket innebär att de framställs av celler som fått en gen (DNA) som gör att 
de kan producera L1-proteiner. Proteinerna sammanfogas till virusliknande partiklar (strukturer som 
ser ut som HPV så att kroppen lätt kan känna igen dem). 
När en patient får vaccinet bildar immunsystemet antikroppar mot L1-proteinerna. Antikropparna 
hjälper till att förstöra viruset. Efter vaccination kan immunsystemet bilda antikroppar snabbare om 
det på nytt utsätts för de riktiga virusen. Detta bidrar till skyddet mot de sjukdomar som dessa virus 
orsakar. 
Vaccinet framställs med hjälp av ett ”adjuvanssystem” som innehåller MPL, en renad lipid (en 
fettliknande substans) som utvunnits ur bakterier, vilket ökar vaccinets immunstimulerande effekt. 
Vaccinet ”adsorberas”, vilket innebär att de virusliknande partiklarna och MPL fästs på en 
aluminiumförening för att öka immunsvaret. 
Hur har Cervarix effekt undersökts? 
För förebyggande av precancerösa lesioner eller cancer i livmoderhalsen har Cervarix undersökts i en 
huvudstudie med omkring 19 000 kvinnor i åldern 15–25 år. Cervarix jämfördes med ett annat vaccin 
som inte är aktivt mot HPV (i detta fall ett vaccin mot hepatit A-virus). I studien undersöktes hur 
många kvinnor som utvecklade precancerösa lesioner i livmoderhalsen kopplade till en infektion med 
HPV-typerna 16 eller 18. I denna studie var de allra flesta kvinnorna inte infekterade med dessa typer 
av HPV i början av studien. Kvinnorna följdes upp i upp till fyra år efter att de fått den första dosen av 
vaccinet. 
I en andra huvudstudie jämfördes effekten av två doser av Cervarix som gavs till flickor i åldern 9–
14 år med effekten av tre doser som gavs till flickor och kvinnor i åldern 15–25 år. Huvudeffektmåttet 
var om skyddande antikroppar mot HPV-typerna 16 och 18 utvecklades en månad efter den sista 
dosen hos personer som inte tidigare hade vaccinerats. 
I fem ytterligare studier tittade man på utvecklingen av antikroppar hos flickor och kvinnor i åldern 9–
25 år som fick tre doser Cervarix. 
Företaget lade också fram uppgifter om skydd mot precancerösa lesioner i vulva och vagina hos 
patienter som fick Cervarix. 
För förebyggande av lesioner och cancer i anus genomfördes fyra studier. I en av dem jämfördes nivån 
av skyddande antikroppar som utvecklades hos vuxna kvinnor efter behandling med Cervarix jämfört 
med nivån efter behandling med ett annat HPV-vaccin som redan godkänts för behandling av lesioner 
Cervarix  
EMA/462426/2016  
Sida 2/4 
 
 
 
 
 
och cancer i anus. En liknande studie utfördes på flickor i åldern 9–14 år. Som stöd för användningen 
på pojkar och män genomfördes två andra studier för att jämföra utvecklingen av skyddande 
antikroppar hos män respektive hos kvinnor. 
Vilken nytta har Cervarix visat vid studierna? 
Cervarix var effektivare än jämförelsevaccinet när det gällde att förebygga onormal celltillväxt i 
livmoderhalsen. I den första huvudstudien, som omfattade drygt 7 000 kvinnor som fick Cervarix och 
som inte tidigare varit infekterade med HPV-typerna 16 och 18, utvecklade fyra patienter precancerösa 
lesioner i livmoderhalsen som var kopplade till dessa HPV-typer. Detta skedde i genomsnitt efter 
39 månader. Detta ska jämföras med 56 av de drygt 7 000 kvinnor som fick det andra vaccinet. 
Studien visade också att Cervarix kan skydda mot infektioner eller lesioner kopplade till vissa andra 
HPV-typer. 
Den andra huvudstudien visade att två doser Cervarix som gavs med 5–13 månaders mellanrum inte 
var mindre effektiva hos flickor i åldern 9–14 år än en standardvaccination med tre doser till kvinnor 
och äldre flickor. Alla som inte hade vaccinerats tidigare hade utvecklat höga nivåer av skyddande 
antikroppar mot virustyperna 16 och 18 en månad efter den sista dosen. 
De ytterligare fem studierna visade att samtliga personer som var 9 år och äldre som fick tre doser 
Cervarix utvecklade höga nivåer av antikroppar mot HPV-typerna 16 och 18. Sammantaget tydde 
resultaten på att vaccinet skyddar mot infektion med dessa två HPV-typer när det ges från 9 års ålder 
och att vaccination med två doser är lämpligt för flickor i åldern 9–14 år. 
Uppgifterna om skydd mot precancerösa lesioner i vulva och vagina antydde att Cervarix kunde vara 
effektivt för att skydda mot sådana lesioner. 
I studierna som undersökte förebyggande av lesioner och cancer i anus jämfördes 2 eller 3 doser av 
Cervarix med ett annat HPV-vaccin som är godkänt för analcancer. Studierna visade att flickor och 
kvinnor hade jämförbara eller bättre antikroppsnivåer med Cervarix jämfört med det andra vaccinet. 
Studierna som undersökte nivåerna av antikroppar hos pojkar och män visade att deras nivåer var 
jämförbara med dem hos kvinnorna. Dessa uppgifter tyder på att Cervarix skulle kunna vara effektivt 
för att skydda män och kvinnor mot precancerösa lesioner och cancer i anus. 
Vilka är riskerna med Cervarix? 
De vanligaste biverkningarna som orsakas av Cervarix (uppträder hos fler än 1 av 10 patienter) är 
huvudvärk, myalgi (muskelsmärta), reaktioner på injektionsstället, däribland smärta, rodnad och 
svullnad, samt utmattning (trötthet). 
En fullständig förteckning över biverkningar och restriktioner för Cervarix finns i bipacksedeln. 
Varför har Cervarix godkänts? 
CHMP fann att nyttan med Cervarix är större än riskerna och rekommenderade att Cervarix skulle 
godkännas för försäljning. 
Vad görs för att garantera säker och effektiv användning av Cervarix? 
Rekommendationer och försiktighetsåtgärder som vårdpersonal och patienter ska vidta för säker och 
effektiv användning av Cervarix har tagits med i produktresumén och bipacksedeln. 
Cervarix  
EMA/462426/2016  
Sida 3/4 
 
 
 
 
 
Mer information om Cervarix 
Den 20 september 2007 beviljade Europeiska kommissionen ett godkännande för försäljning av 
Cervarix som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Cervarix finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2016. 
Cervarix  
EMA/462426/2016  
Sida 4/4 
 
 
 
 
 
