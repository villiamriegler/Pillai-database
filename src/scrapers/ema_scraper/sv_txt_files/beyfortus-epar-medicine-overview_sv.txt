EMA/776857/2022 
EMEA/H/C/005304 Rättelse1 
Beyfortus (nirsevimab) 
Sammanfattning av Beyfortus och varför det är godkänt inom EU 
Vad är Beyfortus och vad används det för? 
Beyfortus är ett läkemedel som används för att förebygga allvarlig nedre luftvägssjukdom 
(lungsjukdom) orsakad av respiratoriskt syncytialvirus (RSV) hos nyfödda och barn under deras första 
RSV-säsong. 
Beyfortus innehåller den aktiva substansen nirsevimab. 
Hur används Beyfortus? 
Läkemedlet är receptbelagt. 
Beyfortus ges som en engångsinjektion i lårmuskeln. Det ges en gång innan RSV-säsongen börjar eller 
vid födseln för spädbarn som föds under RSV-säsongen. Den rekommenderade dosen är 50 mg för 
barn som väger under 5 kg och 100 mg för barn som väger 5 kg eller mer. 
För mer information om hur du använder Beyfortus, läs bipacksedeln eller tala med läkare eller 
apotekspersonal. 
Hur verkar Beyfortus? 
Den aktiva substansen i Beyfortus, nirsevimab, är en monoklonal antikropp. En monoklonal antikropp 
är ett slags protein som har utformats för att känna igen och fästa vid en särskild struktur (ett s.k. 
antigen). Nirsevimab fäster vid ett protein som kallas ”F-protein” på RSV:s yta. När nirsevimab är fäst 
vid detta protein kan viruset inte tränga in i kroppens celler, särskilt inte i lungorna. Detta bidrar till att 
förebygga RSV-infektion. 
Vilka fördelar med Beyfortus har visats i studierna? 
I tre huvudstudier visade sig Beyfortus vara effektivt när det gäller att minska den nedre 
luftvägssjukdom som orsakas av RSV. 
1 Rättelse av procentandel i avsnittet “Vilka fördelar med Beyfortus har visats i studierna?”: 2,6 procent har ändrats till 5 
procent (25 av 496). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
 
I en studie jämfördes Beyfortus med placebo (overksam behandling) hos 1 490 friska barn som fötts 
för tidigt och fötts fullgångna (vid 35 veckors graviditet eller mer). Efter att ha fått Beyfortus under sin 
första RSV-säsong utvecklade 1,2 procent av barnen (12 av 994) RSV-inducerad lungsjukdom som 
krävde medicinsk vård, jämfört med 5 procent (25 av 496) i placebogruppen. 
Liknande resultat sågs i en andra studie där Beyfortus jämfördes med placebo hos 1 453 barn som 
fötts fem eller fler veckor för tidigt (mellan 29 och 35 veckors graviditet). Efter att ha fått Beyfortus 
under sin första RSV-säsong utvecklade 2,6 procent av barnen (25 av 969) RSV-inducerad 
lungsjukdom som krävde medicinsk vård, jämfört med 9,5 procent (46 av 484) i placebogruppen. 
I en tredje studie jämfördes Beyfortus med palivizumab (ett annat läkemedel mot RSV-inducerad 
lungsjukdom) hos barn som antingen föddes för tidigt eller föddes fullgångna, men som hade hjärt- 
eller lungsjukdom som innebar att de löpte risk för RSV-inducerad lungsjukdom. Efter att ha fått 
Beyfortus utvecklade 4 barn (av 616) RSV-inducerad lungsjukdom som krävde medicinsk vård, jämfört 
med 3 barn (av 309) i gruppen som fick palivizumab. 
Vilka är riskerna med Beyfortus? 
De vanligaste biverkningarna som orsakas av Beyfortus (kan förekomma hos upp till 1 av 100 
användare) är hudutslag inom 14 dagar efter injektionen och feber och reaktioner på injektionsstället 
inom 7 dagar efter injektionen. 
En fullständig förteckning över biverkningar och restriktioner för Beyfortus finns i bipacksedeln. 
Varför är Beyfortus godkänt i EU? 
Beyfortus visade sig vara effektivt när det gällde att förebygga RSV-inducerad lungsjukdom som 
krävde medicinsk vård. Vad gäller säkerheten anses biverkningarna vara hanterbara och i linje med 
vad som kan förväntas av denna läkemedelsklass. Europeiska läkemedelsmyndigheten (EMA) fann att 
fördelarna med Beyfortus är större än riskerna och att Beyfortus kan godkännas för försäljning i EU. 
Vad görs för att garantera säker och effektiv användning av Beyfortus? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Beyfortus har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Beyfortus kontinuerligt. 
Misstänkta biverkningar som har rapporterats för Beyfortus utvärderas noggrant och nödvändiga 
åtgärder vidtas för att skydda patienterna. 
Mer information om Beyfortus 
Den 31 oktober 2022 beviljades Beyfortus ett godkännande för försäljning som gäller i hela EU. 
Mer information om Beyfortus finns på EMA:s webbplats: 
ema.europa.eu/medicines/human/EPAR/beyfortus 
Beyfortus (nirsevimab)  
EMA/776857/2022 
Sida 2/2 
 
 
 
 
