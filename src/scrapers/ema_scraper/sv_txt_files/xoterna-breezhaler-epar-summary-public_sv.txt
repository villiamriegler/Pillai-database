EMA/472762/2013  
EMEA/H/C/003755 
Sammanfattning av EPAR för allmänheten 
Xoterna Breezhaler 
Indakaterol / glykopyrronium  
Detta är en sammanfattning av det offentliga europeiska utredningsprotokollet (EPAR) för Xoterna 
Breezhaler. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Xoterna Breezhaler ska 
användas. 
Praktisk information om hur Xoterna Breezhaler ska användas finns i bipacksedeln. Du kan också 
kontakta din läkare eller apotekspersonal. 
Vad är Xoterna Breezhaler och vad används det för? 
Xoterna Breezhaler är ett läkemedel som innehåller två aktiva substanser, indakaterol (85 mikrogram) 
och glykopyrronium (43 mikrogram). Det används för (regelbunden) underhållsbehandling för att 
lindra symtomen på kronisk obstruktiv lungsjukdom (KOL) hos vuxna. KOL är en kronisk sjukdom vid 
vilken luftvägarna och luftblåsorna inuti lungorna blir skadade eller tilltäppta, vilket försvårar 
patientens in- och utandning. 
Hur används Xoterna Breezhaler? 
Xoterna Breezhaler finns som kapslar som innehåller ett inhalationspulver och är receptbelagt.  
Rekommenderad dos är en inhalation en gång om dagen av pulverinnehållet i en enda kapsel. Det tas 
samma tid varje dag med hjälp av instrumentet Xoterna Breezhaler. Kapslarnas innehåll får inte 
inhaleras med något annat instrument. 
Hos patienter med allvarligt nedsatt leverfunktion ska Xoterna Breezhaler bara användas efter 
noggrann bedömning av nytta-riskförhållandet.  
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
Hur verkar Xoterna Breezhaler? 
De aktiva substanserna i Xoterna Breezhaler, indakaterol och glykopyrronium, verkar på olika sätt för 
att vidga luftvägarna och förbättra andningen vid KOL. 
Indakaterol är en långverkande beta-2-agonist. Den verkar genom att binda till beta-2-adrenerga 
receptorer i musklerna i många organ, däribland lungornas luftvägar. Efter att indakaterol andats in 
når den receptorerna i luftvägarna och aktiverar dem. Detta gör att musklerna i luftvägarna slappnar 
av. 
Glykopyrronium är en muskarinreceptorantagonist. Den verkar genom att blockera vissa receptorer 
som kallas muskarinreceptorer, vilka kontrollerar musklernas sammandragning. När glykopyrronium 
andas in får den musklerna i luftvägarna att slappna av. 
Den kombinerade verkan av de två aktiva substanserna hjälper till att hålla luftvägarna öppna så att 
patienten kan andas lättare. Muskarinreceptorantagonister och långverkande beta-2-adrenerga 
agonister ges vanligtvis i kombination vid behandlingen av KOL. 
Vilken nytta med Xoterna Breezhaler har visats i studierna? 
Xoterna Breezhaler har undersökts i två huvudstudier med sammanlagt 2 667 patienter med KOL. 
Medan den ena studien jämförde effekterna av Xoterna Breezhaler med effekterna av placebo 
(overksam behandling), eller indakaterol eller glykopyrronium ensamt, jämförde den andra studien 
Xoterna Breezhaler med flutikason plus salmeterol, en standardbehandling för KOL. I båda studierna 
var huvudmåttet på effekt hur mycket Xoterna Breezhaler förbättrade patienternas forcerade 
exspiratoriska volym (FEV1, den största volym luft som en person kan andas ut på en sekund) efter 26 
veckors behandling.  
Den första studien visade att behandling med Xoterna Breezhaler var effektivare än placebo och ökade 
FEV1 med i genomsnitt 200 ml mer. Xoterna Breezhaler ökade också FEV1 med 70 ml mer än 
indakaterol ensamt och 90 ml mer än glykopyrronium ensamt. I den andra studien ökade FEV1 i 
genomsnitt 140 ml mer med Xoterna Breezhaler än med behandling med flutikason och salmeterol. 
I en tredje studie undersöktes effekterna av Xoterna Breezhaler på antalet exacerbationer (attacker) 
som patienter upplevde under 64 veckors behandling jämfört med behandling med glykopyrronium 
eller tiotropium (andra behandlingar för KOL). Minskningen av antalet exacerbationer var 10 till 
12 procent högre med Xoterna Breezhaler än med tiotropium och glykopyrronium. 
Vilka är riskerna med Xoterna Breezhaler? 
De vanligaste biverkningarna som orsakas av Xoterna Breezhaler (kan uppträda hos fler än 1 av 10 
personer) är övre luftvägsinfektioner (förkylningar). 
En fullständig förteckning över biverkningar som rapporterats för Xoterna Breezhaler finns i 
bipacksedeln. 
Varför har Xoterna Breezhaler godkänts? 
Kommittén för humanläkemedel (CHMP) fann att nyttan med Xoterna Breezhaler är större än riskerna 
och rekommenderade att Xoterna Breezhaler skulle godkännas för försäljning i EU.  Effekterna av 
Xoterna Breezhaler vid användning för att lindra symtomen på KOL var kliniskt meningsfulla. Det var 
dock CHMP:s uppfattning att dess effekter i form av minskat antal exacerbationer var alltför små för 
att kunna rekommendera dess användning för att reducera exacerbationer. Vad gäller dess säkerhet är 
Xoterna Breezhaler  
EMA/472762/2013 
Sida 2/3 
 
 
 
Xoterna Breezhaler jämförbart med indakaterol och glykopyrronium tagna som separata läkemedel. De 
biverkningar som setts i studierna var i allmänhet lindriga och ansågs hanterbara. 
Vad görs för att garantera säker och effektiv användning av Xoterna 
Breezhaler? 
En riskhanteringsplan har tagits fram för att se till att Xoterna Breezhaler används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Xoterna Breezhaler. Där anges också lämpliga försiktighetsåtgärder som vårdpersonal 
och patienter ska vidta. 
Mer information om Xoterna Breezhaler 
Den 19 september 2013 beviljade Europeiska kommissionen ett godkännande för försäljning av 
Xoterna Breezhaler som gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Xoterna Breezhaler finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning aktualiserades senast 09-2013. 
Xoterna Breezhaler  
EMA/472762/2013 
Sida 3/3 
 
 
 
