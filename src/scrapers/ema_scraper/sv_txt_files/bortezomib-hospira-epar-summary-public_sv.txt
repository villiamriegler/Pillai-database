EMA/CHMP/380101/2016 
EMEA/H/C/004207 
Sammanfattning av EPAR för allmänheten 
Bortezomib Hospira 
bortezomib 
Detta är en sammanfattning av det offentliga europeiska utredningsprotokollet (EPAR) för Bortezomib 
Hospira. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Bortezomib Hospira ska 
användas. 
Praktisk information om hur Bortezomib Hospira ska användas finns i bipacksedeln. Du kan också 
kontakta din läkare eller apotekspersonal. 
Vad är Bortezomib Hospira och vad används det för? 
Bortezomib Hospira är ett cancerläkemedel som används för behandling av multipelt myelom, en 
cancersjukdom i blodet, i följande patientgrupper: 
•  Vuxna vars sjukdom förvärras efter minst en annan behandling och som redan fått, eller inte kan 
genomgå, blodstamcellstransplantation. Bortezomib Hospira ges antingen som enda behandling till 
dessa patienter eller i kombination med pegylerat liposomalt doxorubicin eller dexametason. 
• 
• 
Tidigare obehandlade vuxna som inte kan genomgå kemoterapi i högdos med 
blodstamcellstransplantation. Hos följande patienter används Bortezomib Hospira i kombination 
med melfalan och prednison: 
Tidigare obehandlade vuxna som ska få kemoterapi i högdos följt av blodstamcellstransplantation. 
I den här patientgruppen används Bortezomib Hospira i kombination med dexametason, eller med 
dexametason plus talidomid. 
Bortezomib Hospira används också för behandling av mantelcellslymfom, en annan cancersjukdom i 
blodet, hos obehandlade vuxna som inte kan få blodstamcellstransplantation. Vid mantelcellslymfom 
används Bortezomib Hospira i kombination med rituximab, cyklofosfamid, doxorubicin och prednison. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Bortezomib Hospira är ett generiskt läkemedel, vilket innebär att Bortezomib Hospira liknar ett 
referensläkemedel som redan är godkänt i EU. Referensläkemedlet är Velcade. Mer information om 
generiska läkemedel finns i dokumentet med frågor och svar här. 
Bortezomib Hospira innehåller den aktiva substansen bortezomib. 
Hur används Bortezomid Hospira? 
Läkemedlet är receptbelagt och behandling ska inledas och ske under överinseende av en läkare som 
har erfarenhet av att ge cancerkemoterapi. 
Bortezomib Hospira finns i injektionsflaskor som ett 3,5 mg pulver som ska beredas till en 
injektionsvätska, lösning för injektion i en ven eller under huden. Bortezomib Hospira får inte ges 
genom andra administreringsvägar. 
Rekommenderad dos beräknas med hjälp av patientens längd och vikt. När lösningen ges i en ven 
injiceras den genom en kateter (en tunn steril slang). Minst 72 timmar måste gå mellan två 
efterföljande doser av Bortezomib Hospira. Vid injektion under huden ges den vanligtvis i låret eller 
buken. 
Doserna med Bortezomib Hospira ges med viloperioder mellan doserna, i behandlingscykler på tre till 
sex veckor beroende på om Bortezomib Hospira ges som enda behandling eller i kombination med 
andra läkemedel. Om en patient får allvarliga biverkningar måste behandlingen sättas ut eller 
fördröjas, eller dosen justeras. 
Patienter med måttliga eller svåra leverproblem ska behandlas med lägre doser. Mer information om 
användningen av Bortezomib Hospira finns i produktresumén (ingår också i EPAR). 
Hur verkar Bortezomib Hospira? 
Den aktiva substansen i Bortezomib Hospira, bortezomib, är en proteasomhämmare. Den blockerar 
proteasom, ett system inne i cellerna som bryter ned proteiner som inte behövs längre. När 
proteasomsystemet blockeras dör cellen. Cancerceller är känsligare än normala celler för effekterna av 
proteasomhämmare som bortezomib. 
Hur har Bortezomib Hospiras effekt undersökts? 
Företaget har lagt fram data om bortezomib från publicerad litteratur. Inga ytterligare studier behövs 
eftersom Bortezomib Hospira är ett generiskt läkemedel som ges genom injektion och innehåller 
samma aktiva substans som referensläkemedlet Velcade. 
Vilka är fördelarna och riskerna med Bortezomib Hospira? 
Eftersom Bortezomib Hospira är ett generiskt läkemedel anses dess nytta och risker vara desamma 
som för referensläkemedlet. 
Varför godkänns Bortezomib Hospira? 
Kommittén för humanläkemedel (CHMP) fann att det styrkts att Bortezomib Hospira i enlighet med 
EU:s krav är likvärdigt med Velcade. CHMP fann därför att nyttan är större än de konstaterade 
riskerna, liksom för Velcade. Kommittén rekommenderade att Bortezomib Hospira skulle godkännas för 
användning i EU. 
Bortezomib Hospira  
EMA/CHMP/380101/2016  
Sida 2/3 
 
 
 
Vad görs för att garantera säker och effektiv användning av Bortezomib 
Hospira? 
Företaget som marknadsför Bortezomib Hospira ska tillhandahålla utbildningsmaterial till hälso- och 
sjukvårdspersonal om hur man bereder och ger injektionen, beräknar dosen samt hur man förskriver 
och ger rätt behandling för patienter som får blodstamcellstransplantation. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Bortezomib Hospira har också tagits med i produktresumén och bipacksedeln.  
Mer information om Bortezomib Hospira 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Bortezomib Hospira finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Bortezomib Hospira  
EMA/CHMP/380101/2016  
Sida 3/3 
 
 
 
