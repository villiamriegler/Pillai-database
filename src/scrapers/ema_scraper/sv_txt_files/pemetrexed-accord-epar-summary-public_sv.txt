EMA/783154/2015 
EMEA/H/C/004072 
Sammanfattning av EPAR för allmänheten 
Pemetrexed Accord 
pemetrexed 
Detta är en sammanfattning av det offentliga europeiska utredningsprotokollet (EPAR) för Pemetrexed 
Accord. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Pemetrexed Accord ska användas. 
Praktisk information om hur Pemetrexed Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Pemetrexed Accord och vad används det för? 
Pemetrexed Accord är ett läkemedel mot cancer som används för att behandla två typer av lungcancer:  
•  Malignt pleuramesoteliom (cancer i lungsäcken som normalt orsakas av exponering för asbest). Det 
ges då tillsammans med cisplatin till patienter som inte tidigare fått kemoterapi och vars cancer inte 
kan avlägsnas genom operation.  
•  Avancerad icke-småcellig lungcancer av icke-skivepiteltyp. Det ges då antingen i kombination med 
cisplatin till tidigare obehandlade patienter eller som enda läkemedel till patienter som tidigare fått 
behandling mot cancer. Det kan också ges som underhållsbehandling till patienter som har fått en 
platinabaserad kemoterapi.  
Pemetrexed Accord är ett generiskt läkemedel, vilket innebär att Pemetrexed Accord liknar ett 
referensläkemedel som redan är godkänt i EU. Referensläkemedlet är Alimta. Mer information om 
generiska läkemedel finns i dokumentet med frågor och svar här. 
Pemetrexed Accord innehåller den aktiva substansen pemetrexed. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
 
  
 
 
 
Hur används Pemetrexed Accord? 
Pemetrexed Accord finns som ett pulver som bereds till en infusionsvätska, lösning (dropp) i en ven. 
Läkemedlet är receptbelagt och ska endast ges under överinseende av en läkare som är behörig att 
använda läkemedel mot cancer.  
Den rekommenderade dosen är 500 mg per kvadratmeter kroppsyta (beräknas med hjälp av patientens 
längd och vikt). Det ges en gång var tredje vecka som en infusion som varar i tio minuter. För att 
minska biverkningarna ska patienterna ta en kortikosteroid (en typ av läkemedel som minskar 
inflammation) och folsyra (en typ av vitamin) och få injektioner med vitamin B12 medan de behandlas 
med Pemetrexed Accord. När Pemetrexed Accord ges tillsammans med cisplatin ska även ett 
antiemetikum (för att förhindra kräkningar) och vätska (för att förhindra uttorkning) ges före eller efter 
cisplatindosen. 
Behandlingen ska uppskjutas eller avbrytas eller dosen minskas hos patienter som har onormal 
blodstatus eller drabbas av vissa andra biverkningar. Mer information finns i produktresumén (ingår 
också i EPAR). 
Hur verkar Pemetrexed Accord? 
Den aktiva substansen i Pemetrexed Accord, pemetrexed, är ett cellgift (ett läkemedel som dödar celler 
som delar sig, t.ex. cancerceller) som tillhör gruppen antimetaboliter. I kroppen omvandlas pemetrexed 
till en aktiv form som blockerar aktiviteten hos de enzymer som är inblandade i produktionen av 
nukleotider (byggstenarna i DNA och RNA, det genetiska materialet i cellerna). Detta leder till att den 
aktiva formen av pemetrexed saktar ner produktionen av DNA och RNA och hindrar cellerna från att 
dela och fortplanta sig. Omvandlingen av pemetrexed till dess aktiva form sker snabbare i cancerceller 
än i normala celler, vilket leder till högre halter av den aktiva formen av läkemedlet och en längre 
verkan i cancerceller. Detta leder till att delningen av cancercellerna minskar, medan normala celler 
endast påverkas marginellt. 
Hur har Pemetrexed Accords effekt undersökts? 
Företaget har lagt fram data om pemetrexed från publicerad litteratur. Inga ytterligare studier behövs 
eftersom Pemetrexed Accord är ett generiskt läkemedel som ges genom infusion och innehåller samma 
aktiva substans som referensläkemedlet, Alimta. 
Vilka är fördelarna och riskerna med Pemetrexed Accord? 
Eftersom Pemetrexed Accord är ett generiskt läkemedel anses dess nytta och risker vara desamma 
som för referensläkemedlet. 
Varför godkänns Pemetrexed Accord? 
Kommittén för humanläkemedel (CHMP) fann att det styrkts att Pemetrexed Accord i enlighet med EU:s 
krav är likvärdigt med Alimta. CHMP fann därför att nyttan är större än de konstaterade riskerna, 
liksom för Alimta. Kommittén rekommenderade att Pemetrexed Accord skulle godkännas för 
användning i EU. 
Pemetrexed Accord  
EMA/783154/2015  
Sida 2/3 
 
 
 
Vad görs för att garantera säker och effektiv användning av Pemetrexed 
Accord? 
En riskhanteringsplan har tagits fram för att se till att Pemetrexed Accord används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Pemetrexed Accord. Där anges också lämpliga försiktighetsåtgärder som vårdpersonal 
och patienter ska vidta. 
I sammanfattningen av riskhanteringsplanen finns mer information. 
Mer information om Pemetrexed Accord 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Pemetrexed Accord finns i bipacksedeln (ingår också i EPAR). Du kan 
också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Pemetrexed Accord  
EMA/783154/2015  
Sida 3/3 
 
 
 
