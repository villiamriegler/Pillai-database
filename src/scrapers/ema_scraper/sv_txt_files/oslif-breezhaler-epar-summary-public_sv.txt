EMA/530633/2017 
EMEA/H/C/0001210 
Sammanfattning av EPAR för allmänheten 
Oslif Breezhaler 
indakaterol 
Detta är en sammanfattning av det offentliga europeiska utredningsprotokollet (EPAR) för Oslif 
Breezhaler. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Oslif Breezhaler ska 
användas. 
Praktisk information om hur Oslif Breezhaler ska användas finns i bipacksedeln. Du kan också kontakta 
din läkare eller apotekspersonal. 
Vad är Oslif Breezhaler och vad används det för? 
Oslif Breezhaler är ett läkemedel som används för att hålla luftvägarna öppna på vuxna patienter med 
kroniskt obstruktiv lungsjukdom (KOL). KOL är en kronisk sjukdom där luftvägarna och luftblåsorna 
inuti lungorna blir skadade eller tilltäppta, vilket gör det svårt att andas. Oslif Breezhaler används för 
(regelbunden) underhållsbehandling. 
Läkemedlet innehåller den aktiva substansen indakaterol. 
Hur används Oslif Breezhaler? 
Kapslar med Oslif Breezhaler, som innehåller ett pulver för inandning, används endast tillsammans 
med inhalatorn för Oslif Breezhaler och får inte sväljas. För att få en dos placerar patienten en kapsel i 
inhalatorn och andas in pulvret genom munnen. 
Den rekommenderade dosen är en kapsel på 150 mikrogram en gång om dagen vid samma tidpunkt 
varje dag. Läkaren kan öka dosen till en kapsel på 300 mikrogram en gång om dagen vid allvarliga fall 
av KOL. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Hur verkar Oslif Breezhaler? 
Den aktiva substansen i Oslif Breezhaler, indakaterol, är en agonist (stimulerare) av beta-2-adrenerga 
receptorer (”beta-2-adrenoceptoragonist”). Den verkar genom att binda till beta-2-receptorer som 
finns i muskelcellerna i många organ och gör att musklerna slappnar av. När Oslif Breezhaler inhaleras 
når indakaterol receptorerna i luftvägarna och aktiverar dem. Detta gör att musklerna i luftvägarna 
slappnar av och hjälper till att hålla luftvägarna öppna så att patienten kan andas lättare. 
Vilken nytta med Oslif Breezhaler har visats i studierna? 
I tre huvudstudier som omfattade över 4 000 patienter med KOL jämfördes Oslif Breezhaler med 
placebo (en overksam behandling), tiotropium och formoterol (andra inhalerade läkemedel mot KOL). 
Huvudeffektmåttet byggde på förändringar av patienternas forcerade exspiratoriska volym (FEV1, den 
största mängden luft som en person kan andas ut på en sekund) efter 12 veckor. 
Oslif Breezhaler var effektivare än placebo när det gällde att förbättra lungornas funktion hos patienter 
med KOL. FEV1 hos patienter som fick Oslif Breezhaler ökade i genomsnitt med 150–190 ml, medan 
ändringen av FEV1 hos patienter som fick placebo varierade mellan en minskning på 10 ml och en 
ökning på 20 ml. Effekten av en dos på 150 mikrogram respektive 300 mikrogram Oslif Breezhaler 
visade liknande resultat, men dosen på 300 mikrogram kan ge bättre lindring för patienter med 
allvarligare sjukdom. Ökningen av FEV1 var 130 ml med tiotropium respektive 80 ml med formoterol. 
Vilka är riskerna med Oslif Breezhaler? 
De vanligaste biverkningarna som orsakas av Oslif Breezhaler (kan uppträda hos fler än 1 av 
10 personer) är nasofaryngit (inflammation i näsa och hals) och övre luftvägsinfektion (näs- och 
halsinfektion). Andra vanliga biverkningar är bröstsmärta, hosta och muskelkramper. 
En fullständig förteckning över biverkningar och restriktioner för Oslif Breezhaler finns i bipacksedeln. 
Varför godkänns Oslif Breezhaler? 
Europeiska läkemedelsmyndigheten fann att Oslif Breezhaler visade sig vara effektivt när det gällde att 
förbättra lungfunktionen vid KOL. Myndigheten noterade även att det inte fanns några större 
säkerhetsproblem med Oslif Breezhaler, då biverkningarna var hanterbara och liknade andra beta-2-
adrenoceptoragonister. Myndigheten fann därför att nyttan med Oslif Breezhaler är större än riskerna 
och rekommenderade att Oslif Breezhaler skulle godkännas för försäljning. 
Vad görs för att garantera säker och effektiv användning av Oslif 
Breezhaler? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Oslif Breezhaler har tagits med i produktresumén och 
bipacksedeln. 
Övrig information om Oslif Breezhaler 
Den 30 november 2009 beviljade Europeiska kommissionen ett godkännande för försäljning av Oslif 
Breezhaler som gäller i hela EU. 
Oslif Breezhaler 
EMA/530633/2017 
Page 2/3 
 
 
 
 
 
 
EPAR för Oslif Breezhaler finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Oslif Breezhaler 
finns i bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 09-2017. 
Oslif Breezhaler 
EMA/530633/2017 
Page 3/3 
 
 
 
 
 
