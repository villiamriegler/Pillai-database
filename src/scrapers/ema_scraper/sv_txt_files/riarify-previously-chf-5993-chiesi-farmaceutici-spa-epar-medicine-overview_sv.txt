EMA/486554/2019
EMEA/H/C/004836
Riarify (beklometason/formoterol/glykopyrroniumbromid)
Sammanfattning av Riarify och varför det är godkänt inom EU
Vad är Riarify och vad används det för?
Riarify är ett läkemedel som ges till vuxna för att lindra symtomen på måttlig till svår kroniskt 
obstruktiv lungsjukdom (KOL). KOL är en kronisk sjukdom där luftvägarna och luftblåsorna inuti 
lungorna blir skadade eller tilltäppta, vilket gör det svårt att andas.
Riarify ges för (regelbunden) underhållsbehandling till patienter som inte uppnår adekvat kontroll trots 
behandling med en kombination av två läkemedel mot KOL bestående av en beta-2-agonist plus 
antingen en inhalerad kortikosteroid eller en långverkande muskarinreceptorantagonist. Beta-2-
agonister och muskarinreceptorantagonister gör att luftvägarna vidgas. Kortikosteroider minskar 
inflammation i luftvägar och lungor.
Läkemedlet är detsamma som Trimbow, som redan är godkänt i EU. Företaget som tillverkar Trimbow 
har godkänt att de vetenskapliga uppgifterna för läkemedlet kan användas för Riarify (informerat 
samtycke).
Riarify innehåller de aktiva substanserna beklometason, formoterol och glykopyrroniumbromid.
Hur används Riarify?
Riarify finns som en vätska i en bärbar inhalator. Den rekommenderade dosen är två inhalationer två 
gånger dagligen.
Läkare eller annan hälso- och sjukvårdspersonal ska visa patienterna det rätta sättet att använda 
inhalatorn och även regelbundet kontrollera att patientens inhalationsteknik är den rätta.
Läkemedlet är receptbelagt. För mer information om hur du använder Riarify, läs bipacksedeln eller 
tala med läkare eller apotekspersonal.
Hur verkar Riarify?
De tre aktiva substanserna i Riarify verkar på olika sätt för att minska inflammationen och hålla 
luftvägarna öppna, så att patienten kan andas lättare.
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2019. Reproduction is authorised provided the source is acknowledged.
Beklometason tillhör en grupp antiinflammatoriska läkemedel som kallas kortikosteroider. Det verkar 
på ett liknande sätt som naturligt förekommande kortikosteroidhormoner och minskar 
immunsystemets aktivitet. Detta leder till minskad frisättning av substanser som medverkar i 
inflammationsprocessen, såsom histamin, och hjälper på så vis till att hålla luftvägarna öppna så att 
patienten kan andas lättare.
Formoterol är en långverkande beta-2-agonist. Den fäster vid receptorer (mål) som kallas beta-2-
receptorer och finns i musklerna i luftvägarna. När den fäster vid dessa receptorer får den musklerna 
att slappna av, vilket håller luftvägarna öppna så att patienten kan andas lättare.
Glykopyrroniumbromid är en långverkande muskarinreceptorantagonist. Den öppnar luftvägarna 
genom att blockera muskarinreceptorer i muskelcellerna i lungorna. Eftersom dessa receptorer hjälper 
till att kontrollera luftvägsmusklernas sammandragning slappnar musklerna i luftvägarna av när 
receptorerna blockeras, vilket hjälper till att hålla luftvägarna öppna så att patienten kan andas lättare.
Vilka fördelar med Riarify har visats i studierna?
Riarify har visat sig vara effektivt när det gäller att lindra symtomen på KOL i tre huvudstudier med 
över 5 500 patienter vars symtom inte kontrollerades tillräckligt bra med antingen en kombination av 
två andra läkemedel mot KOL eller med endast en muskarinreceptorantagonist.
I den första studien, som pågick i ett år, förbättrade Riarify efter 26 veckors behandling patienternas 
FEV1 (den största mängd luft som en person kan andas ut på en sekund) med 82 ml före en dos och 
261 ml efter en dos. Som jämförelse ökade FEV1 med 1 och 145 ml före respektive efter dosering hos 
patienter som behandlades med ett läkemedel som endast innehöll 2 av de aktiva substanserna i 
Riarify (beklometason plus formoterol).
I den andra studien, som pågick ett år, hade patienterna som behandlades med Riarify 20 procent 
färre exacerbationer (symtomattacker) per år än patienterna som behandlades med tiotropium (en 
långverkande muskarinreceptorantagonist). I den här studien var Riarify lika effektivt som tiotropium 
plus en kombination med beklometason plus formoterol när det gäller att minska antalet 
exacerbationer.
I den tredje studien, som pågick ett år, hade patienterna som behandlades med Riarify 15 procent 
färre exacerbationer per år än patienterna som behandlades med en kombination av indakaterol (en 
långverkande beta-2-agonist) och glykopyrroniumbromid.
Vilka är riskerna med Riarify?
Biverkningarna av Riarify är exempelvis oral candidainfektion (en svampinfektion i munnen orsakad av 
en jästsvamp som kallas Candida), muskelspasmer och muntorrhet.
En fullständig förteckning över biverkningar och restriktioner för Riarify finns i bipacksedeln.
Varför är Riarify godkänt i EU?
Riarify är effektivt när det gäller att minska antalet exacerbationer och förbättra lungfunktionen hos 
patienter med KOL. Inga större säkerhetsproblem har rapporterats med Riarify, och biverkningarna var 
hanterbara och likartade med andra läkemedel mot KOL. Europeiska läkemedelsmyndigheten fann 
därför att fördelarna med Riarify är större än riskerna och att Riarify kan godkännas för försäljning i 
EU.
Riarify (beklometason/formoterol/glykopyrroniumbromid) 
EMA/486554/2019
Sida 2/3
Vad görs för att garantera säker och effektiv användning av Riarify?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Riarify har tagits med i produktresumén och bipacksedeln.
Liksom för alla läkemedel övervakas de vetenskapliga uppgifterna för Riarify kontinuerligt. 
Biverkningar som har rapporterats för Riarify utvärderas noggrant och nödvändiga åtgärder vidtas för 
att skydda patienterna.
Mer information om Riarify
Den 23 april 2018 beviljades Riarify ett godkännande för försäljning som gäller i hela EU.
Mer information om Riarify finns på EMA:s webbplats 
https://www.ema.europa.eu/en/medicines/human/EPAR/riarify-previously-chf-5993-chiesi-
farmaceutici-spa.
Denna sammanfattning uppdaterades senast 03-2019.
Riarify (beklometason/formoterol/glykopyrroniumbromid) 
EMA/486554/2019
Sida 3/3
