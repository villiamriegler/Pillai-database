EMA/670868/2015 
EMEA/H/C/000296 
Sammanfattning av EPAR för allmänheten 
Infanrix hexa 
vaccin mot difteri (D), stelkramp (T), kikhosta (acellulärt, komponent) (PA), 
hepatit B (rDNA) (HBV), polio (inaktiverat) (IPV) och Haemophilus influenzae 
typ b (Hib) (konjugerat), adsorberat 
Detta är en sammanfattning av det offentliga europeiska utredningsprotokollet (EPAR) för Infanrix 
hexa. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Infanrix hexa ska användas. 
Praktisk information om hur Infanrix hexa ska användas finns i bipacksedeln. Du kan också kontakta 
din läkare eller apotekspersonal. 
Vad är Infanrix hexa och vad används det för? 
Infanrix hexa är ett vaccin som används för att skydda spädbarn och småbarn mot difteri, stelkramp, 
kikhosta, hepatit B, polio och sjukdomar såsom bakteriell meningit (hjärnhinneinflammation) orsakade 
av bakterien Haemophilus influenzae typ b (Hib). Infanrix hexa innehåller följande aktiva substanser: 
• 
Toxoider (kemiskt försvagade toxiner) från difteri och tetanus (stelkramp). 
•  Delar av Bordetella pertussis (B. pertussis, en bakterie som orsakar kikhosta). 
•  Delar av hepatit B-virus. 
• 
• 
Inaktiverade poliovirus. 
Polysackarider (socker) från Haemophilus influenzae typ b. 
Hur används Infanrix hexa? 
Infanrix hexa finns som pulver och vätska för beredning till injektionsvätska, suspension. 
Vaccinationsschemat för Infanrix hexa är 2 eller 3 doser som ges med minst 1 månads mellanrum, 
enligt de officiella rekommendationerna, vanligtvis under barnets första 6 månader. Infanrix hexa ges 
som en djup injektion i en muskel. Vid varje injektion ska olika ställen användas. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
En boosterdos av Infanrix hexa eller liknande vaccin ska ges minst 6 månader efter sista dosen av 
primärvaccinationen. Vilket boostervaccin som ska väljas beror på de officiella rekommendationerna. 
Vaccinet är receptbelagt. Mer information finns i bipacksedeln. 
Hur verkar Infanrix hexa? 
Infanrix hexa är ett vaccin som skyddar mot många olika infektioner. Vacciner fungerar genom att de 
”lär” immunsystemet (kroppens naturliga försvar) hur det ska skydda kroppen mot infektioner. 
När ett barn får vaccinet uppfattar immunsystemet delarna av bakterierna och virusen i vaccinet som 
”främmande” och bildar antikroppar mot dem. Immunsystemet kommer sedan att kunna producera 
antikroppar snabbare när det kommer i kontakt med bakterierna eller virusen. Detta bidrar till att 
skydda barnet mot sjukdomar som orsakas av dessa bakterier och virus. 
Vaccinet är ”adsorberat”. Det betyder att de aktiva substanserna är bundna till aluminiumföreningar 
för att stimulera till bättre svar. 
Vilken nytta med Infanrix hexa har visats i studierna? 
Infanrix hexa har undersökts i nio studier med sammanlagt nästan 5 000 barn i åldern 6 veckor till 
2 år. Drygt 3 000 av barnen fick en vaccination med Infanrix hexa. Effekterna av Infanrix hexa 
jämfördes med effekterna av separata vacciner som innehöll samma aktiva substanser. 
Huvudeffektmåttet var produktionen av skyddande antikroppar. 
Studiernas sammanlagda resultat visade att en vaccination med Infanrix hexa var lika effektiv som att 
ge separata vacciner med samma aktiva substanser när det gällde att producera skyddande nivåer av 
antikroppar. En månad efter vaccinationen hade totalt mellan 95 och 100 procent av barnen 
antikroppar mot difteri, stelkramp, kikhosta, hepatit B-virus, poliovirus och Hib. 
Vid ytterligare fem studier undersöktes effekterna av en boostervaccination med Infanrix hexa. Dessa 
studier visade att boostervaccinationer med Infanrix hexa var lika effektiva som att ge separata 
vacciner med samma aktiva substanser 1 månad efter boostervaccinationen. 
Vilka är riskerna med Infanrix hexa? 
De vanligaste biverkningarna som orsakas av Infanrix hexa (uppträder vid fler än 1 av 10 doser av 
vaccinet) är svullnad, smärta och rodnad på injektionsstället, aptitlöshet, feber på 38 ºC eller mer, 
trötthet, onormal gråt, irritation och rastlöshet. En fullständig förteckning över biverkningar som 
rapporterats för Infanrix hexa finns i bipacksedeln. 
Infanrix hexa får inte ges till barn som är överkänsliga (allergiska) mot någon av de aktiva 
substanserna, mot något annat innehållsämne i vaccinet eller mot neomycin och polymyxin 
(antibiotika) och formaldehyd. Det får inte ges till barn som fått en allergisk reaktion mot ett vaccin 
mot difteri, stelkramp, kikhosta, hepatit B, polio eller Hib. Infanrix hexa får inte ges till barn som av 
okänd anledning haft encefalopati (hjärnsjukdom) inom 7 dagar efter att de fått ett vaccin mot 
kikhosta. Vaccination med Infanrix hexa ska senareläggas om barnet plötsligt får hög feber. 
Varför godkänns Infanrix hexa? 
Infanrix hexa har visat sig vara effektivt för att producera skyddande nivåer av antikroppar mot difteri, 
stelkramp, kikhosta, hepatit B-virus, poliovirus och Hib. Infanrix hexas säkerhet liknar den hos andra 
vacciner som används för att förhindra dessa sjukdomar. Europeiska läkemedelsmyndigheten fann 
Infanrix hexa  
EMA/670868/2015  
Sida 2/3 
 
 
 
 
därför att nyttan med Infanrix hexa är större än riskerna och rekommenderade att Infanrix hexa skulle 
godkännas för försäljning. 
Vad görs för att garantera säker och effektiv användning av Infanrix hexa? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Infanrix hexa har tagits med i produktresumén och bipacksedeln. 
Övrig information om Infanrix hexa: 
Den 23 oktober 2000 beviljade Europeiska kommissionen ett godkännande för försäljning av Infanrix 
hexa som gäller i hela EU. 
EPAR för Infanrix hexa finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Infanrix hexa 
finns i bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2017. 
Infanrix hexa  
EMA/670868/2015  
Sida 3/3 
 
 
 
 
