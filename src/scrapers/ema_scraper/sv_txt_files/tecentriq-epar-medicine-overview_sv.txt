EMA/240197/2022 
EMEA/H/C/004143 
Tecentriq (atezolizumab) 
Sammanfattning av Tecentriq och varför det är godkänt inom EU 
Vad är Tecentriq och vad används det för? 
Tecentriq är ett  läkemedel som används för att behandla följande cancerformer: 
•  Urotelial cancer (cancer i urinblåsan och urinvägarna). 
• 
Icke-småcellig lungcancer (NSCLC) som befinner sig i ett  tidigt  stadium eller är metastaserande 
(har spridit sig till  andra delar av kroppen). 
•  Småcellig lungcancer (SCLC). 
• 
• 
Trippelnegativ bröstcancer. 
Levercellskarcinom, en typ av cancer som börjar i levern. 
Tecentriq ges antingen som enda behandling eller i kombination med andra läkemedel mot cancer som 
är framskriden eller har spridit sig till  andra delar av kroppen. I vissa fall ges det  efter operation eller 
efter andra cancerbehandlingar. 
Läkaren kan behöva bekräfta att cancercellerna producerar en viss mängd av ett  protein som kallas 
PD-L1 och att det inte  förekommer särskilda genetiska mutationer som är kända för att  minska 
läkemedlets effekt. Mer information om hur du använder Tecentriq finns  i bipacksedeln. 
Tecentriq innehåller den aktiva substansen atezolizumab. 
Hur används Tecentriq? 
Tecentriq ges som en infusion  (dropp) i en ven varannan, var tredje eller var fjärde vecka. Beroende 
på typen av cancer behandlas patienterna i antingen  ett år eller så länge som de har nytta av 
behandlingen, om de inte  får ohanterliga biverkningar. Läkaren kan avbryta behandlingen om 
patienten får vissa biverkningar som omfattar immunsystemet (kroppens försvarsmekanism), 
däribland inflammation i olika organ eller hormonsjukdomar. För mer information om hur du  använder 
Tecentriq, läs bipacksedeln eller tala med läkare eller apotekspersonal. 
Tecentriq är receptbelagt och behandlingen ska sättas in  och övervakas av läkare med erfarenhet av 
cancerbehandling. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
Hur verkar Tecentriq? 
Den aktiva substansen i Tecentriq, atezolizumab, är en monoklonal antikropp, ett  slags protein, som 
har utformats för att  binda till proteinet PD-L1,  som finns på många cancerceller. 
PD-L1 stänger av immunceller som annars skulle angripa cancercellerna. Genom att binda till  PD-L1 
minskar Tecentriq dess effekter och ökar på så sätt  immunsystemets förmåga att  angripa 
cancercellerna, vilket bromsar sjukdomens utveckling. 
Vilka fördelar med Tecentriq har visats i studierna? 
Urotelial cancer 
Tecentriq minskar tumörerna hos patienter med urotelial cancer som är framskriden eller har spridit 
sig. I en studie  på 429  patienter minskade eller eliminerades cancern efter behandling med Tecentriq 
hos 23 procent av patienterna som inte kunde få platinabaserad kemoterapi och hos 16 procent av 
patienterna som tidigare hade fått platinabaserad kemoterapi. 
I en annan studie,  som omfattade 931 patienter med urotelial cancer, levde de patienter som fick 
Tecentriq något längre (8,6  månader) än de patienter som fick kemoterapi (8 månader), även om 
skillnaden kan vara en tillfällighet.  Svar sågs även hos patienter vars cancerceller inte producerade så 
mycket PD-L1. 
Lungcancer 
Icke-småcellig lungcancer 
Hos patienter med icke-småcellig lungcancer som är framskriden eller har spridit sig är Tecentriq 
effektivare än docetaxel (ett  annat cancerläkemedel) när det gäller att förlänga patienternas liv. I en 
huvudstudie på 850 patienter levde de som fick Tecentriq i genomsnitt i 14  månader, medan de som 
fick docetaxel levde i 10 månader. I en andra studie, på 287 patienter, levde patienterna som fick 
Tecentriq i genomsnitt 13 månader, jämfört med 10 månader för patienterna som fick docetaxel. 
I en annan huvudstudie,  som omfattade 1 202 patienter med framskriden icke-småcellig lungcancer 
som spridit sig och som inte behandlats med kemoterapi tidigare, levde patienterna som fick Tecentriq 
tillsammans med paklitaxel, karboplatin och bevacizumab (andra cancerläkemedel) i genomsnitt  i 
8,4 månader utan  att sjukdomen förvärrades, medan de som fick paklitaxel, karboplatin och 
bevacizumab levde i genomsnitt i 6,8  månader utan att  sjukdomen förvärrades. Överlag levde 
patienterna som fick Tecentriq tillsammans med de andra läkemedlen i genomsnitt 19,8  månader, 
jämfört med 14,9  månader för patienterna som fick läkemedlen utan Tecentriq. 
I en annan studie undersöktes effekten av Tecentriq hos 679  tidigare obehandlade patienter med icke-
småcellig lungcancer (NSCLC) som inte hade en typ av cancer som kallas EGFR-mutation  eller ALK-
positiv NSCLC. Patienterna levde i genomsnitt 18,6  månader när de fick Tecentriq med karboplatin plus 
nab-paklitaxel, jämfört med 13,9  månader för de patienter som fick kombinationen utan Tecentriq. 
Vidare levde de patienter som fick kombinationen plus Tecentriq i cirka 7 månader utan  att deras 
sjukdom förvärrades, jämfört med 5,5  månader för de patienter som fick kombinationen utan 
Tecentriq. 
I en ytterligare studie, som omfattade 205 patienter med metastaserande icke-småcellig lungcancer 
som inte tidigare fått kemoterapi, levde patienterna som behandlats med Tecentriq i genomsnitt i 
20,2  månader, jämfört med 14,7 månader för dem som fick platinabaserad kemoterapi och antingen 
pemetrexed eller gemcitabin. 
Tecentriq (atezolizumab)  
EMA/240197/2022  
Sida 2/4 
 
 
 
Tecentriq visades vara effektivt hos patienter med NSCLC i ett  tidigt  stadium utan EGFR-  eller ALK-
mutationer där över 50 procent av cancercellerna hade PD-L1 på ytan, och som hade opererats för att 
helt avlägsna cancern innan  de fick platinabaserad behandling. Efter cirka 32 månader uppvisade 
omkring 77  procent av patienterna som fick Tecentriq (82  av 106)  inga tecken på att cancern kommit 
tillbaka, jämfört med 56 procent(58 av 103) av patienterna som fick standardbehandlingar mot cancer. 
Vid tidpunkten för godkännandet iakttogs inga fördelar hos patienter med cancerceller som hade låga 
nivåer av PD-L1 på ytan. 
Småcellig lungcancer 
I en studie  på 403  patienter med småcellig lungcancer, som i allmänhet är aggressivare, levde 
patienterna i genomsnitt 12,3  månader när Tecentriq kombinerades med karboplatin och etoposid, 
jämfört med 10,3  månader när placebo (overksam behandling) lades till  i stället för Tecentriq. 
Dessutom levde patienterna som fick kombinationen med Tecentriq i genomsnitt  5,2 månader utan  att 
deras sjukdom förvärrades, jämfört med 4,3  månader för de patienter som inte fick Tecentriq. 
Bröstcancer 
I en studie  på 902  patienter undersöktes effekten av att  kombinera Tecentriq med nab-paklitaxel hos 
patienter med trippelnegativ bröstcancer. Patienter som producerade PD-L1-proteinet upp till en viss 
nivå och fick Tecentriq plus nab-paklitaxel levde i genomsnitt i 25  månader, jämfört med 18 månader 
för dem som fick placebo plus nab-paklitaxel. Patienterna i Tecentriq-gruppen levde också längre utan 
att  sjukdomen förvärrades (7,5 månader jämfört med 5,3  månader). 
Levercellskarcinom 
En studie omfattade 501  patienter med levercellskarcinom (hepatocellulärt karcinom) som hade spridit 
sig och som inte  hade behandlats tidigare. Patienter som behandlades med Tecentriq i  kombination 
med bevacizumab levde i genomsnitt 6,8 månader utan  att sjukdomen förvärrades, jämfört med 
4,3 månader för patienter som behandlades med sorafenib. 
Vilka är riskerna med Tecentriq? 
De vanligaste biverkningarna som orsakas av Tecentriq när det ges som enda behandling (kan 
förekomma hos fler än 1  av 10 användare) är trötthet,  minskad aptit,  illamående, kräkningar, hosta, 
andnöd, diarré, hudutslag,  feber, huvudvärk, smärta i rygg och leder, orkeslöshet, klåda och 
urinvägsinfektion. 
De vanligaste biverkningarna som orsakas av Tecentriq när det ges tillsammans med andra 
cancerläkemedel (kan förekomma hos fler än 2 av 10 användare) är perifer neuropati (nervskada i 
händer och fötter),  illamående, anemi (lågt  antal röda blodkroppar), neutropeni (lågt antal vita 
blodkroppar), alopeci (håravfall), trombocytopeni (lågt antal blodplättar),  hudutslag, trötthet, 
förstoppning, minskad aptit  och diarré. 
En fullständig  förteckning över biverkningar och restriktioner finns i bipacksedeln. 
Varför är Tecentriq godkänt i EU? 
Vid urotelial cancer har Tecentriq visat sig minska tumörernas storlek hos patienter som fått 
platinabaserad kemoterapi eller hos patienter som inte kan få sådan behandling. Tecentriq kan också 
förlänga överlevnaden hos patienter med lungcancer, trippelnegativ bröstcancer och 
levercellskarcinom. 
Tecentriq (atezolizumab)  
EMA/240197/2022  
Sida 3/4 
 
 
 
Tecentriqs biverkningar när det ges som enda behandling är mindre problematiska än 
standardbehandlingar med kemoterapi. När Tecentriq ges i kombination med andra cancerläkemedel är 
biverkningarna allvarligare men betraktas som hanterbara. 
Europeiska läkemedelsmyndigheten (EMA) fann därför att fördelarna med Tecentriq är större än 
riskerna och att Tecentriq kan godkännas för försäljning i EU. 
Vad görs för att garantera säker och effektiv användning av Tecentriq? 
Företaget som marknadsför Tecentriq tillhandahåller ett utbildningsprogram för patienter och hälso- 
och sjukvårdspersonal där det förklaras att det kan uppstå allvarliga immunrelaterade biverkningar 
under behandlingen och vad som bör göras för att minimera riskerna. Företaget genomför också 
studier för att få fram fler uppgifter om effekten av Tecentriq vid urotelial cancer och om läkemedlets 
säkerhet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tecentriq har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Tecentriq utvärderas noggrant och nödvändiga åtgärder vidtas 
för att skydda patienter. 
Mer information om Tecentriq 
Den 21  september 2017 beviljades Tecentriq ett godkännande för försäljning som gäller i hela EU. 
Mer information om Tecentriq finns på EMA:s webbplats: 
ema.europa.eu/medicines/human/EPAR/tecentriq. 
Denna sammanfattning  uppdaterades senast 05-2022. 
Tecentriq (atezolizumab)  
EMA/240197/2022  
Sida 4/4 
 
 
 
