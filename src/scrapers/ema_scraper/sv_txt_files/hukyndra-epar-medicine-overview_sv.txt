EMA/611934/2021  
EMEA/H/C/005548 
Hukyndra (adalimumab) 
Sammanfattning av Hukyndra och varför det är godkänt inom EU 
Vad är Hukyndra och vad används det för? 
Hukyndra är ett läkemedel som verkar på immunsystemet (kroppens naturliga försvar) och används 
för att behandla följande: 
• 
• 
Plackpsoriasis (en sjukdom som orsakar röda, fjällande hudfläckar). 
Psoriasisartrit (en sjukdom som orsakar röda, fjällande hudfläckar och inflammation i lederna). 
•  Reumatoid artrit (en sjukdom som orsakar inflammation i lederna). 
• 
Polyartikulär juvenil idiopatisk artrit och entesitrelaterad artrit (båda dessa sjukdomar är sällsynta 
och orsakar inflammation i lederna). 
•  Axial spondyloartrit (inflammation i ryggraden som orsakar ryggsmärta), inbegripet ankyloserande 
spondylit och när det finns tydliga tecken på inflammation men inga belägg för sjukdom vid 
röntgen. 
•  Crohns sjukdom (en sjukdom som orsakar inflammation i mag-tarmkanalen). 
•  Ulcerös kolit (en sjukdom som orsakar inflammation och sår i tarmväggen). 
•  Hidradenitis suppurativa (acne inversa), en kronisk hudsjukdom som orsakar knölar, abscesser 
(varbölder) och ärrbildning på huden. 
• 
Icke-infektiös uveit (inflammation i skiktet under den vita delen av ögongloben). 
Hukyndra ges främst till vuxna vars sjukdom är allvarlig, måttligt allvarlig eller förvärras, eller när 
patienterna inte kan få andra behandlingar. För mer information om hur du använder Hukyndra vid 
samtliga ovannämnda sjukdomar, inkluderat när det kan ges till barn, läs bipacksedeln eller tala med 
läkare eller apotekspersonal. 
Hukyndra är en biosimilar (liknande biologiskt läkemedel), vilket innebär att Hukyndra i hög grad liknar 
ett annat biologiskt läkemedel (”referensläkemedel”) som redan är godkänt i EU. Referensläkemedlet 
för Hukyndra är Humira. Mer information om biosimilarer finns här. 
Hukyndra innehåller den aktiva substansen adalimumab. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
Hur används Hukyndra? 
Hukyndra ges normalt sett varannan vecka och finns som en förfylld spruta eller injektionspenna för 
injektion under huden. Dosens storlek och hur ofta injektionen ges beror på den sjukdom som ska 
behandlas och för barn beräknas dosen vanligtvis utifrån barnets vikt. Eftersom Hukyndra endast finns 
i doser på 40 eller 80 mg bör läkemedlet inte ges till barn som behöver mindre än en dos på 40 mg. 
Efter instruktion kan patienterna eller deras vårdare injicera Hukyndra om läkaren anser att det är 
lämpligt. 
Hukyndra är receptbelagt och behandling måste inledas och övervakas av en läkare som har 
erfarenhet av att behandla de sjukdomar som Hukyndra används mot. Ögonspecialister som behandlar 
uveit ska även rådfråga läkare som har erfarenhet av att använda adalimumab. 
För mer information om hur du använder Hukyndra, läs bipacksedeln eller tala med läkare eller 
apotekspersonal. 
Hur verkar Hukyndra? 
Den aktiva substansen i Hukyndra, adalimumab, är en monoklonal antikropp (ett slags protein) som 
har utformats för att känna igen och binda till en substans i kroppen som kallas tumörnekrosfaktor 
(TNF). TNF medverkar i inflammationsförloppet och finns i höga halter hos patienter med de sjukdomar 
som behandlas med Hukyndra. Genom att binda till TNF blockerar adalimumab TNF:s aktivitet och 
lindrar på så sätt inflammation och andra sjukdomssymtom. 
Vilka fördelar med Hukyndra har visats i studierna? 
Laboratoriestudier där man jämförde Hukyndra med Humira har visat att den aktiva substansen i 
Hukyndra är mycket lik den i Humira vad gäller struktur, renhet och biologisk aktivitet. Studier har 
också visat att det produceras liknande halter av den aktiva substansen i kroppen vid behandling med 
Hukyndra och vid behandling med Humira. 
En studie på 412 vuxna patienter med plackpsoriasis har dessutom visat att Hukyndra var lika effektivt 
som Humira för att kontrollera sjukdomen. Medelpoängen som mäter sjukdomens omfattning och 
svårighetsgrad förbättrades med 91 procent efter 16 veckors behandling med något av läkemedlen. 
Eftersom Hukyndra är en biosimilar behöver inte de studier om adalimumabs effekt och säkerhet som 
utförts med Humira utföras på nytt med Hukyndra. 
Vilka är riskerna med Hukyndra? 
Hukyndras säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Humira ger upphov till. 
De vanligaste biverkningarna som orsakas av adalimumab (kan förekomma hos fler än 1 av 
10 användare) är infektioner (däribland i näsa, hals och bihålor), reaktioner på injektionsstället 
(rodnad, klåda, blödning, smärta eller svullnad), huvudvärk och muskel- och skelettsmärta. Liksom 
andra läkemedel i samma klass kan Hukyndra påverka immunsystemets förmåga att bekämpa 
infektioner och cancer, och det har förekommit vissa fall av allvarliga infektioner och blodcancer hos 
patienter som behandlats med adalimumab. 
Andra sällsynta och allvarliga biverkningar som orsakas av adalimumab (kan förekomma hos upp till 1 
av 1 000 användare) är bland annat oförmåga hos benmärgen att bilda blodkroppar, nervsjukdom, 
lupus och lupusliknande tillstånd (där immunsystemet angriper patientens egna vävnader och orsakar 
Hukyndra (adalimumab)  
EMA/611934/2021  
Sida 2/3 
 
 
 
inflammation och organskador) samt Stevens-Johnsons syndrom (livshotande reaktion med 
influensaliknande symtom och smärtsamma utslag som drabbar huden, munnen, ögonen och 
könsorganen). 
Hukyndra får inte ges till patienter med aktiv tuberkulos eller andra allvarliga infektioner, eller till 
patienter med måttlig till allvarlig hjärtsvikt (när hjärtat inte förmår pumpa runt tillräckligt med blod i 
kroppen).   
En fullständig förteckning över biverkningar och restriktioner för Hukyndra finns i bipacksedeln. 
Varför är Hukyndra godkänt i EU? 
Europeiska läkemedelsmyndigheten (EMA) fann att det styrkts att Hukyndra i enlighet med EU:s krav 
för biosimilarer har en struktur, renhet och biologisk aktivitet som är mycket lik Humiras och att 
Hukyndra fördelas i kroppen på samma sätt. Dessutom har studier på vuxna med plackpsoriasis visat 
att Hukyndra är lika säkert och effektivt som Humira i denna grupp. 
Alla dessa data ansågs räcka för att dra slutsatsen att Hukyndra kommer att verka på samma sätt som 
Humira vad gäller effekt och säkerhet vid dess godkända indikationer. EMA fann därför att fördelarna 
är större än de konstaterade riskerna, liksom för Humira, och att Hukyndra kan godkännas för 
försäljning i EU. 
Vad görs för att garantera säker och effektiv användning av Hukyndra? 
Patienter som behandlas med Hukyndra ska få ett påminnelsekort med information om läkemedlets 
säkerhet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Hukyndra har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Hukyndra kontinuerligt. 
Misstänkta biverkningar som har rapporterats för Hukyndra utvärderas noggrant och nödvändiga 
åtgärder vidtas för att skydda patienterna. 
Mer information om Hukyndra 
Mer information om Hukyndra finns på EMA:s webbplats: 
ema.europa.eu/medicines/human/EPAR/Hukyndra.  
Hukyndra (adalimumab)  
EMA/611934/2021  
Sida 3/3 
 
 
 
 
