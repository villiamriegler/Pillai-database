EMA/727331/2012  
EMEA/H/C/000220 
Sammanfattning av EPAR för allmänheten 
Thyrogen 
tyreotropin alfa  
Detta är en sammanfattning av det offentliga europeiska utredningsprotokollet (EPAR) för Thyrogen. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Thyrogen? 
Thyrogen är ett pulver som bereds till injektionsvätska, lösning. Det innehåller den aktiva substansen 
tyreotropin alfa. 
Vad används Thyrogen för? 
Thyrogen ges till patienter som har genomgått tyreoidektomi (fått sköldkörteln bortopererad) på grund 
av cancer, för att upptäcka eventuella rester av sköldkörtelvävnad som kan finnas kvar efter 
operationen.  
Thyrogen kan även ges i kombination med radioaktiv jod för ablation (avlägsnande) av eventuell 
kvarvarande sköldkörtelvävnad till patienter vars sköldkörtel har avlägsnats helt eller nästan helt och 
vars cancer inte har spridit sig till andra delar av kroppen. 
Läkemedlet är receptbelagt. 
Hur används Thyrogen? 
Behandling med Thyrogen ska övervakas av läkare med stor erfarenhet av sköldkörtelcancer. 
Thyrogen ges som två intramuskulära injektioner i skinkan med 24 timmars mellanrum. 72 timmar 
efter den sista injektionen tas ett blodprov för att spåra ett sköldkörtelprotein som kallas tyreoglobulin, 
vilket visar närvaro av sköldkörtelvävnad. Ett annat sätt att kontrollera kvarvarande vävnad är att ge 
patienten en dos radioaktiv jod som syns i sköldkörtelvävnaden vid skintigrafi. Joden ges 24 timmar 
efter den sista Thyrogen-injektionen och skintigrafin utförs 48 till 72 timmar senare. 
7 Westferry Circus ● Canary Wharf ● London E14 4HB ● United Kingdom 
Telehone  +44 (0)20 718 8400 Fsimile  +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
När Thyrogen ges för att avlägsna kvarvarande sköldkörtelvävnad ges också radioaktiv jod 24 timmar 
efter den sista Thyrogen-injektionen. I dessa fall utförs en skintigrafiundersökning några dagar senare 
för att kontrollera om någon sköldkörtelvävnad finns kvar. 
Hur verkar Thyrogen? 
För att sköldkörtelvävnad ska upptäckas måste den vara aktiv, och detta kräver att det finns ett 
hormon som kallas tyreoideastimulerande hormon (TSH). Men patienter vars sköldkörtel har tagits bort 
får medicinering (substitutionsbehandling med sköldkörtelhormon) som gör att deras produktion av 
TSH upphör. 
Den aktiva substansen i Thyrogen, tyreotropin alfa, är en kopia av TSH och används för att stimulera 
eventuell kvarvarande sköldkörtelvävnad i kroppen, även cancervävnad. Närvaro av sköldkörtelvävnad 
kan kontrolleras med ett blodprov (som visar att sköldkörtelproteinet tyreoglobulin produceras av 
eventuell kvarvarande sköldkörtelvävnad) eller, om patienten har fått radioaktiv jod, genom skintigrafi 
(som visar att den kvarvarande sköldkörtelvävnaden aktivt tar upp joden).  
Thyrogen kan ges för att avlägsna kvarvarande sköldkörtelvävnad när patienten får högre doser av 
radioaktiv jod. Detta sker genom att Thyrogen stimulerar cellerna i vävnaden att ta upp den 
radioaktiva joden, som sedan gör att de avlägsnas. 
Tyreotropin alfa framställs genom en metod kallad rekombinant DNA-teknik, vilket innebär att det 
framställs av en cell som har fått en gen (DNA) som gör att cellen kan producera hormonet. 
Hur har Thyrogens effekt undersökts? 
Thyrogen användes i två studier för att upptäcka eventuell kvarvarande sköldkörtelvävnad hos 
381 patienter som hade genomgått tyreoidektomi (fått sköldkörteln bortopererad). I dessa studier 
jämfördes Thyrogens förmåga att stimulera kvarvarande sköldkörtelvävnad med patienternas eget TSH. 
Man mätte sköldkörtelstimuleringen (produktion av tyreoglobulin och upptag av radioaktiv jod) två 
gånger: en gång efter behandling med Thyrogen och en gång efter att patienterna hade slutat ta 
substitutionsbehandlingen som hämmar deras naturliga TSH-produktion.  
Resultaten från de två mätningarna jämfördes för att se om de stämde överens. Företaget lade också 
fram resultat av studier från den publicerade litteraturen där man undersökt Thyrogens effekt när det 
användes tillsammans med tyreoglobulintest men utan radiojodskintigrafi. Testet av tyreoglobulin är 
ett alternativ till radiojodskintigrafin för att upptäcka kvarvarande sköldkörtelvävnad och innebär att 
man mäter halten i blodet av tyreoglobulin producerat i sköldkörtelvävnaden. 
Thyrogen användes för att avlägsna eventuell kvarvarande sköldkörtelvävnad i en studie med 
63 patienter med sköldkörtelcancer som fick högre doser av radioaktiv jod. I denna studie jämfördes 
Thyrogen också med patienternas eget TSH. Det viktigaste måttet på effekt byggde på en kontroll åtta 
månader efter behandling för att se om patienten hade någon sköldkörtelvävnad kvar. 51 patienter 
följdes därefter upp under i genomsnitt ytterligare 3,5 år. Företaget lade också fram resultat från 
13 studier från den publicerade litteraturen, inklusive en huvudstudie där man jämförde Thyrogens 
effekt med effekten av att upphöra med substitutionsbehandlingen hos 394 patienter som följdes upp i 
ungefär 2,5 år. Två andra publicerade studier med 1 190 patienter utfördes med Thyrogen med hjälp av 
lägre doser av radioaktiv jod. 
Vilken nytta har Thyrogen visat vid studierna? 
Användning av Thyrogen för att upptäcka kvarvarande sköldkörtelvävnad efter operation var jämförbar 
med användning av patienternas eget TSH efter att deras substitutionsbehandling avbrutits. Thyrogen 
Thyrogen  
EMA/727331/2012  
Sida 2/3 
 
 
 
medför emellertid att patienter kan fortsätta med sin substitutionsbehandling innan testet genomförs, 
vilket ger bättre livskvalitet, eftersom den tillfälliga indragningen av substitutionsbehandlingen har 
övergående biverkningar som inte alltid tolereras så lätt. Publicerade studier visade att Thyrogen även 
hade effekt hos lågriskpatienter då restvävnad hade upptäckts enbart genom mätning av 
tyreoglobulinhalten, och att det inte alltid krävdes radiojodskintigrafi. 
För avlägsnande av kvarvarande sköldkörtelvävnad efter operation av sköldkörtelcancer var båda 
behandlingarna 100 procent framgångsrika efter åtta månader. Resultatet bekräftades i en uppföljande 
studie: behandlingen var framgångsrik hos samtliga 43 patienter vars resultat kunde bedömas efter 
ytterligare 3,5 år. Däribland ingick 25 patienter som använde Thyrogen och 18 patienter vars 
substitutionsbehandling stoppades. De större publicerade studierna bekräftade att effekten hos 
Thyrogen var jämförbar med att upphöra med substitutionsbehandling hos patienter vars cancer inte 
hade spridits till andra delar av kroppen. Thyrogen använt med lägre doser av radioaktiv jod visade sig 
också vara effektivt. 
Vilka är riskerna med Thyrogen? 
Den vanligaste biverkningen som orsakas av Thyrogen (uppträder hos fler än 1 av 10 patienter) är 
illamående. En fullständig förteckning över biverkningar som rapporterats för Thyrogen finns i 
bipacksedeln. 
Thyrogen ska inte ges till personer som kan vara överkänsliga (allergiska) för bovint (ko-) eller humant 
TSH eller något annat innehållsämne. Thyrogen får inte användas under graviditet. 
Varför har Thyrogen godkänts? 
CHMP fann att nyttan med Thyrogen är större än riskerna och rekommenderade att Thyrogen skulle 
godkännas för försäljning. 
Mer information om Thyrogen 
Den 9 mars 2000 beviljade Europeiska kommissionen ett godkännande för försäljning av Thyrogen 
som gäller i hela Europeiska unionen. 
Det offentliga europeiska utredningsprotokollet (EPAR) finns i sin helhet på EMA:s webbplats: 
ema.europa.eu/Find medicine/Human medicines/European public assessment reports. Mer information 
om behandling med Thyrogen finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 11-2012. 
Thyrogen  
EMA/727331/2012  
Sida 3/3 
 
 
 
