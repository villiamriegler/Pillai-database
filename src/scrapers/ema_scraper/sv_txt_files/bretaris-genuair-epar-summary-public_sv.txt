EMA/283296/2017 
EMEA/H/C/002706 
Sammanfattning av EPAR för allmänheten 
Bretaris Genuair 
aklidinbromid 
Detta är en sammanfattning av det offentliga europeiska utredningsprotokollet (EPAR) för Bretaris 
Genuair. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Bretaris Genuair ska 
användas. 
Praktisk information om hur Bretaris Genuair ska användas finns i bipacksedeln. Du kan också 
kontakta din läkare eller apotekspersonal. 
Vad är Bretaris Genuair och vad används det för? 
Läkemedlet Bretaris Genuair används för att lindra symtomen på kronisk obstruktiv lungsjukdom 
(KOL) hos vuxna. KOL är en kronisk sjukdom där luftvägarna och luftblåsorna inuti lungorna blir 
skadade eller tilltäppta, vilket gör det svårt att andas. Bretaris Genuair används för (regelbunden) 
underhållsbehandling. 
Bretaris Genuair innehåller den aktiva substansen aklidinbromid.  
Hur används Bretaris Genuair? 
Bretaris Genuair finns som ett inhalationspulver i en bärbar inhalator. Varje inhalation tillför 
375 mikrogram aklidinbromid motsvarande 322 mikrogram aklidin. 
Den rekommenderade dosen Bretaris Genuair är en inhalation två gånger om dagen. Mer information 
om hur inhalatorn används på rätt sätt finns i anvisningarna i bipacksedeln. 
Bretaris Genuair är receptbelagt. 
Hur verkar Bretaris Genuair? 
Den aktiva substansen i Bretaris Genuair, aklidinbromid, är ett antimuskarint bronkdilaterande medel. 
Det innebär att det vidgar luftvägarna genom att blockera muskarinreceptorerna.  
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Muskarinreceptorerna kontrollerar musklernas sammandragning. När aklidinbromid inhaleras får det 
musklerna i luftvägarna att slappna av, vilket hjälper till att hålla luftvägarna öppna så att patienten 
kan andas lättare. 
Vilken nytta med Bretaris Genuair har visats i studierna? 
I en huvudstudie på 828 patienter med KOL visades Bretaris Genuair vara effektivare än placebo 
(overksam behandling) när det gäller att förbättra lungfunktionen. I studien jämfördes två doser 
Bretaris Genuair (200 och 400 mikrogram) som inhalerades två gånger om dagen med placebo. 
Huvudeffektmåttet baserades på hur Bretaris Genuair förbättrade patienternas forcerade exspiratoriska 
volym (FEV1, den största volym luft som en person kan andas ut på en sekund). Efter sex månaders 
behandling ökade FEV1 hos patienter som fick 200 och 400 mikrogram Bretaris Genuair i genomsnitt 
med 99 ml respektive 128 ml jämfört med placebo. Dosen 400 mikrogram Bretaris Genuair motsvarar 
en inhalation som ger 322 mikrogram aklidin. 
Vilka är riskerna med Bretaris Genuair? 
De vanligaste biverkningarna som orsakas av Bretaris Genuair (kan uppträda hos fler än 5 patienter av 
100) är huvudvärk och nasofaryngit (inflammation i näsa och svalg). Andra vanliga biverkningar (kan 
uppträda hos fler än 1 patient av 100) är sinusit (bihåleinflammation), hosta, illamående och diarré. En 
fullständig förteckning över biverkningar och restriktioner för Bretaris Genuair finns i bipacksedeln. 
Varför godkänns Bretaris Genuair? 
CHMP fann att Bretaris Genuair visat sig vara effektivt när det gäller att förbättra symtomen på KOL 
och dess gynnsamma effekter kvarstår i upp till ett år. CHMP fann också att det inte fanns några större 
säkerhetsproblem med Bretaris Genuair, då biverkningarna är övergående och liknar dem som 
förknippas med andra antimuskarina bronkdilaterande läkemedel. CHMP ansåg därför att nyttan med 
Bretaris Genuair är större än riskerna och rekommenderade att Bretaris Genuair skulle godkännas för 
försäljning. 
Vad görs för att garantera säker användning av Bretaris Genuair? 
Eftersom antimuskarina bronkdilaterande läkemedel kan påverka hjärtat och blodkärlen kommer 
företaget att noga övervaka läkemedlets kardiovaskulära effekter och utföra ännu en patientstudie för 
att identifiera alla potentiella risker. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Bretaris Genuair har också tagits med i produktresumén och 
bipacksedeln. 
Övrig information om Bretaris Genuair 
Den 20 juli 2012 beviljade Europeiska kommissionen ett godkännande för försäljning av Bretaris 
Genuair som gäller i hela EU.  
EPAR för Bretaris Genuair finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Bretaris Genuair 
finns i bipacksedeln (ingår också i EPAR). Du kan också kontakta din läkare eller apotekspersonal. 
Bretaris Genuair  
EMA/283296/2017  
Sida 2/3 
 
 
 
 
 
Denna sammanfattning uppdaterades senast 05-2017.  
Bretaris Genuair  
EMA/283296/2017  
Sida 3/3 
 
 
 
 
 
