EMA/59721/2023 
EMEA/H/C/005961 
Tolvaptan Accord (tolvaptan) 
Sammanfattning av Tolvaptan Accord och varför det är godkänt inom EU 
Vad är Tolvaptan Accord och vad används det för? 
Tolvaptan Accord är ett läkemedel som används för att behandla onormalt låga natriumnivåer i blodet 
hos vuxna med en sjukdom som kallas SIADH (inadekvat ADH-sekretion). 
Hos personer med SIADH gör en alltför stor mängd av hormonet vasopressin att de producerar mindre 
urin och därmed håller kvar mer vatten i kroppen, vilket späder ut natriumkoncentrationen i blodet. 
Tolvaptan Accord är ett generiskt läkemedel. Det innebär att Tolvaptan Accord innehåller samma 
aktiva substans och verkar på samma sätt som ett ”referensläkemedel” som redan är godkänt i EU. 
Referensläkemedlet för Tolvaptan Accord är Samsca. Mer information om generiska läkemedel finns i 
dokumentet med frågor och svar här. 
Tolvaptan Accord innehåller den aktiva substansen tolvaptan. 
Hur används Tolvaptan Accord? 
Tolvaptan Accord ges som tablett en gång om dagen. Läkemedlet är receptbelagt. Behandling ska 
inledas på sjukhus så att sjukvårdspersonalen kan bestämma den lämpligaste dosen och övervaka 
patientens natriumhalt och blodvolym. 
För mer information om hur du använder Tolvaptan Accord, läs bipacksedeln eller tala med läkare eller 
apotekspersonal. 
Hur verkar Tolvaptan Accord? 
Personer med SIADH har en alltför stor mängd av hormonet vasopressin, vilket leder till minskad 
urinproduktion och ökad mängd vatten i blodet. Den aktiva substansen i detta läkemedel, tolvaptan, är 
en ”vasopressin-2-receptorantagonist”. Detta betyder att den blockerar en typ av receptor (mål) som 
hormonet vasopressin vanligtvis binder till. Genom att blockera denna receptor förhindrar Tolvaptan 
Accord vasopressins effekt. Detta ökar urinproduktionen och minskar mängden vatten i blodet, vilket 
ökar natriumnivån i blodet. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur har Tolvaptan Accords effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Samsca, och behöver inte studeras igen för Tolvaptan Accord. 
Liksom för alla läkemedel har företaget lagt fram kvalitetsdata för Tolvaptan Accord. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Tolvaptan Accord? 
Eftersom Tolvaptan Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Tolvaptan Accord godkänt i EU? 
Europeiska läkemedelsmyndigheten (EMA) fann att det styrkts att Tolvaptan Accord i enlighet med 
EU:s krav har likvärdig kvalitet och är bioekvivalent med Samsca. Myndigheten fann därför att 
fördelarna är större än de konstaterade riskerna, liksom för Samsca, och att Tolvaptan Accord kan 
godkännas för användning i EU. 
Vad görs för att garantera säker och effektiv användning av Tolvaptan 
Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tolvaptan Accord har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Tolvaptan Accord kontinuerligt. 
Misstänkta biverkningar som har rapporterats för Tolvaptan Accord utvärderas noggrant och 
nödvändiga åtgärder vidtas för att skydda patienterna. 
Mer information om Tolvaptan Accord 
Mer information om Tolvaptan Accord finns på EMA:s webbplats: 
ema.europa.eu/medicines/human/EPAR/tolvaptan-accord. Information om referensläkemedlet finns 
också på EMA:s webbplats. 
Tolvaptan Accord (tolvaptan)  
EMA/59721/2023  
Sida 2/2 
 
 
 
