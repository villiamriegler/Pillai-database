EMA/357235/2015 
EMEA/H/C/002255 
Sammanfattning av EPAR för allmänheten 
Clopidogrel HCS 
klopidogrel 
Detta är en sammanfattning av det offentliga europeiska utredningsprotokollet (EPAR) för Clopidogrel 
HCS. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Clopidogrel HCS? 
Clopidogrel HCS är ett blodförtunnande läkemedel som innehåller den aktiva substansen klopidogrel. 
Det finns som tabletter (75 mg). 
Clopidogrel HCS är ett generiskt läkemedel, vilket innebär att Clopidogrel HCS liknar ett 
referensläkemedel som redan är godkänt i EU. Referensläkemedlet är Plavix. Mer information om 
generiska läkemedel finns i dokumentet med frågor och svar här. 
Vad används Clopidogrel HCS för? 
Clopidogrel HCS används för att förhindra blodproppsrelaterade problem hos vuxna. Clopidogrel HCS 
kan ges till följande grupper av patienter: 
• 
• 
• 
• 
Patienter som nyligen har haft en hjärtinfarkt (hjärtattack). Behandlingen med Clopidogrel HCS 
inleds tidigast ett par dagar efter infarkten och senast 35 dagar efter densamma. 
Patienter som nyligen haft en ischemisk stroke (stroke, eller slaganfall, orsakat av blodbrist i 
någon del av hjärnan). Behandlingen med Clopidogrel HCS inleds tidigast sju dagar efter infarkten 
och senast sex månader efter densamma. 
Patienter med perifer arteriell sjukdom (problem med blodflödet i artärerna). 
Patienter med akut koronarsyndrom (ett tillstånd som innebär att blodtillförseln till hjärtat 
minskar). Läkemedlet ska här ges tillsammans med acetylsalicylsyra (ett annat läkemedel som 
förebygger blodproppar), och kan även ges till patienter som fått en stent införd (ett kort rör som 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
placerats i artären för att förhindra att den täpps igen). Clopidogrel HCS kan ges till patienter som 
fått hjärtinfarkt med ST-höjning (ett EKG, eller elektrokardiogram, som ser onormalt ut) i fall där 
läkaren anser att detta skulle vara en gynnsam behandling. Det kan också ges till patienter utan 
denna onormala EKG-kurva om de har instabil angina (kärlkramp) eller har haft en så kallad ”icke-
Q-vågsinfarkt”. 
• 
Patienter med förmaksflimmer (oregelbundna snabba sammandragningar i hjärtats förmak). 
Läkemedlet ska då ges tillsammans med acetylsalicylsyra. Det ges till patienter som uppvisar minst 
en riskfaktor för händelser som hjärtinfarkt eller stroke, som inte kan ta vitamin K-antagonister 
(en annan typ av läkemedel som förebygger blodproppar) och som har låg risk för blödning. 
Läkemedlet är receptbelagt. 
Hur används Clopidogrel HCS? 
Standarddosen Clopidogrel HCS är en tablett på 75 mg som tas en gång dagligen. Vid akut 
koronarsyndrom inleds behandlingen i allmänhet med en laddningsdos på fyra tabletter. Detta följs 
sedan av standarddosen på 75 mg en gång dagligen i minst fyra veckor (vid hjärtinfarkt med ST-
höjning) eller i upp till 12 månader (vid instabil angina eller icke-Q-vågsinfarkt). Vid akut 
koronarsyndrom och förmaksflimmer ges Clopidogrel HCS tillsammans med acetylsalicylsyra, vars dos 
inte bör vara högre än 100 mg. 
Hur verkar Clopidogrel HCS? 
Den aktiva substansen i Clopidogrel HCS, klopidogrel, är en trombocytaggregationshämmare. Det 
innebär att läkemedlet bidrar till att förhindra att blodproppar bildas. När blodproppar bildas sker det 
genom att speciella celler i blodet, så kallade blodplättar, aggregerar (klibbar ihop). Klopidogrel hindrar 
blodplättarna från att aggregera genom att blockera ett ämne som kallas ADP när det försöker binda till 
ett särskilt mottagarämne på blodplättarnas yta. Detta gör att blodplättarna inte blir ”klibbiga”, vilket 
minskar risken för att det bildas blodproppar och hjälper till att förhindra en ny hjärtinfarkt eller stroke. 
Hur har Clopidogrel HCS effekt undersökts? 
Eftersom Clopidogrel HCS är ett generiskt läkemedel har studierna på människor begränsats till tester 
som visar att det är bioekvivalent med referensläkemedlet Plavix. Två läkemedel är bioekvivalenta när 
de bildar samma nivåer av den aktiva substansen i kroppen. 
Vilka är fördelarna och riskerna med Clopidogrel HCS? 
Eftersom Clopidogrel HCS är ett generiskt läkemedel och bioekvivalent med referensläkemedlet anses 
dess nytta och risker vara desamma som för referensläkemedlet. 
Varför har Clopidogrel HCS godkänts? 
CHMP fann att det styrkts att Clopidogrel HCS i enlighet med EU:s krav har likvärdig kvalitet och är 
bioekvivalent med Plavix. CHMP fann därför att nyttan är större än de konstaterade riskerna, liksom för 
Plavix. Kommittén rekommenderade att Clopidogrel HCS skulle godkännas för försäljning. 
Mer information om Clopidogrel HCS 
Den 28 oktober 2010 beviljade Europeiska kommissionen ett godkännande för försäljning av 
Clopidogrel HCS som gäller i hela EU. 
Clopidogrel HCS 
EMA/357235/2015 
Sida 2/3 
 
 
 
 
EPAR för Clopidogrel HCS finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Clopidogrel HCS 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2015. 
Clopidogrel HCS 
EMA/357235/2015 
Sida 3/3 
 
 
 
 
