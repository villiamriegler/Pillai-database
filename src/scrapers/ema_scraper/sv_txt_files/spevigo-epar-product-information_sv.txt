BILAGA I
PRODUKTRESUMÉ
1
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar.
1.
LÄKEMEDLETS NAMN
Spevigo 450 mg koncentrat till infusionsvätska, lösning
2.
KVALITATIV OCH KVANTITATIV SAMMANSÄTTNING
En injektionsflaska innehåller 450 mg spesolimab i 7,5 ml.
Varje ml koncentrat till infusionsvätska, lösning, innehåller 60 mg spesolimab.
Efter spädning innehåller varje ml lösning 9 mg spesolimab (se avsnitt 6.6).
Spesolimab framställs i ovarieceller från kinesisk hamster med rekombinant DNA-teknik.
För fullständig förteckning över hjälpämnen, se avsnitt 6.1.
3.
LÄKEMEDELSFORM
Koncentrat till infusionsvätska, lösning (sterilt koncentrat)
Klar till svagt opaliserande, färglös till svagt brungul lösning.
4.
KLINISKA UPPGIFTER
4.1 Terapeutiska indikationer
Spevigo är avsett för behandling av skov hos vuxna patienter med generaliserad pustulös psoriasis
(GPP) som monoterapi.
4.2 Dosering och administreringssätt
Behandling ska initieras och övervakas av läkare med erfarenhet av behandling av patienter med 
inflammatoriska hudsjukdomar.
Dosering
Rekommenderad dos är en enkeldos à 900 mg (2 injektionsflaskor à 450 mg) administrerad som en 
intravenös infusion.
Vid kvarstående skovsymtom kan en ytterligare dos à 900 mg administreras 1 vecka efter den initiala 
dosen.
Kliniska data om behandling av efterföljande skov är mycket begränsade (se avsnitt 4.4).
Kliniska data om samtidig användning av andra behandlingar mot GPP tillsammans med spesolimab 
är begränsade. Spesolimab ska inte användas i kombination med andra behandlingar mot GPP, t.ex.
systemiska immunsuppressiva medel, för att behandla ett skov (se avsnitt 4.4 och 4.5).
2
Äldre
Ingen dosjustering krävs.
Nedsatt njur- eller leverfunktion
Spesolimab har inte studerats i dessa patientpopulationer. Dessa tillstånd förväntas generellt inte ha 
någon kliniskt relevant påverkan på farmakokinetiken för monoklonala antikroppar och dosjusteringar 
anses inte vara nödvändiga.
Pediatrisk population
Säkerhet och effekt för spesolimab för ungdomar i åldern 12 till 18 år har ännu inte fastställts. Inga 
data finns tillgängliga.
Det finns ingen relevant användning av spesolimab för barn under 12 års ålder.
Administreringssätt
Detta läkemedel är endast för intravenös infusion. Det ska inte administreras som en intravenös stöt-
eller bolusdos.
Efter spädning med natriumklorid 9 mg/ml (0,9 %) injektionsvätska, lösning, administreras det som en 
kontinuerlig intravenös infusion via en intravenös slang innehållande ett sterilt, icke-pyrogent, 
lågproteinbindande inline-filter (porstorlek 0,2 mikrometer) under 90 minuter. Ingen annan infusion 
ska administreras parallellt via samma intravenösa infart.
Om infusionshastigheten sänks eller infusionen stoppas tillfälligt, ska den totala infusionstiden 
(inklusive stopptid) inte överstiga 180 minuter (se avsnitt 4.4).
Anvisningar om spädning av läkemedlet före administrering finns i avsnitt 6.6.
4.3 Kontraindikationer
Allvarlig eller livshotande överkänslighet mot den aktiva substansen eller mot något hjälpämne som 
anges i avsnitt 6.1 (se avsnitt 4.4).
Kliniskt relevanta aktiva infektioner (t.ex. aktiv tuberkulos, se avsnitt 4.4).
4.4 Varningar och försiktighet
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Infektioner
Spesolimab kan öka risken för infektioner (se avsnitt 4.8).
Hos patienter med en kronisk infektion eller anamnes på återkommande infektion ska potentiell risk 
och förväntad klinisk nytta med behandlingen övervägas innan spesolimab förskrivs. Behandling med 
spesolimab ska inte sättas in hos patienter med någon kliniskt relevant aktiv infektion förrän 
infektionen avklingar eller behandlas adekvat. Patienterna ska instrueras att kontakta läkare om tecken 
eller symtom på en kliniskt relevant infektion uppstår efter behandling med spesolimab.
Utvärdering för tuberkulos före behandling
Innan behandling med spesolimab sätts in ska patienterna utvärderas för tuberkulos (tbc). Spesolimab 
är kontraindicerat hos patienter med aktiv tbc (se avsnitt 4.3).
3
Tbc-behandling ska övervägas innan behandling med spesolimab sätts in hos patienter med latent tbc, 
anamnes på tbc eller eventuell tidigare exponering för personer med aktiv tuberkulos hos vilka en 
adekvat behandlingskur inte kan bekräftas. Efter behandling med spesolimab ska patienterna 
övervakas för tecken och symtom på aktiv tbc.
Överkänslighet och infusionsrelaterade reaktioner
Överkänslighet och infusionsrelaterade reaktioner kan uppkomma med monoklonala antikroppar 
såsom spesolimab. Överkänslighet kan inkludera omedelbara reaktioner som anafylaxi, och fördröjda 
reaktioner som läkemedelsreaktion med eosinofili och systemiska symtom (DRESS).
Om en patient utvecklar tecken på anafylaxi eller annan allvarlig överkänslighet, ska behandlingen 
med spesolimab avslutas omedelbart och lämplig behandling sättas in (se avsnitt 4.3.).
Om en patient utvecklar lindrig eller måttlig överkänslighet under infusionen, ska behandlingen 
stoppas och lämplig medicinsk behandling övervägas (t.ex. systemiska antihistaminer och/eller 
kortikosteroider). När reaktionen har avklingat kan infusionen återstartas med lägre infusionshastighet 
som gradvis höjs för att slutföra infusionen (se avsnitt 4.2).
Användning till patienter med ett omedelbart livshotande GPP-skov
Det finns ingen erfarenhet av användning av spesolimab till patienter med ett omedelbart livshotande 
skov av GPP eller ett skov som kräver intensivvårdsbehandling.
Samtidig användning med andra GPP-behandlingar
Säkerhet och effekt för spesolimab i kombination med immunsuppressiva medel, inklusive biologiska 
läkemedel, har inte utvärderats systematiskt (se avsnitt 4.5). I den kliniska studien för behandling av 
GPP-skov tillämpades en washout-period för de flesta andra behandlingar (biologiska läkemedel, 
andra systemiska immunmodulerande behandlingar), medan vissa behandlingar sattes ut innan 
behandling med spesolimab påbörjades utan att någon washout-period krävdes (metotrexat, 
ciklosporin, retinoider, topikala behandlingar) (se avsnitt 5.1).
Samtidig användning av andra immunsuppressiva medel och spesolimab rekommenderas inte. Vid 
insättning av behandling med spesolimab ska andra GPP-behandlingar sättas ut och andra 
behandlingar (t.ex. med systemiska immunsuppressiva medel) ska inte användas samtidigt för att 
behandla skov.
Ombehandling
Det finns mycket begränsade data om effekt och säkerhet vid ombehandling med spesolimab för ett 
efterföljande nytt skov. Det finns data för fem patienter med GPP som fick ombehandling vid ett 
efterföljande nytt skov och följdes upp under minst 8 veckor.
Immuniseringar
Det är inte känt om spesolimab påverkar effekten av vacciner.
Inga data finns tillgängliga om potentiell sekundär överföring av infektion via levande vacciner hos 
patienter som får spesolimab (se avsnitt 4.5). Intervallet mellan vaccination med levande vaccin och 
insättning av behandling med spesolimab ska vara minst 4 veckor. Levande vacciner ska inte 
administreras under minst 16 veckor efter behandling med spesolimab.
Perifer neuropati
Risken för perifer neuropati med spesolimab är okänd. Fall av perifer neuropati har rapporterats i 
kliniska studier med spesolimab. Läkare ska vara uppmärksamma på symtom som eventuellt kan tyda 
på nydebuterad perifer neuropati.
4
Hjälpämnen
Detta läkemedel innehåller mindre än 1 mmol (23 mg) natrium per dos, d.v.s. är näst intill 
”natriumfritt”.
4.5
Interaktioner med andra läkemedel och övriga interaktioner
Inga interaktionsstudier har utförts. Vid behandling av skov av generaliserad pustulös psoriasis (GPP) 
förväntas spesolimab inte ge upphov till cytokinmedierad interaktion via CYP.
Levande vacciner ska inte ges samtidigt med spesolimab (se avsnitt 4.4).
Det finns begränsad erfarenhet av användning av spesolimab i kombination med immunsuppressiva 
medel hos GPP-patienter (se avsnitt 4.4).
4.6
Fertilitet, graviditet och amning
Graviditet
Det finns inga eller begränsad mängd data från användningen av spesolimab i gravida kvinnor. 
Djurstudier som använt en monoklonal musspecifik anti-IL36R-surrogatantikropp visar inga direkta 
eller indirekta skadliga reproduktionstoxikologiska effekter (se avsnitt 5.3). Det är känt att humant 
immunglobulin (IgG) passerar placentabarriären. Som en försiktighetsåtgärd bör man undvika 
användning av spesolimab under graviditet.
Amning
Det finns inga data om utsöndring av spesolimab i bröstmjölk. Hos människa sker utsöndring av IgG-
antikroppar i mjölk under de första dagarna efter förlossningen, varefter mängden inom kort sjunker 
till låga koncentrationer. Således kan överföring av IgG-antikroppar till nyfödda barn via mjölken ske 
under de första dagarna. Under denna korta period kan en risk för det nyfödda barnet inte uteslutas. 
Därefter kan spesolimab användas under amning om det finns ett kliniskt behov. När behandling har 
administrerats fram till de sista graviditetsmånaderna kan amning påbörjas direkt efter förlossningen.
Fertilitet
Det finns inga tillgängliga data om spesolimabs effekt på människans fertilitet. Studier på mus med en 
monoklonal musspecifik anti-IL36R-surrogatantikropp visar inga direkta eller indirekta skadliga 
effekter av IL36R-antagonism på fertiliteten (se avsnitt 5.3).
4.7 Effekter på förmågan att framföra fordon och använda maskiner
Spevigo har ingen eller försumbar effekt på förmågan att framföra fordon och använda maskiner.
4.8 Biverkningar
Sammanfattning av säkerhetsprofilen
De vanligaste biverkningarna är infektioner (17,1 %) med urinvägsinfektion rapporterat som allvarlig 
hos 1 patient (2,9 %).
Biverkningar i tabellform
I tabell 1 finns en lista med biverkningarna rapporterade i kliniska studier. Biverkningarna är listade 
enligt MedDRA:s organsystemklass (SOC) och frekvenskategori med följande konvention: mycket 
vanliga (≥ 1/10), vanliga (≥ 1/100, < 1/10), mindre vanliga (≥ 1/1 000, < 1/100), sällsynta (≥ 1/10 000, 
< 1/1 000), mycket sällsynta (< 1/10 000), ingen känd frekvens (kan inte beräknas från tillgängliga 
5
data).
Tabell 1 Biverkningar
Organsystemklass
Infektioner och infestationer
Hud och subkutan vävnad
Allmänna symtom och/eller symtom vid 
administreringsstället
Biverkningar
Infektiona)
Klåda
Reaktioner vid injektionsstället
Trötthet
a) De vanligaste rapporterade infektionerna var urinvägsinfektion (vanliga) och övre luftvägsinfektion (vanliga)
b) Ej rapporterat i Effisayil 1
Frekvens
Mycket vanliga
Vanliga
Mycket vanligab)
Vanliga
Beskrivning av utvalda biverkningar
Infektioner
Under den placebokontrollerade perioden på 1 vecka i Effisayil 1 rapporterades infektioner hos 17,1 % 
av patienterna behandlade med spesolimab jämfört med 5,6 % av patienterna behandlade med placebo. 
Allvarlig infektion (urinvägsinfektion) rapporterades hos 1 patient (2,9 %) i spesolimabgruppen och 
hos ingen patient i placebogruppen. Infektioner observerade i kliniska studier med spesolimab var i 
allmänhet lindriga till måttliga utan något tydligt mönster vad avser patogen eller typ av infektion.
Reaktioner vid injektionsstället
Reaktioner vid injektionsstället inkluderar erytem vid injektionsstället, svullnad vid injektionsstället, 
smärta vid injektionsstället, induration vid injektionsstället och värme vid injektionsstället. Reaktioner 
vid injektionsstället var i allmänhet av lindrig till måttlig svårighetsgrad.
Immunogenicitet
Hos patienter med GPP behandlade med spesolimab i Effisayil 1 bildades anti-läkemedelsantikroppar 
(ADA) med en mediandebut vid 2,3 veckor. Efter intravenös administrering av spesolimab 900 mg, 
hade 24 % av patienterna en högsta ADA-titer som översteg 4 000 och var positiva för neutraliserande 
antikroppar i slutet av studien (vecka 12 till 17). Kvinnor föreföll att ha ett högre 
immunogenicitetssvar; procentandelen patienter med ADA-titer överstigande 4 000 var 30 % bland 
kvinnorna och 12 % bland männen.
Hos vissa patienter med ADA-titrar > 4 000 var plasmakoncentrationen av spesolimab sänkt, utan 
någon synbar påverkan på farmakokinetiken vid ADA-titrar under 4 000.
Eftersom de flesta patienter inte fick något efterföljande nytt skov i Effisayil 1, är data om 
ombehandling av patienter med ADA (n = 4) begränsade. Det är för närvarande okänt om det finns en 
korrelation mellan förekomsten av ADA mot spesolimab och bibehållen effekt eller 
överkänslighetsreaktioner vid ombehandling.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Den högsta dosen spesolimab som har administrerats i kliniska studier är 1 200 mg. De biverkningar 
som observerades hos försökspersoner som fick enstaka eller upprepade doser upp till 1 200 mg 
överensstämde med den kända säkerhetsprofilen för spesolimab.
I händelse av överdosering rekommenderas att patienten övervakas för tecken eller symtom på 
biverkningar och att symtomatisk behandling sätts in efter behov.
6
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Immunsuppressiva medel, interleukinhämmare, ATC-kod: L04AC22
Verkningsmekanism
Spesolimab är en humaniserad antagonistisk monoklonal immunoglobulin G1-(IgG1)-antikropp som 
blockerar human IL36R-signalering. Bindning av spesolimab till IL36R förhindrar efterföljande 
aktivering av IL36R av IL36 α, β och γ och nedströms aktivering av proinflammatoriska signalvägar.
Farmakodynamiska effekter
Efter behandling med spesolimab hos patienter med GPP observerades sänkta nivåer av C-reaktivt 
protein (CRP), IL6, T-hjälparcell-(Th1/Th17)-medierade cytokiner, keratinocytmedierade 
inflammationsmarkörer, neutrofila mediatorer och proinflammatoriska cytokiner i serum och hud vid 
vecka 1 jämfört med baslinjen och var associerade med en minskning av klinisk svårighetsgrad. Dessa 
sänkningar av biomarkörer blev mer uttalade vid den sista mätningen vid vecka 8 i Effisayil 1.
Klinisk effekt och säkerhet
Effisayil 1 (1368-0013)
En randomiserad, dubbelblind, placebokontrollerad studie (Effisayil 1) utfördes för att utvärdera 
klinisk effekt och säkerhet för spesolimab hos vuxna patienter med skov av generaliserad pustulös 
psoriasis (GPP), diagnostiserad i enlighet med kriterier fastställda av ERASPEN (European Rare And 
Severe Psoriasis Expert Network), oavsett IL36RN-mutationsstatus. Patienterna randomiserades om 
de hade ett skov av GPP av måttlig till svår intensitet, definierad som en total GPPGA-poäng 
(Generalised Pustular Psoriasis Physician Global Assessment), som går från 0 [utläkt] till 4 [svår], på 
minst 3 (måttlig), förekomst av färska pustler (nyuppkomna eller förvärrade pustler), en delpoäng för 
pustelbildning enligt GPPGA på minst 2 (lindrig) samt erytem på minst 5 % av kroppsytan och 
närvaro av pustler. Patienterna var tvungna att avbryta systemisk och topikal behandling för GPP före 
randomisering (se tabell 2). Patienter med ett omedelbart livshotande GPP-skov eller som behövde 
intensivvård exkluderades från studien.
Tabell 2: Minsta tid mellan utsättning av i studien icke tillåtna läkemedel för GPP-behandling och
randomisering
Washout-periodens längd
2 månader
6 veckor
30 dagar
7 dagar
Läkemedel eller läkemedelsklass
adalimumab, alemtuzumab, briakinumab, brodalumab, efalizumab, 
guselkumab, infliximab, ixekizumab, natalizumab, risankizumab, 
rituximab, sekukinumab, tildrakizumab, ustekinumab, visilizumab, 
läkemedelskandidater för psoriasis (icke-biologiska läkemedel)
etanercept
systemiska immunmodulerande behandlingar (t.ex. 
kortikosteroider*, cyklofosamid), tofacitinib, apremilast; systemiska
psoriasisbehandlingar (t.ex. fumarater); fotokemoterapi (t.ex.
PUVA); adsorptiv aferes av granulocyter och monocyter
ljusbehandling (t.ex. UVA, UVB), topikal behandling för psoriasis 
eller andra hudsjukdomar (t.ex. topikala kortikosteroider, topikala
vitamin D-analoger, tjära, antralin, topikala retinoider), anakinra
* Ingen begränsning av inhalerade kortikosteroider för behandling av astma eller kortikosteroiddroppar 
administrerade i ögon eller öron.
Studiens primära effektmått var andelen patienter med en delpoäng för pustelbildning enligt GPPGA 
på 0 (indikerar inga synliga pustler) 1 vecka efter behandling. Studiens sekundära effektmått var 
7
andelen patienter med en total GPPGA-poäng på 0 eller 1 (utläkt eller nästan utläkt hud) vid vecka 1. 
För delpoängen för pustelbildning enligt GPPGA på 0, total GPPGA-poäng på 0/1 och GPPASI 75 
användes imputation av icke-svarande på behandling för att hantera förekomsten av 
undsättningsläkemedel (behandling enligt prövarens val vid förvärrad sjukdom) och backup-
behandling (enkeldos av intravenöst spesolimab à 900 mg) och saknade data.
Totalt 53 patienter randomiserades (2:1) till att få en intravenös enkeldos à 900 mg spesolimab 
(n = 35) eller placebo (n = 18). Patienterna i endera armen som fortfarande hade skovsymtom vid 
vecka 1 kunde få en öppen, intravenös enkeldos à 900 mg spesolimab, vilket ledde till att 12 patienter 
(34 %) i spesolimabarmen fick en andra dos spesolimab och att 15 patienter (83 %) i placeboarmen 
fick en dos spesolimab på dag 8. Dessutom fick 6 patienter (4 i spesolimabarmen; 2 i placeboarmen) 
akutbehandling med en intravenös enkeldos à 900 mg spesolimab för återkomst av ett skov efter 
dag 8.
Studiepopulationen bestod av 32 % män och 68 % kvinnor. Genomsnittlig ålder var 43 (intervall 21 
till 69) år; 55 % av patienterna var kaukasier och 45 % var asiater. De flesta patienterna i studien hade 
en delpoäng för pustelbildning enligt GPPGA på 3 (43 %) eller 4 (36 %), och patienterna hade en total 
GPPGA-poäng på 3 (81 %) eller 4 (19 %). 24,5 % av patienterna hade tidigare behandlats med ett 
biologiskt läkemedel för GPP.
Primärt och viktiga sekundära effektmått
Vid vecka 1 fanns en statistiskt signifikant skillnad i andelen patienter som uppnådde delpoängen 0 för 
pustelbildning enligt GPPGA (indikerar inga synliga pustler) och total GPPGA-poäng på 0 eller 1 
(utläkt eller nästan utläkt hud) i spesolimabarmen jämfört med placebo (se tabell 3).
Tabell 3: Delpoäng för pustelbildning enligt GPPGA och total GPPGA-poäng vid vecka 1
Antal analyserade patienter
Patienter som uppnådde 0 delpoäng för 
pustelbildning enligt GPPGA, n (%)
p-värde*
Patienter som uppnådde en total GPPGA-
poäng 0 eller 1, n (%)
p-värde*
Placebo
18
1 (5,6)
2 (11,1)
Spesolimab 900 mg i.v.
35
19 (54,3)
0,0004
0,0118
15 (42,9)
GPPGA = Generalised Pustular Psoriasis Physician Global Assessment; i.v. = intravenöst
*Ensidigt p-värde
Både det primära effektmåttet och det sekundära effektmåttet visade effekt hos samtliga patienter 
oavsett IL36RN-mutationsstatus.
Pediatrisk population
Europeiska läkemedelsmyndigheten har senarelagt kravet att skicka in studieresultat för Spevigo för 
en eller flera grupper av den pediatriska populationen för behandling av generaliserad pustulös 
psoriasis (information om pediatrisk användning finns i avsnitt 4.2).
Villkorat godkännande för försäljning
Detta läkemedel har godkänts enligt reglerna om ”villkorat godkännande för försäljning”. Detta 
innebär att det ska inkomma ytterligare evidens för detta läkemedel. Europeiska 
läkemedelsmyndigheten går igenom ny information om detta läkemedel minst varje år och uppdaterar 
denna produktresumé när så behövs.
5.2
Farmakokinetiska egenskaper
En populationsfarmakokinetisk modell utvecklades på basis av data insamlade från friska 
8
försökspersoner, patienter med GPP och patienter med andra sjukdomar. Efter en intravenös enkeldos 
à 900 mg var beräknad AUC0‑∞ (95 % KI) och Cmax (95 % KI) för den populationsfarmakokinetiska 
modellen hos en typisk ADA-negativ patient med GPP 4 750 (4 510, 4 970) µg·dag/ml respektive 
238 (218, 256) µg/ml. Hos vissa patienter med ADA-titrar > 4 000 var plasmakoncentrationen av 
spesolimab sänkt, utan någon synbar påverkan på farmakokinetiken vid ADA-titrar under 4 000 (se 
avsnitt 4.8).
Distribution
Baserat på den populationsfarmakokinetiska analysen var den typiska distributionsvolymen vid 
steady state 6,4 l.
Metabolism
Spesolimabs metabola väg har inte beskrivits. Eftersom spesolimab är en humaniserad monoklonal 
IgG1-antikropp förväntas det brytas ned till små peptider och aminosyror via katabola vägar på samma 
sätt som endogent IgG.
Eliminering
Baserat på den populationsfarmakokinetiska modellen (95 % KI) var clearance för spesolimab i det 
linjära dosintervallet (0,3-20 mg/kg) hos en typisk ADA-negativ GPP-patient som väger 70 kg 
0,184 l/dag. Terminal halveringstid var 25,5 dagar. Clearance av spesolimab var högre hos vissa 
patienter med ADA-titrar > 4 000.
Linjäritet/icke-linjäritet
Vid låga doser uppvisade spesolimab målmedierad dispositionskinetik för läkemedlet (TMMD) efter 
administrering av en intravenös enkeldos. Vid doser från 0,01 till 0,3 mg/kg var både clearance (CL) 
och terminal halveringstid dosberoende, och systemisk exponering (AUC) ökade mer än proportionellt 
mot dosen. Mättnad för den icke-linjära elimineringsvägen uppstod vid cirka 0,3 mg/kg då 
spesolimabs AUC ökade ungefär linjärt med dosen från 0,3 till 20 mg/kg och CL och terminal 
halveringstid var oberoende av dosen.
Kroppsvikt
Spesolimabkoncentrationen var lägre hos försökspersoner med högre kroppsvikt. Kroppsviktens 
påverkan på exponeringen av spesolimab förväntas inte vara kliniskt betydelsefull upp till cirka 
130 kg. Den kliniska betydelsen av kroppsvikt över 130 kg är okänd.
Ålder/kön/etnicitet
Baserat på populationsfarmakokinetiska analyser har ålder, kön och etnicitet ingen effekt på 
farmakokinetiken för spesolimab.
Nedsatt lever- och njurfunktion
Eftersom spesolimab är en monoklonal antikropp förväntas den inte genomgå hepatisk eller renal 
eliminering. Ingen formell studie av effekten av nedsatt lever- eller njurfunktion på farmakokinetiken 
för spesolimab har utförts.
Enligt den populationsfarmakokinetiska analysen har lindrigt nedsatt leverfunktion eller lindrigt eller 
måttligt nedsatt njurfunktion ingen effekt på den systemiska exponeringen av spesolimab.
Pediatrisk population
Farmakokinetiken för spesolimab hos pediatriska patienter har ännu inte studerats.
9
5.3
Prekliniska säkerhetsuppgifter
Gängse studier avseende allmäntoxicitet visade inte några särskilda risker för människa.
Utvecklings- och reproduktionstoxicitet
Djurstudier utförda på mus med en monoklonal musspecifik anti-IL36R-surrogatantikropp visar inga 
direkta eller indirekta skadliga effekter på graviditet, embryo-/fosterutveckling eller fertilitet.
Gentoxicitet
Gentoxicitetsstudier har inte utförts med spesolimab.
Karcinogenicitet
Karcinogenictets- och mutagenicitetsstudier har inte utförts med spesolimab.
6.
FARMACEUTISKA UPPGIFTER
6.1
Förteckning över hjälpämnen
Natriumacetattrihydrat (E262)
Koncentrerad ättiksyra (E260) (för pH-justering)
Sackaros
Argininhydroklorid
Polysorbat 20 (E432)
Vatten för injektionsvätskor
6.2
Inkompatibiliteter
Detta läkemedel får inte blandas med andra läkemedel förutom de som nämns i avsnitt 6.6.
6.3 Hållbarhet
Oöppnad injektionsflaska
3 år.
Efter öppnande
Ur mikrobiologisk synvinkel ska läkemedlet spädas och infunderas omedelbart efter öppnandet.
Efter beredning av infusionsvätska
Kemisk och fysikalisk stabilitet för den spädda lösningen har påvisats under 24 timmar vid 2 °C till 
30 °C.
Ur mikrobiologisk synvinkel ska den spädda infusionsvätskan, lösningen, användas omedelbart. Om 
den inte används omedelbart är förvaringsförhållandena användarens ansvar och ska normalt inte 
överstiga 24 timmar vid 2 °C till 8 °C, om inte spädning har skett under kontrollerade och validerade 
aseptiska förhållanden. Under tiden mellan beredning och start av administreringen ska 
infusionsvätskan, lösningen, skyddas mot ljus enligt lokala standardrutiner.
6.4
Förvaringsanvisningar
Förvaras i kylskåp (2 °C-8 °C).
10
Får ej frysas.
Förvaras i originalförpackningen. Ljuskänsligt.
Före användning kan den oöppnade injektionsflaskan förvaras vid temperaturer upp till 30 °C i upp till 
24 timmar om den förvaras i originalförpackningen. Ljuskänsligt.
Förvaringsanvisningar för läkemedlet efter öppnande och spädning finns i avsnitt 6.3.
6.5
Förpackningstyp och innehåll
7,5 ml koncentrat i en 10 ml injektionsflaska av ofärgat glas (typ I-glas) med en belagd gummipropp 
och krymplock av aluminium med blå plastknapp.
Förpackningsstorlek: 2 injektionsflaskor.
6.6
Särskilda anvisningar för destruktion och övrig hantering
Detta läkemedel är kompatibelt med infusionsaggregat tillverkade av polyvinylklorid (PVC), polyeten 
(PE), polypropen (PP), polybutadien och polyuretan (PUR), och inline-filtermembran tillverkade av 
polyetersulfon (PES, neutralt och positivt laddat) och positivt laddad polyamid (PA).
Hanteringsanvisningar




Injektionsflaskan ska inspekteras visuellt före användning. Om lösningen är grumlig, 
missfärgad eller innehåller stora eller färgade partiklar, ska injektionsflaskan kasseras.
Spevigo är endast avsett för engångsbruk.
Aseptisk teknik måste användas vid beredning av infusionsvätskan, lösningen. Dra upp och 
kassera 15 ml från en 100 ml behållare med natriumklorid 9 mg/ml (0,9 %) injektionsvätska, 
lösning, och ersätt långsamt med 15 ml spesolimab sterilt koncentrat (hela innehållet i två 
450 mg/7,5 ml injektionsflaskor). Blanda varsamt före användning. Den spädda 
infusionsvätskan, lösningen, ska användas omedelbart.
Spevigo får inte blandas med andra läkemedel. En redan ansluten intravenös slang kan användas 
för administrering av spädd spesolimab, infusionsvätska, lösning, om ovanstående information 
om kompatibilitet beaktas. Slangen måste spolas med natriumklorid 9 mg/ml (0,9 %) 
injektionsvätska, lösning, före och efter infusionen. Ingen annan infusion ska administreras 
parallellt via samma intravenösa infart.
Ej använt läkemedel och avfall ska kasseras enligt gällande anvisningar.
7.
INNEHAVARE AV GODKÄNNANDE FÖR FÖRSÄLJNING
Boehringer Ingelheim International GmbH
Binger Str. 173
55216 Ingelheim am Rhein
Tyskland
8.
NUMMER PÅ GODKÄNNANDE FÖR FÖRSÄLJNING
EU/1/22/1688/001
11
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet:
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
12
BILAGA II
A.
B.
C.
D.
E.
TILLVERKARE AV DEN (DE) AKTIVA SUBSTANSEN 
(SUBSTANSERNA) AV BIOLOGISKT URSPRUNG OCH 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV LÄKEMEDLET
SÄRSKILD SKYLDIGHET ATT VIDTA ÅTGÄRDER EFTER 
GODKÄNNANDE FÖR FÖRSÄLJNING FÖR VILLKORAT 
GODKÄNNANDE FÖR FÖRSÄLJNING
13
A.
TILLVERKARE AV DEN (DE) AKTIVA SUBSTANSEN (SUBSTANSERNA) AV 
BIOLOGISKT URSPRUNG OCH TILLVERKARE SOM ANSVARAR FÖR 
FRISLÄPPANDE AV TILLVERKNINGSSATS
Namn och adress till tillverkare av aktiv(a) substans(er) av biologiskt ursprung
Boehringer Ingelheim Pharma GmbH & Co. KG
Birkendorfer Strasse 65
88397 Biberach an der Riss
TYSKLAND
Namn och adress till tillverkare som ansvarar för frisläppande av tillverkningssats
Boehringer Ingelheim Pharma GmbH & Co. KG
Birkendorfer Strasse 65
88397 Biberach an der Riss
TYSKLAND
Boehringer Ingelheim France
100‑104 Avenue de France
75013 Paris
FRANKRIKE
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Läkemedel som med begränsningar lämnas ut mot recept (se bilaga I: Produktresumén, avsnitt 4.2).
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i artikel 9 i 
förordning (EG) nr 507/2006, och i enlighet med denna ska Innehavaren av godkännandet för 
försäljning lämna in periodiska säkerhetsrapporter för detta läkemedel var sjätte månad.
Kraven för att lämna in periodiska säkerhetsrapporter för detta läkemedel anges i den förteckning 
över referensdatum för unionen (EURD-listan) som föreskrivs i artikel 107c.7 i direktiv 2001/83/EG 
och eventuella uppdateringar som finns på Europeiska läkemedelsmyndighetens webbplats.
Innehavaren av godkännandet för försäljning ska lämna in den första periodiska säkerhetsrapporten 
för detta läkemedel inom 6 månader efter godkännandet.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet för 
14
försäljning samt eventuella efterföljande överenskomna uppdateringar av riskhanteringsplanen.
En uppdaterad riskhanteringsplan ska lämnas in


på begäran av Europeiska läkemedelsmyndigheten,
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
E.
SÄRSKILDA VILLKOR SOM SKA KOMPLETTERA ÅTAGANDEN EFTER 
GODKÄNNANDET FÖR FÖRSÄLJNING FÖR DET VILLKORADE 
GODKÄNNANDET
Då detta är ett ”villkorat godkännande för försäljning” enligt artikel 14-a(4) i förordning (EG) 
nr 726/2004, ska innehavaren av godkännandet för försäljning, inom den fastställda tidsfristen, 
fullgöra följande åtgärder:
Beskrivning
För att bekräfta effekt och säkerhet för spesolimab vid behandling av skov hos 
vuxna patienter med generaliserad pustulös psoriasis (GPP) ska innehavaren av 
godkännande för försäljning genomföra och skicka in de slutliga resultaten från
studie 1368-0120, en öppen studie av behandling av återkommande skov hos 
vuxna patienter med generaliserad pustulös psoriasis, genomförd enligt ett 
överenskommet protokoll.
Förfallodatum
Januari 2028
15
BILAGA III
MÄRKNING OCH BIPACKSEDEL
16
A. MÄRKNING
17
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1.
LÄKEMEDLETS NAMN
Spevigo 450 mg koncentrat till infusionsvätska, lösning
spesolimab
2.
DEKLARATION AV AKTIV(A) SUBSTANS(ER)
En injektionsflaska innehåller 450 mg spesolimab i 7,5 ml.
Varje ml koncentrat till infusionsvätska, lösning, innehåller 60 mg spesolimab.
3.
FÖRTECKNING ÖVER HJÄLPÄMNEN
Hjälpämnen: natriumacetattrihydrat (E262), koncentrerad ättiksyra (E260), sackaros, 
argininhydroklorid, polysorbat 20 (E432), vatten för injektionsvätskor.
4.
LÄKEMEDELSFORM OCH FÖRPACKNINGSSTORLEK
Koncentrat till infusionsvätska, lösning
2 injektionsflaskor à 450 mg/7,5 ml vardera
5.
ADMINISTRERINGSSÄTT OCH ADMINISTRERINGSVÄG
För intravenös användning efter spädning.
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
18
9.
SÄRSKILDA FÖRVARINGSANVISNINGAR
Förvaras i kylskåp. Får ej frysas.
Före användning kan den oöppnade injektionsflaskan förvaras vid temperaturer upp till 30 °C i upp till 
24 timmar.
Förvaras i originalförpackningen. Ljuskänsligt.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Boehringer Ingelheim International GmbH
55216 Ingelheim am Rhein
Tyskland
12. NUMMER PÅ GODKÄNNANDE FÖR FÖRSÄLJNING
EU/1/22/1688/001
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Braille krävs ej.
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – TVÅDIMENSIONELL STRECKKOD
PC
SN
NN
19
UPPGIFTER SOM SKA FINNAS PÅ SMÅ INRE LÄKEMEDELSFÖRPACKAR
INJEKTIONSFLASKANS ETIKETT
1.
LÄKEMEDLETS NAMN OCH ADMINISTRERINGSVÄG
Spevigo 450 mg sterilt koncentrat
spesolimab
i.v. infusion efter spädning.
2.
ADMINISTRERINGSSÄTT
Läs bipacksedeln före användning.
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
7,5 ml
6.
ÖVRIGT
20
B. BIPACKSEDEL
21
Bipacksedel: Information till patienten
Spevigo 450 mg koncentrat till infusionsvätska, lösning
spesolimab
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4.
Läs noga igenom denna bipacksedel. Den innehåller information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller sjuksköterska.
Om du får biverkningar, tala med läkare eller sjuksköterska. Detta gäller även eventuella 
biverkningar som inte nämns i denna information. Se avsnitt 4.
I denna bipacksedel finns information om följande:
Vad Spevigo är och vad det används för
1.
Vad du behöver veta innan du ges Spevigo
2.
Hur du ges Spevigo
3.
Eventuella biverkningar
4.
Hur Spevigo ska förvaras
5.
Förpackningens innehåll och övrig information
6.
1.
Vad Spevigo är och vad det används för
Vad Spevigo är
Spevigo innehåller den aktiva substansen spesolimab. Spesolimab tillhör en grupp läkemedel som 
kallas interleukin (IL)-hämmare. Detta läkemedel verkar genom att blockera aktiviteten hos ett protein 
som kallas IL36R, som är inblandat i inflammation.
Vad Spevigo används för
Spevigo används ensamt för att behandla skov hos vuxna patienter med en sällsynt inflammatorisk 
hudsjukdom som kallas generaliserad pustulös psoriasis (GPP). Under ett skov kan patienter få
smärtsamma hudblåsor som uppstår plötsligt över stora hudområden. Dessa blåsor, som även kallas 
pustler, är varfyllda. Huden kan bli röd, kliande, torr, sprucken eller fjällande. Patienter kan också få 
mer allmänna tecken och symtom, som feber, huvudvärk, extrem trötthet eller en brännande känsla i 
huden.
Spevigo förbättrar läkningen av huden och minskar symtomen på GPP under ett skov.
2.
Vad du behöver veta innan du ges Spevigo
En läkare med erfarenhet av att behandla patienter med inflammatoriska hudsjukdomar kommer att 
påbörja och övervaka behandlingen.
Du får inte ges Spevigo om du:

är allergisk mot spesolimab eller något annat innehållsämne i detta läkemedel (anges i 
avsnitt 6).
Har aktiv tuberkulos eller andra svåra infektioner (se ”Varningar och försiktighet”).

Varningar och försiktighet
Tala med läkare eller sjuksköterska innan du ges Spevigo om du:

har en pågående infektion eller en infektion som återkommer om och om igen. Feber, 
influensaliknande symtom, trötthet eller andfåddhet, hosta som inte går över, varm, röd och 
smärtande hud eller ett smärtsamt utslag med blåsor kan vara tecken och symtom på en 
infektion.
22



har eller har haft tuberkulos, eller om du har varit i nära kontakt med någon med tuberkulos.
nyligen har vaccinerats eller planerar att vaccineras. Du ska inte ges vissa typer av vaccin 
(levande vaccin) under minst 16 veckor efter att du har fått Spevigo.
har symtom som svaghet i armar eller ben som du inte hade tidigare eller domning 
(känselbortfall), stickningar eller en brännande känsla i någon del av kroppen. Dessa kan vara 
tecken på perifer neuropati (skada på de perifera nerverna).
Infektioner
Tala så snart som möjligt om för läkare om du märker några tecken eller symtom på en infektion efter 
behandling med Spevigo, se avsnitt 4 ”Eventuella biverkningar”.
Allergiska reaktioner
Kontakta omedelbart läkare om du märker tecken eller symtom på en allergisk reaktion under eller 
efter behandlingen med detta läkemedel. Du kan också få allergiska reaktioner några dagar eller 
veckor efter att du har fått Spevigo. Tecken och symtom anges i avsnitt 4 ”Eventuella biverkningar”.
Barn och ungdomar
Spevigo rekommenderas inte för barn och ungdomar under 18 års ålder eftersom det inte har studerats 
i denna åldersgrupp.
Andra läkemedel och Spevigo
Tala om för läkare om du:

tar, nyligen har tagit eller kan tänkas ta andra läkemedel, inklusive andra läkemedel för att 
behandla GPP.
ska vaccineras eller nyligen har vaccinerats. Du ska inte ges vissa typer av vaccin (levande 
vaccin) under minst 16 veckor efter att du har fått Spevigo.

Graviditet och amning
Graviditet
Om du är gravid, tror att du kan vara gravid eller planerar att skaffa barn, rådfråga läkare innan du ges 
detta läkemedel. Detta eftersom det är okänt hur detta läkemedel påverkar barnet.
Det är därför bäst att undvika användning av Spevigo under graviditet.
Om du är gravid ska du endast ges detta läkemedel om läkaren tydligt rekommenderat det.
Amning
Det är okänt om Spevigo går över i bröstmjölk. Spevigo kan gå över i bröstmjölk under de första 
dagarna efter en förlossning. Du ska därför tala om för läkaren om du ammar eller planerar att amma 
så att du och läkaren kan besluta om du kan ges Spevigo.
Körförmåga och användning av maskiner
Spevigo förväntas inte påverka förmågan att framföra fordon och använda maskiner.
Spevigo innehåller natrium
Detta läkemedel innehåller mindre än 1 mmol (23 mg) natrium per dos, d.v.s. är näst intill 
”natriumfritt”.
3.
Hur du ges Spevigo
Rekommenderad dos är 900 mg (2 injektionsflaskor à 450 mg/7,5 ml).
En läkare eller sjuksköterska ger dig detta läkemedel som en infusion (dropp) i en ven. Det ges under 
en 90-minutersperiod upp till maximalt 180 minuter om infusionstakten sänks eller infusionen stoppas 
tillfälligt.
23
Om skovsymtomen kvarstår kan läkaren besluta att ge dig en andra dos av Spevigo en vecka efter den 
första dosen.
Om du har ytterligare frågor om detta läkemedel, kontakta läkare.
Om du har givits för stor mängd av Spevigo
Detta läkemedel ges till dig av en läkare eller sjuksköterska. Om du tror att du har givits för stor 
mängd av Spevigo ska du omedelbart informera läkaren eller sjuksköterskan.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Kontakta omedelbart läkare om du märker tecken eller symtom på en allergisk reaktion under 
eller efter behandlingen med detta läkemedel. Dessa kan vara:



svårigheter att andas eller svälja
svullnad i ansiktet, läpparna, tungan eller svalget
svår hudklåda, med röda hudutslag eller upphöjda knottror som skiljer sig från dina GPP-
symtom
svimningskänsla.

Du kan också få allergiska reaktioner några dagar eller veckor efter att du har fått Spevigo.
Sök omedelbart vård om du utvecklar någon form av utbrett hudutslag som du inte hade tidigare, 
feber och/eller svullnad i ansiktet 2-8 veckor efter att du har fått detta läkemedel. Dessa kan vara 
tecken på fördröjd allergisk reaktion (överkänslighet).
Tala så snart som möjligt om för läkare om du märker några tecken eller symtom på en 
infektion.
Mycket vanliga (kan förekomma hos fler än 1 av 10 användare). Dessa kan vara:


feber, hosta
behov av att kissa ofta, smärta eller sveda när du kissar eller blod i urinen, som kan vara 
symtom på urinvägsinfektioner.
Tala om för läkare eller sjuksköterska om du får någon av följande övriga biverkningar:
Mycket vanliga (kan förekomma hos fler än 1 av 10 användare)

rodnad, svullnad, förhårdnad, värme eller smärta vid injektionsstället.
Vanliga (kan förekomma hos upp till 1 av 10 användare)


klåda
trötthet.
Rapportering av biverkningar
Om du får biverkningar, tala med läkare eller sjuksköterska. Detta gäller även eventuella biverkningar 
som inte nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet.
5.
Hur Spevigo ska förvaras
Förvara detta läkemedel utom syn- och räckhåll för barn.
Används före utgångsdatum som anges på injektionsflaskan och kartongen efter EXP. Utgångsdatumet 
är den sista dagen i angiven månad.
24
Förvaras i kylskåp (2 °C-8 °C) (se informationen för hälso- och sjukvårdspersonal i slutet av denna 
bipacksedel).
Får ej frysas.
Förvaras i originalförpackningen. Ljuskänsligt.
6.
Förpackningens innehåll och övriga upplysningar
Innehållsdeklaration
-
Den aktiva substansen är spesolimab. En injektionsflaska innehåller 450 mg spesolimab i 7,5 ml 
koncentrat till infusionsvätska, lösning.
Övriga innehållsämnen är natriumacetattrihydrat (E262), koncentrerad ättiksyra (E260) (för pH-
justering), sackaros, argininhydroklorid, polysorbat 20 (E432), vatten för injektionsvätskor.
-
Läkemedlets utseende och förpackningsstorlekar
Spevigo koncentrat till infusionsvätska, lösning, är en klar till svagt opaliserande, färglös till svagt 
brungul lösning i en 10 ml injektionsflaska av ofärgat glas (typ I-glas) med en belagd gummipropp och 
krymplock av aluminium med blå plastknapp.
Varje förpackning innehåller två injektionsflaskor.
Innehavare av godkännande för försäljning
Boehringer Ingelheim International GmbH
Binger Str. 173
55216 Ingelheim am Rhein
Tyskland
Tillverkare
Boehringer Ingelheim Pharma GmbH & Co. KG
Birkendorfer Strasse 65
88397 Biberach an der Riss
Tyskland
Boehringer Ingelheim France
100‑104 Avenue de France
75013 Paris
Frankrike
25
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Boehringer Ingelheim SComm
Tél/Tel: +32 2 773 33 11
Lietuva
Boehringer Ingelheim RCV GmbH & Co KG
Lietuvos filialas
Tel: +370 5 2595942
България
Бьорингер Ингелхайм РЦВ ГмбХ и Ко. КГ –
клон България
Тел: +359 2 958 79 98
Luxembourg/Luxemburg
Boehringer Ingelheim SComm
Tél/Tel: +32 2 773 33 11
Česká republika
Boehringer Ingelheim spol. s r.o.
Tel: +420 234 655 111
Magyarország
Boehringer Ingelheim RCV GmbH & Co KG
Magyarországi Fióktelepe
Tel: +36 1 299 89 00
Danmark
Boehringer Ingelheim Danmark A/S
Tlf: +45 39 15 88 88
Malta
Boehringer Ingelheim Ireland Ltd.
Tel: +353 1 295 9620
Deutschland
Boehringer Ingelheim Pharma GmbH & Co. KG
Tel: +49 (0) 800 77 90 900
Nederland
Boehringer Ingelheim bv
Tel: +31 (0) 800 22 55 889
Eesti
Boehringer Ingelheim RCV GmbH & Co KG
Eesti filiaal
Tel: +372 612 8000
Norge
Boehringer Ingelheim Norway KS
Tlf: +47 66 76 13 00
Ελλάδα
Boehringer Ingelheim Ελλάς Μονοπρόσωπη A.E.
Tηλ: +30 2 10 89 06 300
Österreich
Boehringer Ingelheim RCV GmbH & Co KG
Tel: +43 1 80 105‑7870
España
Boehringer Ingelheim España, S.A.
Tel: +34 93 404 51 00
France
Boehringer Ingelheim France S.A.S.
Tél: +33 3 26 50 45 33
Hrvatska
Boehringer Ingelheim Zagreb d.o.o.
Tel: +385 1 2444 600
Ireland
Boehringer Ingelheim Ireland Ltd.
Tel: +353 1 295 9620
Ísland
Vistor hf.
Sími: +354 535 7000
Polska
Boehringer Ingelheim Sp. z o.o.
Tel: +48 22 699 0 699
Portugal
Boehringer Ingelheim Portugal, Lda.
Tel: +351 21 313 53 00
România
Boehringer Ingelheim RCV GmbH & Co KG 
Viena ‑ Sucursala Bucureşti
Tel: +40 21 302 28 00
Slovenija
Boehringer Ingelheim RCV GmbH & Co KG 
Podružnica Ljubljana
Tel: +386 1 586 40 00
Slovenská republika
Boehringer Ingelheim RCV GmbH & Co KG 
organizačná zložka
Tel: +421 2 5810 1211
26
Italia
Boehringer Ingelheim Italia S.p.A.
Tel: +39 02 5355 1
Suomi/Finland
Boehringer Ingelheim Finland Ky
Puh/Tel: +358 10 3102 800
Κύπρος
Boehringer Ingelheim Ελλάς Μονοπρόσωπη A.E.
Tηλ: +30 2 10 89 06 300
Sverige
Boehringer Ingelheim AB
Tel: +46 8 721 21 00
Latvija
Boehringer Ingelheim RCV GmbH & Co KG
Latvijas filiāle
Tel: +371 67 240 011
United Kingdom (Northern Ireland)
Boehringer Ingelheim Ireland Ltd.
Tel: +353 1 295 9620
Denna bipacksedel ändrades senast
Detta läkemedel har godkänts enligt reglerna om ”villkorat godkännande för försäljning”. Detta 
innebär att det väntas komma fler uppgifter om läkemedlet.
Europeiska läkemedelsmyndigheten går igenom ny information om detta läkemedel minst varje år och 
uppdaterar denna bipacksedel när så behövs.
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
---------------------------------------------------------------------------------------------------------------------------
Följande uppgifter är endast avsedda för hälso- och sjukvårdspersonal:
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Dosering och administreringssätt
Rekommenderad dos är en enkeldos à 900 mg (2 injektionsflaskor à 450 mg) administrerad som en 
intravenös infusion. Spevigo måste spädas före användning. Det ska inte administreras som en 
intravenös stöt- eller bolusdos.
Vid kvarstående skovsymtom kan en ytterligare dos à 900 mg administreras 1 vecka efter den initiala 
dosen.
Efter spädning med natriumklorid 9 mg/ml (0,9 %) injektionsvätska, lösning, administreras Spevigo
som en kontinuerlig intravenös infusion via en intravenös slang innehållande ett sterilt, icke-pyrogent, 
lågproteinbindande inline-filter (porstorlek 0,2 mikrometer) under 90 minuter. Ingen annan infusion 
ska administreras parallellt via samma intravenösa infart.
Om infusionshastigheten sänks eller infusionen stoppas tillfälligt, ska den totala infusionstiden 
(inklusive stopptid) inte överstiga 180 minuter.
Hanteringsanvisningar

Injektionsflaskan ska inspekteras visuellt före användning. 
-
-
Spevigo är en färglös till svagt brungul, klar till svagt skimrande, lösning. 
Om lösningen är grumlig, missfärgad eller innehåller stora eller färgade partiklar, ska 
injektionsflaskan kasseras.
27




Spesolimab sterilt koncentrat är endast avsett för engångsbruk.
Aseptisk teknik måste användas vid beredning av infusionsvätskan, lösningen. Dra upp och 
kassera 15 ml från en 100 ml behållare med natriumklorid 9 mg/ml (0,9 %) injektionsvätska, 
lösning, och ersätt långsamt med 15 ml spesolimab sterilt koncentrat (hela innehållet i två 
450 mg/7,5 ml injektionsflaskor). Blanda varsamt före användning. Den spädda 
infusionsvätskan, lösningen, ska användas omedelbart.
Spevigo får inte blandas med andra läkemedel. En redan ansluten intravenös slang kan användas 
för administrering av spädd spesolimab, infusionsvätska, lösning. Slangen måste spolas med 
natriumklorid 9 mg/ml (0,9 %) injektionsvätska, lösning, före och efter infusionen. Ingen annan 
infusion ska administreras parallellt via samma intravenösa infart. 
Spevigo är kompatibelt med infusionsaggregat tillverkade av polyvinylklorid (PVC), polyeten 
(PE), polypropen (PP), polybutadien och polyuretan (PUR), och inline-filtermembran 
tillverkade av polyetersulfon (PES, neutralt och positivt laddat) och positivt laddad polyamid 
(PA).
Förvaringsanvisningar
Oöppnad injektionsflaska



Förvaras i kylskåp (2 °C-8 °C). Får ej frysas.
Förvaras i originalförpackningen. Ljuskänsligt.
Före användning kan den oöppnade injektionsflaskan förvaras vid temperaturer upp till 30 °C i 
upp till 24 timmar om den förvaras i originalförpackningen. Ljuskänsligt.
Efter öppnandet

Ur mikrobiologisk synvinkel ska läkemedlet spädas och infunderas omedelbart efter öppnandet.
Efter beredning av infusionsvätskan


Kemisk och fysikalisk stabilitet för den spädda lösningen har påvisats under 24 timmar vid 
2 °C-30 °C.
Ur mikrobiologisk synvinkel ska den spädda infusionsvätskan, lösningen, användas omedelbart. 
Om den inte används omedelbart är förvaringsförhållandena användarens ansvar och ska 
normalt inte överstiga 24 timmar vid 2 °C-8 °C, om inte spädning har skett under kontrollerade 
och validerade aseptiska förhållanden. Under tiden mellan beredning och start av 
administreringen ska infusionsvätskan, lösningen, skyddas mot ljus enligt lokala 
standardrutiner.
28
EUROPEISKA LÄKEMEDELSMYNDIGHETENS SLUTSATSER OM BEVILJANDE AV 
DET VILLKORLIGA GODKÄNNANDET FÖR FÖRSÄLJNING
BILAGA IV
29
Europeiska läkemedelsmyndighetens slutsatser om:

Villkorligt godkännande för försäljning
Efter att ha behandlat ansökan, anser CHMP att nytta-riskförhållandet är gynnsamt för att 
rekommendera beviljande av villkorligt godkännande för försäljning, vilket förklaras närmare i det 
offentliga europeiska utredningsprotokollet.
30
