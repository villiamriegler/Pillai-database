EMA/250454/2023 
EMEA/H/C/005316 
Bimzelx (bimekizumab) 
Sammanfattning av Bimzelx och varför det är godkänt inom EU 
Vad är Bimzelx och vad används det för? 
Bimzelx är ett läkemedel som används för att behandla följande inflammatoriska sjukdomar: 
•  Måttlig till svår plackpsoriasis (röda, fjällande fläckar på huden) hos vuxna som behöver systemisk 
behandling (behandling med läkemedel som påverkar hela kroppen). 
• 
Psoriasisartrit (inflammation i lederna som ofta uppstår i samband med plackpsoriasis) hos vuxna 
vars sjukdom inte svarar tillräckligt väl på sjukdomsmodifierande antireumatiska läkemedel 
(DMARD) eller som inte kan ta dessa läkemedel. Vid psoriasisartrit används Bimzelx ensamt eller 
tillsammans med metotrexat. 
•  Axial spondylartrit (inflammation i ryggraden som orsakar ryggsmärta) hos vuxna vars sjukdom 
inte svarar tillräckligt väl på konventionella behandlingar. För detta tillstånd ges läkemedlet till 
patienter som uppvisar tecken på sjukdomen vid röntgen (radiografisk axial spondylartrit) samt till 
patienter som har tydliga tecken på inflammation utan tecken på sjukdomen vid röntgen (icke-
radiografisk axial spondylartrit). 
 Bimzelx innehåller den aktiva substansen bimekizumab. 
Hur används Bimzelx? 
Bimzelx är receptbelagt och ska ges under överinseende av en läkare med erfarenhet av att 
diagnostisera och behandla psoriasis, psoriasisartrit och axial spondylartrit. 
Bimzelx finns som en injektion i förfyllda sprutor eller injektionspennor. Det ges som en injektion under 
huden. 
Vid plackpsoriasis och psoriasisartrit i samband med plackpsoriasis får patienten två injektioner en 
gång var fjärde vecka i 16 veckor. Därefter ges injektionerna vanligtvis var åttonde vecka. Vid enbart 
psoriasisartrit och axial spondylartrit får patienten en injektion var fjärde vecka. 
Läkaren kan besluta att avbryta behandlingen om ingen förbättring ses efter 16 veckor. 
Patienterna kan injicera sig själva med Bimzelx när de instruerats i hur man gör. För mer information 
om hur du använder Bimzelx, läs bipacksedeln eller tala med läkare eller apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur verkar Bimzelx? 
Den aktiva substansen i Bimzelx, bimekizumab, är en monoklonal antikropp i form av ett protein som 
har utformats för att fästa vid interleukinerna IL-17A, IL-17F och IL-17AF, som är signalmolekyler i 
kroppens immunsystem. Det har visats på ett samband mellan höga nivåer av dessa interleukiner och 
utvecklingen av inflammatoriska sjukdomar som orsakas av immunsystemet, såsom plackpsoriasis, 
psoriasisartrit och axial spondylartrit. Genom att binda till dessa interleukiner hindrar bimekizumab 
dem från att interagera med sina receptorer (mål) i kroppen, vilket leder till minskad inflammation och 
symtomförbättring vid dessa sjukdomar. 
Vilka fördelar med Bimzelx har visats i studierna? 
Plackpsoriasis 
Tre huvudstudier visade att Bimzelx var effektivt för att behandla vuxna patienter med måttlig till svår 
plackpsoriasis. Patienterna som behandlades med Bimzelx genomgick en större förbättring av 
sjukdomen än de patienter som behandlades med placebo (overksam behandling) eller med två andra 
läkemedel mot psoriasis (ustekinumab eller adalimumab). 
I de tre studierna, som sammantaget omfattade 1 480 patienter, minskade PASI-poängen (ett mått på 
psoriasis svårighetsgrad och det påverkade hudområdet) med omkring 90 procent efter 16 veckor hos 
omkring 85–91 procent av de patienter som fick Bimzelx var fjärde vecka. Detta kan jämföras med 1–
5 procent av patienterna som fick placebo (i två av studierna), 50 procent av dem som fick 
ustekinumab (i en av studierna) och 47 procent av dem som fick adalimumab (i en av studierna). 
Dessutom hade huden helt eller nästan helt läkt efter 16 veckor hos 84–93 procent av patienterna som 
fick Bimzelx, jämfört med 1–5 procent av dem som fick placebo, 53 procent av dem som fick 
ustekinumab och 57 procent av dem som fick adalimumab. 
Psoriasisartrit 
I två huvudstudier på omkring 1 100 patienter med psoriasisartrit, däribland patienter som tog 
metotrexat, visades Bimzelx vara effektivt för att minska symtomen, vilket mättes med hjälp av 
standardmåttet ACR50. Ett behandlingssvar enligt ACR50 innebär att patienten uppnår en förbättring 
av symtompoängen för ledsmärta och ledsvullnad på minst 50 procent. 
Sammantaget visade resultaten från de två studierna att 44 procent av patienterna som behandlades 
med Bimzelx uppnådde ett ACR50-svar efter 16 veckors behandling, jämfört med 9 procent av dem 
som behandlades med placebo (overksam behandling). 
Axial spondylartrit 
Två huvudstudier på patienter med axial spondylartrit visade att Bimzelx var effektivt för att minska 
symtomen, vilket mättes med hjälp av standardmåttet ASAS40 efter 16 veckors behandling. Ett 
behandlingssvar enligt ASAS40 innebär att patienten uppnår en förbättring av poängen för symtom 
som smärta och inflammation på minst 40 procent. 
I en av studierna, som omfattade 254 patienter med icke-radiografisk axial spondylartrit, uppnådde 
48 procent av patienterna som behandlades med Bimzelx ett ASAS40-svar, jämfört med 21 procent av 
patienterna som behandlades med placebo (overksam behandling). 
I den andra studien, som omfattade 332 patienter med radiografisk axial spondylartrit, uppnådde 
45 procent av patienterna som behandlades med Bimzelx ett ASAS40-svar, jämfört med 23 procent av 
patienterna som behandlades med placebo. 
Bimzelx (bimekizumab)  
EMA/250454/2023 
Sida 2/3 
 
 
 
Vilka är riskerna med Bimzelx? 
De vanligaste biverkningarna som orsakas av Bimzelx är övre luftvägsinfektioner (infektion i näsa och 
hals), som kan förekomma hos fler än 1 av 10 användare, och oral candidainfektion (torsk, en 
svampinfektion i mun eller svalg), som kan förekomma hos upp till 1 av 10 användare. 
Läkemedlet får inte ges till patienter med en pågående signifikant infektion, såsom aktiv tuberkulos. 
En fullständig förteckning över biverkningar och restriktioner för Bimzelx finns i bipacksedeln. 
Varför är Bimzelx godkänt i EU? 
Studier har visat att Bimzelx är en effektiv behandling för patienter med måttlig till svår plackpsoriasis, 
psoriasisartrit och axial spondylartrit. Läkemedlets positiva effekter kvarstod vid fortsatt användning i 
upp till ett år. Biverkningarna var i linje med andra liknande läkemedel, där den främsta biverkningen 
var infektioner i näsa och hals samt candidainfektion (en jästsvampinfektion) i mun eller svalg. 
Europeiska läkemedelsmyndigheten (EMA) fann därför att fördelarna med Bimzelx är större än riskerna 
och att Bimzelx kan godkännas för försäljning i EU. 
Vad görs för att garantera säker och effektiv användning av Bimzelx? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Bimzelx har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Bimzelx kontinuerligt. Misstänkta 
biverkningar som har rapporterats för Bimzelx utvärderas noggrant och nödvändiga åtgärder vidtas för 
att skydda patienterna. 
Mer information om Bimzelx 
Den 20 augusti 2021 beviljades Bimzelx ett godkännande för försäljning som gäller i hela EU. 
Mer information om Bimzelx finns på EMA:s webbplats: 
ema.europa.eu/medicines/human/EPAR/bimzelx. 
Denna sammanfattning uppdaterades senast 06-2023. 
Bimzelx (bimekizumab)  
EMA/250454/2023 
Sida 3/3 
 
 
 
