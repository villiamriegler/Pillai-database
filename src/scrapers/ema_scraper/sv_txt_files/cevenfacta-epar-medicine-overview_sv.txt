EMA/351553/2022 
EMEA/H/C/005655 
Cevenfacta (eptakog beta [aktiverad]) 
Sammanfattning av Cevenfacta och varför det är godkänt inom EU 
Vad är Cevenfacta och vad används det för? 
Cevenfacta är ett  läkemedel som används för att behandla blödningsepisoder och förebygga blödningar 
hos patienter som genomgår kirurgiska ingrepp. Det ges till  vuxna och ungdomar från 12 års ålder 
med ärftlig hemofili som har utvecklat eller som förväntas utveckla hämmare (antikroppar) mot 
koagulationsfaktorerna VIII eller IX (proteiner som bidrar till  blodets koagulering), eller som sannolikt 
inte svarar på behandling med dessa koagulationsfaktorer. 
Cevenfacta innehåller den aktiva substansen eptakog beta (aktiverad). 
Hur används Cevenfacta? 
Cevenfacta är receptbelagt och behandling ska inledas och övervakas av en läkare med erfarenhet av 
att  behandla hemofili eller blödningssjukdomar. 
Läkemedlet ges som en injektion i en ven. 
Vid behandling av blödningsepisoder ska en initial  dos ges så snart som möjligt efter det första tecknet 
på en blödning.  Vid lindriga till  måttliga  blödningar kan patienterna få en startdos på 225 mikrogram 
per kilo kroppsvikt. Om blödningen inte är under kontroll efter 9 timmar ska doserna på 75 mikrogram 
per kilo ges var tredje timme till  dess att  den kontrolleras. Patienter kan också börja med 75 
mikrogram per kilo, vilket upprepas var tredje timme tills  blödningen är under kontroll. Vid allvarliga 
blödningar ska patienterna få 225 mikrogram per kilogram. Om blödningen inte  är under kontroll inom 
6 timmar efter den första dosen ska doser på 75 mikrogram per kilogram ges varannan timme till dess 
att  den kontrolleras. 
För förebyggande av blödning vid kirurgiska eller andra medicinska ingrepp ges Cevenfacta före och 
under ingreppet och i vissa fall i flera dagar efteråt. Dosen beror på vilken typ av operation det är 
fråga om. 
Patienter eller vårdare kan ge Cevenfacta själva efter att  ha fått  lämplig utbildning,  men behandlingen 
hemma bör inte överstiga 24  timmar utan att  den behandlande läkaren rådfrågas. 
För mer information om hur du använder Cevenfacta, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Hur verkar Cevenfacta? 
Den aktiva substansen i Cevenfacta, eptakog beta, framställs från kaninmjölk med rekombinant dna-
teknik. Den är nästan identisk med ett  mänskligt protein som kallas koagulationsfaktor VII och verkar 
på samma sätt. I kroppen bidrar faktor VII till  blodkoaguleringen genom att  aktivera en annan 
koagulationsfaktor (faktor X), som sedan startar en serie steg som bildar en blodpropp på 
blödningsstället. 
Genom att  aktivera faktor X kan Cevenfacta hålla blödningen under kontroll hos personer med hemofili 
A eller B som inte  har, som inte har tillräckligt eller som har utvecklat hämmare mot 
koagulationsfaktor VIII eller IX. 
Vilka fördelar med Cevenfacta har visats i studierna? 
Fördelarna med Cevenfacta utvärderades i en huvudstudie på vuxna och ungdomar (över 12 år) med 
hemofili A eller B med hämmare. I denna studie  jämfördes inte Cevenfacta med någon annan 
behandling. 
Cevenfacta gavs till  27 patienter efter blödningsepisoder. Vid 81,0  procent (204 av 252)  av de episoder 
som behandlades med en lägre dos (75 mikrogram per kg kroppsvikt) och vid 90,3 procent (195  av 
216)  av de episoder som behandlades med en högre dos (225 mikrogram per kg kroppsvikt) hade 
symtomen till  stor del minskat eller helt försvunnit 12 timmar efter den första injektionen. 
I en annan studie där Cevenfacta undersöktes vid förebyggande av okontrollerad blödning under och 
efter kirurgiska ingrepp fick 12 patienter med hemofili A eller B läkemedlet före, under och efter 
operation. Två dagar efter operation ansågs postoperativ blodförlust kontrolleras bra eller utmärkt vid 
81,8  procent (9 av 12) av de kirurgiska ingreppen. 
Vilka är riskerna med Cevenfacta? 
De vanligaste biverkningarna som orsakas av Cevenfacta (kan förekomma hos fler än 1 av 100 
användare) är obehag på injektionsstället,  hematom (blodansamling under huden) och 
injektionsrelaterade reaktioner, såsom förhöjd kroppstemperatur, yrsel och huvudvärk. 
Cevenfacta får inte  ges till  personer som är överkänsliga (allergiska) mot eptakog beta, kaniner eller 
kaninproteiner, eller mot något annat innehållsämne. 
En fullständig  förteckning över biverkningar och restriktioner för Cevenfacta finns i bipacksedeln. 
Varför är Cevenfacta godkänt i EU? 
Det finns mycket begränsat med tillgängliga  behandlingsalternativ för patienter med hemofili med 
hämmare. Behandlingen med Cevenfacta var effektiv för att kontrollera blödningsepisoder hos 
patienter från 12 års ålder och biverkningarna var lindriga. Europeiska läkemedelsmyndigheten (EMA) 
fann därför att  fördelarna med Cevenfacta är större än riskerna och att  Cevenfacta kan godkännas för 
försäljning i EU. 
Vad görs för att garantera säker och effektiv användning av Cevenfacta? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Cevenfacta har också tagits med i produktresumén och 
bipacksedeln. 
Cevenfacta (eptakog beta [aktiverad])  
EMA/351553/2022 
Sida 2/3 
 
 
 
Liksom för alla läkemedel övervakas de vetenskapliga uppgifterna för Cevenfacta kontinuerligt. 
Misstänkta biverkningar som har rapporterats för Cevenfacta utvärderas noggrant och nödvändiga 
åtgärder vidtas för att skydda patienter. 
Mer information om Cevenfacta 
Mer information om Cevenfacta finns på EMA:s webbplats: 
ema.europa.eu/medicines/human/EPAR/Cevenfacta. 
Cevenfacta (eptakog beta [aktiverad])  
EMA/351553/2022 
Sida 3/3 
 
 
 
 
