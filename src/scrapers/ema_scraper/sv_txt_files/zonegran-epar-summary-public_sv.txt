EMA/610250/2013
EMEA/H/C/000577
Sammanfattning av EPAR för allmänheten
Zonegran
zonisamid
Detta är en sammanfattning av det offentliga europeiska utredningsprotokollet (EPAR) för Zonegran.
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas.
Vad är Zonegran?
Zonegran är ett läkemedel som innehåller den aktiva substansen zonisamid. Det finns som kapslar (25, 
50 och 100 mg) och munsönderfallande tabletter (25, 50, 100 och 300 mg). Munsönderfallande 
tabletter är tabletter som löses upp i munnen.
Vad används Zonegran för?
Zonegran används för att behandla patienter med partiella anfall (epileptiska anfall som startar i en del 
av hjärnan), däribland dem med sekundär generalisering (där anfallet sprider sig till hela hjärnan). Det 
ges som enda behandling till nydiagnostiserade vuxna och som tilläggsbehandling till vuxna och barn 
från sex år som redan får andra läkemedel mot epilepsi.
Läkemedlet är receptbelagt.
Hur används Zonegran?
När Zonegran ges ensamt till nydiagnostiserade vuxna är den rekommenderade startdosen 100 mg en 
gång dagligen i två veckor, vilket kan ökas med 100 mg med två veckors intervall. Den vanliga 
underhållsdosen är 300 mg dagligen.
När Zonegran ges till vuxna som tillägg till pågående behandling är den rekommenderade startdosen 
25 mg två gånger dagligen. Efter en vecka kan dosen ökas till 50 mg två gånger dagligen och därefter 
ökas ytterligare i steg om 100 mg per vecka, beroende på patientens svar. När en lämplig dos har 
etablerats kan Zonegran ges en eller två gånger dagligen. Den vanliga underhållsdosen är mellan 300 
och 500 mg dagligen.
7 Westferry Circus ● Canary Wharf ● London E14 4HB ● United Kingdom
Telephone +44 (0)20 7418 8400 Facsimile +44 (0)20 7418 8416  
E-mail info@ema.europa.eu Website www.ema.europa.eu
An agency of the European Union  
© European Medicines Agency, 2013. Reproduction is authorised provided the source is acknowledged.
När Zonegran ges till barn från sex år som tillägg till pågående behandling beror dosen på 
kroppsvikten. Den rekommenderade dosen är 1 mg per kilo kroppsvikt per dag. Efter en eller två 
veckor kan den dagliga dosen ökas i steg om 1 mg per kilo kroppsvikt varje eller varannan vecka tills 
en effektiv dos har nåtts. Den totala dosen får inte överstiga 500 mg per dag.
Dosökningar kan eventuellt inte göras lika ofta hos patienter med lever- eller njurproblem eller hos 
patienter som behandlas med vissa andra läkemedel. När behandling med Zonegran ska avbrytas 
måste dosen minskas gradvis. Mer information finns i bipacksedeln.
Hur verkar Zonegran?
Den aktiva substansen i Zonegran, zonisamid, är ett läkemedel mot epilepsi. Epileptiska anfall orsakas 
av onormal elektrisk aktivitet i hjärnan. Zonisamid verkar genom att blockera särskilda öppningar på 
nervcellernas yta som kallas natriumkanaler och kalciumkanaler. Dessa kanaler skickar elektriska 
impulser mellan nervcellerna. Genom att blockera kanalerna hindrar zonisamid nervcellerna från att 
synkronisera aktiviteten och hindrar onormal elektrisk aktivitet från att spridas i hjärnan. Detta 
minskar risken för ett epileptiskt anfall. Zonegran påverkar också signalsubstansen 
gammaaminosmörsyra (GABA, en kemikalie som gör det möjligt för nervcellerna att kommunicera med 
varandra), vilket kan bidra till att stabilisera den elektriska aktiviteten i hjärnan.
Hur har Zonegrans effekt undersökts?
Zonegran använt ensamt jämfördes med karbamazepin, ett annat läkemedel mot epilepsi, i en 
huvudstudie som omfattade 583 vuxna med nydiagnostiserad partiell epilepsi. Det viktigaste 
effektmåttet var andelen patienter som var anfallsfria under en period av sex månader.
I två andra huvudstudier – en på 351 vuxna och en på 207 barn mellan 6 och 17 år – tittade man på 
Zonegran när det gavs som tillägg till en pågående behandling. I dessa studier jämfördes Zonegran 
med placebo (overksam behandling). I studien på vuxna var det viktigaste effektmåttet skillnaden i 
förekomst av partiella anfall mellan de 12 veckorna innan behandlingen inleddes och den 
18-veckorsperiod då en stabil dos användes. I studien på barn var det viktigaste effektmåttet andelen 
patienter hos vilka antalet anfall minskade med minst hälften mellan de åtta veckorna innan 
behandlingen inleddes och den 12-veckorsperiod då en stabil dos användes.
Vilken nytta har Zonegran visat vid studierna?
Zonegran använt ensamt visade sig vara gynnsamt hos vuxna med partiella anfall: 69,4 procent av 
patienterna som tog Zonegran var anfallsfria i sex månader. Andelen patienter som tog karbamazepin 
och var anfallsfria i sex månader var 74,7 procent.
Zonegran var effektivare än placebo när det gällde att minska anfallsfrekvensen när det användes som 
tillägg till pågående behandling. Vuxna som behandlades med 500 mg Zonegran dagligen hade i 
genomsnitt en minskad anfallsfrekvens på 51 procent, jämfört med 16 procent hos dem som fick 
placebo. Hos barn minskade antalet anfall med minst hälften hos 50 procent av patienterna som fick 
Zonegran, jämfört med 31 procent av dem som fick placebo.
Vilka är riskerna med Zonegran?
De vanligaste biverkningarna som orsakas av Zonegran (uppträder hos fler än 1 av 10 patienter) är 
aptitförlust, agitation, irritabilitet, förvirring, depression, ataxi (oförmåga att koordinera 
muskelrörelserna), yrsel, minnesnedsättning, somnolens (sömnighet), diplopi (dubbelseende) och 
minskad halt bikarbonat i blodet. Även om säkerhetsprofilerna för barn och vuxna liknar varandra 
Zonegran
EMA/610250/2013
Sida 2/3
rapporteras vissa biverkningar oftare hos barn än hos vuxna. Zonegran kan orsaka värmeslag och 
uttorkning, särskilt hos barn, som då behöver behandlas omedelbart. Svåra hudutslag har förekommit 
hos patienter som behandlas med Zonegran, bland annat Stevens-Johnsons syndrom (en allvarlig, 
livshotande allergisk reaktion som påverkar huden och slemhinnorna). En fullständig förteckning över 
biverkningar som rapporterats för Zonegran finns i bipacksedeln.
Zonegran får inte ges till personer som är överkänsliga (allergiska) mot zonisamid, något annat 
innehållsämne eller sulfonamider (till exempel vissa antibiotika).
Varför har Zonegran godkänts?
CHMP fann att nyttan med Zonegran är större än riskerna och rekommenderade att Zonegran skulle 
godkännas för försäljning.
Mer information om Zonegran
Den 10 mars 2005 beviljade Europeiska kommissionen ett godkännande för försäljning av Zonegran 
som gäller i hela EU.
Det offentliga europeiska utredningsprotokollet (EPAR) finns i sin helhet på EMA:s webbplats
ema.europa.eu/Find medicine/Human medicines/European public assessment reports. Mer information 
om behandling med Zonegran finns i bipacksedeln (ingår också i EPAR). Du kan också kontakta din 
läkare eller apotekspersonal.
Denna sammanfattning uppdaterades senast 08-2013.
Zonegran
EMA/610250/2013
Sida 3/3
