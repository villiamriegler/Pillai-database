EMA/449932/2021 
EMEA/H/C/005734 
Lenalidomide Krka d.d. Novo mesto1 (lenalidomid) 
Sammanfattning av Lenalidomide Krka d.d. Novo mesto och varför det är 
godkänt inom EU 
Vad är Lenalidomide Krka d.d. Novo mesto och vad används det för? 
Lenalidomide Krka d.d. Novo mesto är ett läkemedel som används för att behandla vissa typer av 
cancer som påverkar blodkropparna, nämligen multipelt myelom och follikulärt lymfom. 
Vid multipelt myelom, en cancer i en typ av vita blodkroppar som kallas plasmaceller, ges 
Lenalidomide Krka d.d. Novo mesto till följande patientgrupper: 
•  Vuxna med tidigare obehandlat (nydiagnostiserat) multipelt myelom som genomgått autolog 
stamcellstransplantation (ett förfarande där patientens benmärg rensas från celler och ersätts av 
patientens egna stamceller, som sedan bildar ny benmärg). 
•  Vuxna med tidigare obehandlat multipelt myelom som inte kan genomgå stamcellstransplantation. 
Läkemedlet ges som kombinationsbehandling med dexametason, eller med bortezomib och 
dexametason, eller med melfalan och prednison. 
•  Vuxna vars sjukdom har behandlats minst en gång. Läkemedlet ges i kombination med 
dexametason. 
Vid follikulärt lymfom, en blodcancer som drabbar en typ av vita blodkroppar som kallas B-
lymfocyter, ges Lenalidomide Krka d.d. Novo mesto till vuxna vars sjukdom har kommit tillbaka efter 
behandling eller inte förbättras med behandling. Läkemedlet ges i kombination med rituximab. 
Lenalidomide Krka d.d. Novo mesto innehåller den aktiva substansen lenalidomid och är ett generiskt 
läkemedel. Det innebär att Lenalidomide Krka d.d. Novo mesto innehåller samma aktiva substans och 
verkar på samma sätt som ett ”referensläkemedel” som redan är godkänt inom EU. 
Referensläkemedlet är Revlimid. Mer information om generiska läkemedel finns i dokumentet med 
frågor och svar här. 
1 Kallades tidigare Lenalidomide Krka. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
 
Hur används Lenalidomide Krka d.d. Novo mesto? 
Lenalidomide Krka d.d. Novo mesto är receptbelagt och behandlingen ska övervakas av läkare som har 
erfarenhet av att använda cancerläkemedel. 
Lenalidomide Krka d.d. Novo mesto finns som kapslar i olika styrkor och tas genom munnen. 
Behandlingen ges i cykler där läkemedlet tas en gång om dagen på vissa dagar i cyklerna. 
Behandlingscyklerna fortsätter tills sjukdomen inte längre kontrolleras eller tills biverkningarna blir 
oacceptabla. Dosen beror på vilken sjukdom läkemedlet ges mot, patientens allmänhälsa och 
resultaten från blodprov. Dosen kan behöva sänkas eller behandlingen avbrytas om vissa biverkningar 
uppträder. 
För mer information om hur du använder Lenalidomide Krka d.d Novo mesto, läs bipacksedeln eller 
tala med läkare eller apotekspersonal. 
Hur verkar Lenalidomide Krka d.d. Novo mesto? 
Den aktiva substansen i Lenalidomide Krka d.d. Novo mesto, lenalidomid, är ett immunmodulerande 
medel. Det innebär att läkemedlet påverkar aktiviteten i immunsystemet (kroppens naturliga försvar). 
Lenalidomid verkar på flera sätt: det blockerar utvecklingen av onormala celler, förhindrar tillväxten av 
blodkärl i tumörer och stimulerar särskilda celler i immunsystemet till att angripa de onormala cellerna. 
Hur har Lenalidomide Krka d.d. Novo mestos effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Revlimid, och behöver inte studeras igen för Lenalidomide Krka d.d. Novo mesto. 
Liksom för alla läkemedel har företaget lagt fram kvalitetsdata för Lenalidomide Krka d.d. Novo mesto. 
Företaget genomförde också studier som visar att det är ”bioekvivalent” med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen och 
förväntas därmed ha samma effekt. 
Vilka är fördelarna och riskerna med Lenalidomide Krka d.d. Novo mesto? 
Eftersom Lenalidomide Krka d.d. Novo mesto är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Lenalidomide Krka d.d. Novo mesto godkänt i EU? 
Europeiska läkemedelsmyndigheten (EMA) fann att det styrkts att Lenalidomide Krka d.d. Novo mesto i 
enlighet med EU:s krav  har en kvalitetsprofil som är jämförbar med profilen för Revlimid och att 
Lenalidomide Krka d.d. Novo mesto är bioekvivalent med Revlimid. Myndigheten fann därför att 
fördelarna är större än de konstaterade riskerna, liksom för Revlimid, och att Lenalidomide Krka d.d. 
Novo mesto kan godkännas för försäljning i EU. 
Vad görs för att garantera säker och effektiv användning av Lenalidomide 
Krka d.d. Novo mesto? 
Företaget som marknadsför Lenalidomide Krka d.d. Novo mesto kommer att ta fram 
utbildningsmaterial till hälso- och sjukvårdspersonal samt patientbroschyrer där det förklaras att 
läkemedlet kan vara skadligt för foster och närmare anges vilka åtgärder som är nödvändiga för att 
läkemedlet ska vara säkert att använda. Det kommer också att tillhandahålla kort till patienter om de 
säkerhetsåtgärder som ska vidtas. 
Lenalidomide Krka d.d. Novo mesto0F (lenalidomid)  
EMA/449932/2021  
Sida 2/3 
 
 
 
Företaget har också inrättat ett graviditetspreventionsprogram och kommer att samla in information 
om läkemedlets användning utanför de godkända indikationerna. De kartonger som innehåller kapslar 
med Lenalidomide Krka d.d. Novo mesto kommer också att förses med en varning om att lenalidomid 
kan vara skadligt för foster. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lenalidomide Krka d.d. Novo mesto har också tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Lenalidomide Krka d.d. Novo 
mesto kontinuerligt. Biverkningar som har rapporterats för Lenalidomide Krka d.d. Novo mesto 
utvärderas noggrant och nödvändiga åtgärder vidtas för att skydda patienterna. 
Mer information om Lenalidomide Krka d.d. Novo mesto 
Den 11 februari 2021 beviljades Lenalidomide Krka ett godkännande för försäljning som gäller i hela 
EU. 
Läkemedlets namn ändrades till Lenalidomide Krka d.d. Novo mesto den 4 augusti 2021. 
Mer information om Lenalidomide Krka d.d. Novo mesto finns på EMA:s webbplats: 
ema.europa.eu/medicines/human/EPAR/lenalidomide-krka-dd-novo-mesto. Information om 
referensläkemedlet finns också på EMA:s webbplats. 
Denna sammanfattning uppdaterades senast 08-2021. 
Lenalidomide Krka d.d. Novo mesto0F (lenalidomid)  
EMA/449932/2021  
Sida 3/3 
 
 
 
