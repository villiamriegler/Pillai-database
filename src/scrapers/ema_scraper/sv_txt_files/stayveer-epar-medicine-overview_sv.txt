EMA/551446/2018 
EMEA/H/C/002644 
Stayveer (bosentan) 
Sammanfattning av Stayveer och varför det är godkänt inom EU 
Vad är Stayveer och vad används det för? 
Stayveer används för behandling av patienter med pulmonell arteriell hypertension (PAH) klass III för 
att förbättra den fysiska kapaciteten (förmågan att utföra fysisk aktivitet) och minska symtomen. PAH 
är onormalt högt blodtryck i lungartärerna. ”Klassen” återspeglar sjukdomens svårighetsgrad: PAH 
klass III innebär att den fysiska aktiviteten är påtagligt begränsad. PAH kan vara 
• 
• 
• 
primär (utan identifierad orsak eller ärftlig), 
orsakad av sklerodermi (även kallad systemisk skleros, en sjukdom med onormal tillväxt av 
bindväven som stödjer huden och andra organ), 
orsakad av kongenitala (medfödda) hjärtfel där shuntar (onormala förbindelser) ger ett onormalt 
blodflöde genom hjärta och lungor. 
Viss förbättring med Stayveer kan också ske hos patienter med PAH klass II. Klass II innebär att den 
fysiska aktiviteten är lätt begränsad. 
Stayveer kan även ges till vuxna med systemisk skleros hos vilka den dåliga blodcirkulationen som är 
en följd av sjukdomen har gett upphov till ”digitala sår” (sår på fingrar och tår). Stayveer ges för att 
minska antalet nya digitala sår. 
Stayveer innehåller den aktiva substansen bosentan. Läkemedlet är detsamma som Tracleer, som 
redan godkänts i EU. Företaget som tillverkar Tracleer har godkänt att de vetenskapliga uppgifterna för 
läkemedlet kan användas för Stayveer (informerat samtycke). 
Hur används Stayveer? 
Stayveer är receptbelagt och behandlingen ska endast påbörjas och övervakas av läkare som har 
erfarenhet av att behandla PAH eller systemisk skleros. 
Stayveer finns som filmdragerade tabletter (62,5 mg och 125 mg). Det tas morgon och kväll. Vuxna 
får inledningsvis en dos på 62,5 mg två gånger dagligen i fyra veckor och därefter den högre vanliga 
dosen på 125 mg två gånger dagligen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
 
 
För att få mer information om hur du använder Stayveer, läs bipacksedeln eller tala med läkare eller 
apotekspersonal. 
Hur verkar Stayveer? 
Den aktiva substansen i Stayveer, bosentan, blockerar ett naturligt förekommande hormon som kallas 
endotelin-1 (ET-1), som gör att blodkärlen förträngs. Stayveer förhindrar därför förträngning av 
blodkärlen. 
Vid PAH förekommer en svår förträngning av blodkärlen i lungorna som gör att blodtrycket ökar och 
mängden blod som kommer in i lungorna minskar. Genom att utvidga dessa blodkärl minskas trycket 
och symtomen förbättras. 
Hos patienter med systemisk skleros och sjukdom med digitala sår sker det en förträngning av 
blodkärlen i fingrarna och tårna, vilket leder till sår. Bosentan förbättrar blodcirkulationen och 
förhindrar därmed uppkomsten av nya digitala sår. 
Vilka fördelar med Stayveer har visats i studierna? 
Behandling av PAH 
Vid PAH var Stayveer som tillägg till patientens pågående behandling effektivare än placebo (overksam 
behandling) när det gällde att förbättra den sträcka som patienterna kunde gå på 6 minuter (ett sätt 
att mäta fysisk kapacitet) efter 16 veckors behandling. 
Detta är baserat på två studier på totalt 245 vuxna med klass III eller IV av sjukdomen som antingen 
var primär eller orsakad av sklerodermi. I den större studien kunde patienterna gå 44 meter längre. 
Liknande resultat noterades i en studie på 54 vuxna med PAH klass III som orsakats av medfödda 
hjärtfel. Det fanns för få patienter med klass IV av sjukdomen för att stödja läkemedlets användning i 
denna grupp. 
I en studie på 185 patienter med klass II av sjukdomen var avståndet som patienterna kunde gå på 
6 minuter detsamma i gruppen som tog Stayveer som i placebogruppen. Emellertid minskade Stayveer 
motståndet för blodflödet med 23 procent, vilket tyder på en vidgning av blodkärlen, jämfört med 
placebo efter 6 månaders behandling. 
Behandling av systemisk skleros med digitala sår 
Stayveer var effektivare än placebo när det gäller att minska uppkomsten av nya digitala sår baserat 
på två studier på totalt 312 vuxna. I den första studien hade de patienter som tog Stayveer i 
genomsnitt 1,4 nya digitala sår efter 16 veckor, jämfört med 2,7 hos patienterna som fick placebo. 
Liknande resultat noterades i den andra studien efter 24 veckor. I den andra studien, där man också 
undersökte Stayveers effekt på läkning av digitala sår hos 190 patienter, fann man ingen effekt. 
Vilka är riskerna med Stayveer? 
De vanligaste biverkningarna som orsakas av Stayveer (kan förekomma hos fler än 1 av 10 
användare) är huvudvärk, vätskeansamling, anemi (låga nivåer av hemoglobin, det protein i röda 
blodkroppar som transporterar syre runt i kroppen) och onormala resultat vid blodprov för att 
kontrollera levern. En fullständig förteckning över biverkningar som rapporterats för Stayveer finns i 
bipacksedeln. 
Stayveer (bosentan)  
EMA/551446/2018 
Sida 2/3 
 
 
 
Stayveer får inte ges till patienter med vissa leverproblem, patienter som är eller kan bli gravida och 
som inte använder tillförlitliga preventivmedel eller som tar ciklosporin (ett läkemedel som verkar på 
immunsystemet). En fullständig förteckning över restriktioner finns i bipacksedeln. 
Varför är Stayveer godkänt i EU? 
Europeiska läkemedelsmyndigheten fann att fördelarna med Stayveer är större än riskerna och 
rekommenderade att Stayveer kan godkännas för användning i EU. 
Vad görs för att garantera säker och effektiv användning av Stayveer? 
Företaget som tillverkar Stayveer kommer att tillhandahålla ett patientkort för att påminna patienterna 
om behovet av regelbundna blodprov för leverfunktionen och att använda effektiva preventivmedel för 
att undvika graviditet. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Stayveer har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Stayveer kontinuerligt. 
Biverkningar som har rapporterats för Stayveer utvärderas noggrant och nödvändiga åtgärder vidtas 
för att skydda patienterna. 
Mer information om Stayveer 
Den 24 juni 2013 beviljades Stayveer ett godkännande för försäljning som gäller i hela EU. 
Mer information om Stayveer finns på EMA:s webbplats  
ema.europa.eu/Find medicine/Human medicines/European public assessment reports. 
Denna sammanfattning uppdaterades senast 10-2019. 
Stayveer (bosentan)  
EMA/551446/2018 
Sida 3/3 
 
 
 
