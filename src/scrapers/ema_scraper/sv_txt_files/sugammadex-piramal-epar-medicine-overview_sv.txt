EMA/207906/2023 
EMEA/H/C/006083 
Sugammadex Piramal (sugammadex) 
Sammanfattning av Sugammadex Piramal och varför det är godkänt inom EU 
Vad är Sugammadex Piramal och vad används det för? 
Sugammadex Piramal är ett läkemedel som används för att häva effekten av de muskelavslappnande 
medlen rokuronium och vekuronium. Muskelavslappnande medel är en typ av läkemedel som används 
under vissa kirurgiska ingrepp för att få musklerna att slappna av, däribland de muskler som behövs 
för att andas. Dessa medel gör det enklare för kirurgen att operera. Sugammadex Piramal används för 
att påskynda återhämtningen från det muskelavslappnande medlet, vanligtvis efter operationen. 
Sugammadex Piramal kan ges till vuxna som har fått rokuronium och vekuronium och till barn som är 
minst 2 år och som har fått rokuronium. 
Sugammadex Piramal är ett generiskt läkemedel. Det innebär att Sugammadex Piramal innehåller 
samma aktiva substans och verkar på samma sätt som ett ”referensläkemedel” som redan är godkänt i 
EU. Referensläkemedlet för Sugammadex Piramal är Bridion. Mer information om generiska läkemedel 
finns i dokumentet med frågor och svar här. 
Sugammadex Piramal innehåller den aktiva substansen sugammadex. 
Hur används Sugammadex Piramal? 
Läkemedlet är receptbelagt. Det ges av eller under överinseende av en narkosläkare (en läkare som är 
specialiserad på anestesi). Sugammadex Piramal ges i en ven som en enda bolusinjektion (hela dosen 
samtidigt). 
För mer information om hur du använder Sugammadex Piramal, läs bipacksedeln eller tala med läkare 
eller apotekspersonal. 
Hur verkar Sugammadex Piramal? 
Den aktiva substansen i Sugammadex Piramal, sugammadex, binder till de muskelavslappnande 
medlen rokuronium och vekuronium och hindrar dem från att ha effekt. Detta gör att musklerna drar 
ihop sig och börjar fungera normalt igen, inbegripet de muskler som behövs för att andas. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur har Sugammadex Piramals effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Bridion, och behöver inte studeras igen för Sugammadex Piramal. 
Liksom för alla läkemedel har företaget lagt fram kvalitetsdata för Sugammadex Piramal. Inga 
bioekvivalensstudier behövde göras för att undersöka om Sugammadex Piramal tas upp på liknande 
sätt och ger samma nivå av den aktiva substansen i blodet som referensläkemedlet. Detta eftersom 
Sugammadex Piramal ges genom injektion i en ven, vilket innebär att den aktiva substansen tillförs 
direkt i blodet. 
Vilka är fördelarna och riskerna med Sugammadex Piramal? 
Eftersom Sugammadex Piramal är ett generiskt läkemedel anses dess fördelar och risker vara 
desamma som för referensläkemedlet. 
En förteckning över biverkningar och restriktioner för Sugammadex Piramal finns i bipacksedeln. 
Varför är Sugammadex Piramal godkänt i EU? 
Europeiska läkemedelsmyndigheten (EMA) fann att det styrkts att Sugammadex Piramal i enlighet med 
EU:s krav är likvärdigt med Bridion. EMA fann därför att fördelarna är större än de konstaterade 
riskerna, liksom för Bridion, och att Sugammadex Piramal kan godkännas för försäljning i EU. 
Vad görs för att garantera säker och effektiv användning av Sugammadex 
Piramal? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sugammadex Piramal har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sugammadex Piramal 
kontinuerligt. Misstänkta biverkningar som har rapporterats för Sugammadex Piramal utvärderas 
noggrant och nödvändiga åtgärder vidtas för att skydda patienterna. 
Mer information om Sugammadex Piramal 
Den beviljades Sugammadex Piramal ett godkännande för försäljning som gäller i hela EU. 
Mer information om Sugammadex Piramal finns på EMA:s webbplats: 
ema.europa.eu/medicines/human/EPAR/sugammadex-piramal 
Denna sammanfattning uppdaterades senast 
Sugammadex Piramal (sugammadex)  
EMA/270433/2023  
Sida 2/2 
 
 
 
