EMA/554215/2018 
EMEA/H/C/002749 
Lumark (lutetium [177Lu]-klorid) 
Sammanfattning av Lumark och varför det är godkänt inom EU 
Vad är Lumark och vad används det för? 
Lumark innehåller den radioaktiva föreningen lutetium (177Lu)-klorid och används för att radiomärka 
andra läkemedel. Radiomärkning är en teknik som används för att tagga (eller radiomärka) läkemedel 
med radioaktiva föreningar så att de kan ta med sig radioaktiviteten till den plats i kroppen där den 
behövs, t.ex. till en tumör. 
Lumark ska användas för att radiomärka läkemedel som har utvecklats specifikt för användning med 
lutetium (177Lu)-klorid. 
Hur används Lumark? 
Lumark ska bara användas av specialister som har erfarenhet av radiomärkning. 
Lumark ges aldrig till en patient ensamt. Radiomärkningen med Lumark sker i ett laboratorium. Det 
radiomärkta läkemedlet ges sedan till patienten i enlighet med anvisningarna i detta läkemedels 
produktinformation. 
Hur verkar Lumark? 
Den aktiva substansen i Lumark, lutetium (177Lu)-klorid, är en radioaktiv förening som främst avger 
betastrålning, med små mängder gammastrålning. När ett läkemedel radiomärks med Lumark tar 
läkemedlet med sig strålningen dit där den behövs i kroppen, antingen för att döda cancerceller (när 
det används för behandling) eller för att ge bilder på en skärm (när det används för diagnos). 
Vilka fördelar med Lumark har visats i studierna? 
Eftersom användningen av lutetium (177Lu) för radiomärkning av läkemedel är en väletablerad 
användning lade företaget fram data från den vetenskapliga litteraturen. Flera publicerade studier har 
fastställt nyttan med lutetium (177Lu) som radiomärkning av läkemedel för diagnostik och behandling 
av neuroendokrina tumörer. Dessa tumörer drabbar hormonutsöndrande celler i många delar av 
kroppen, inräknat bukspottkörteln, tarmarna, magsäcken och lungorna. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Hur väl Lumark verkar beror till stor del på läkemedlet som ska radiomärkas. 
Vilka är riskerna med Lumark? 
Biverkningarna av Lumark beror till stor del på läkemedlet det används med och beskrivs i det 
läkemedlets bipacksedel. Lumark är i sig radioaktivt, och liksom alla andra radioaktiva produkter kan 
dess användning medföra en risk för utveckling av cancer och ärftliga defekter. Det är dock bara en 
mycket liten mängd Lumark som ska användas, varför dessa risker betraktas som små. Läkaren 
kommer att se till att den förväntade nyttan för patienter som använder Lumark är större än riskerna i 
samband med radioaktiviteten. 
De vanligaste biverkningarna som orsakas av Lumark (kan uppträda hos fler än 1 av 10 personer) är 
anemi (lågt antal röda blodkroppar), trombocytopeni (lågt antal blodplättar), leukopeni (lågt antal vita 
blodkroppar), lymfopeni (låga nivåer av lymfocyter, en särskild typ av vita blodkroppar), illamående, 
kräkning och lindrigt och tillfälligt håravfall. 
Läkemedel som radiomärks med Lumark får inte ges till kvinnor om inte graviditet först har uteslutits. 
En fullständig förteckning över biverkningar och restriktioner för Lumark finns i bipacksedeln. 
Information om restriktioner som specifikt gäller läkemedel som radiomärkts med Lumark finns i 
bipacksedlarna till dessa läkemedel. 
Varför är Lumark godkänt i EU? 
Europeiska läkemedelsmyndigheten fann att användningen av lutetium (177Lu) för radiomärkning av 
läkemedel var väletablerad och väl dokumenterad i den vetenskapliga litteraturen. Liksom med alla 
medel för radiomärkning av läkemedel medför användning av Lumark risker kopplade till 
strålningsexponering. Information om hur riskerna minimeras finns i produktinformationen till Lumark. 
Myndigheten fann att fördelarna med Lumark är större än riskerna och att Lumark skulle godkännas 
för försäljning i EU. 
Vad görs för att garantera säker och effektiv användning av Lumark? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lumark har tagits med i produktresumén och bipacksedeln. 
Liksom för alla läkemedel övervakas uppgifterna om användningen av Lumark kontinuerligt. 
Biverkningar som har rapporterats för Lumark utvärderas noggrant och nödvändiga åtgärder för att 
skydda patienter vidtas. 
Mer information om Lumark 
Den 19 juni 2015 beviljades Lumark ett godkännande för försäljning som gäller i hela EU. 
Mer information om Lumark finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 08-2018. 
Error! No text of specified style in document.  
EMA/554215/2018 
Sida 2/2 
 
 
 
