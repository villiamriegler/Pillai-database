EMA/66667/2020 
EMEA/H/C/005075 
Azacitidine betapharm (azacitidin) 
Sammanfattning av Azacitidine betapharm och varför det är godkänt inom 
EU 
Vad är Azacitidine betapharm och vad används det för? 
Azacitidine betapharm används för behandling av vuxna med följande sjukdomar, om patienterna inte 
kan genomgå en hematopoetisk stamcellstransplantation (när patientens benmärg ersätts för att bilda 
ny benmärg som producerar friska celler): 
•  Myelodysplastiska syndrom, en grupp sjukdomar där benmärgen producerar onormala blodkroppar 
och inte tillräckligt många friska blodkroppar. I vissa fall kan myelodysplastiska syndrom leda till 
utveckling av akut myeloisk leukemi (AML, en typ av cancer som påverkar de vita blodkroppar som 
kallas myeloiska celler). Azacitidine betapharm ges till patienter med måttlig till hög risk att 
utveckla AML eller att dö. 
•  Kronisk myelomonocytär leukemi (en typ av cancer som påverkar de vita blodkroppar som kallas 
monocyter). Azacitidine betapharm ges när benmärgen består av 10–29 procent onormala celler 
och benmärgen inte producerar stora mängder vita blodkroppar. 
•  AML som utvecklats till följd av myelodysplastiska syndrom där patientens benmärg innehåller 20–
30 procent onormala celler. 
•  AML där patientens benmärg innehåller mer än 30 procent onormala celler. 
Azacitidine betapharm innehåller den aktiva substansen azacitidin. 
Azacitidine betapharm är ett generiskt läkemedel, vilket innebär att Azacitidine betapharm innehåller 
samma aktiva substans och verkar på samma sätt som ett referensläkemedel som redan är godkänt i 
EU. Referensläkemedlet är Vidaza. Mer information om generiska läkemedel finns i dokumentet med 
frågor och svar här. 
Hur används Azacitidine betapharm? 
Azacitidine betapharm är receptbelagt och behandlingen ska inledas och övervakas av en läkare med 
erfarenhet av användning av cancerläkemedel. Innan patienterna får Azacitidine betapharm ska de få 
läkemedel som förebygger illamående och kräkningar. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
Den rekommenderade dosen Azacitidine betapharm beror på patientens längd och vikt. Läkemedlet 
ges som en injektion under huden i överarmen, låret eller buken (magen) varje dag i en veckas tid, 
följt av tre veckor utan behandling. Varje sådan period på fyra veckor utgör en ”cykel”. Behandlingen 
ges under minst sex cykler och om den fungerar fortsätter den så länge den är till nytta för patienten. 
Lever, njurar och blod ska kontrolleras före varje cykel. Om blodvärdet är för lågt eller om patienten 
utvecklar njurproblem ska nästa behandlingscykel skjutas upp eller en lägre dos ges. 
För mer information om hur du använder Azacitidine betapharm, läs bipacksedeln eller tala med läkare 
eller apotekspersonal. 
Hur verkar Azacitidine betapharm? 
Den aktiva substansen i Azacitidine betapharm, azacitidin, tillhör gruppen antimetaboliter. Azacitidin är 
en cytidinanalog, vilket betyder att det införlivas med cellernas genetiska material (RNA och DNA). 
Azacitidin tros verka genom att det ändrar det sätt på vilket cellen aktiverar och avaktiverar gener 
samt genom att störa produktionen av nytt RNA och DNA. Dessa mekanismer anses bidra till att rätta 
till problemen med utvecklingen av blodkroppar i benmärgen som orsakar myelodysplastiska 
sjukdomar. Mekanismerna anses även bidra till att döda cancerogena celler vid leukemi. 
Hur har Azacitidine betapharm effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Vidaza och behöver inte studeras igen för Azacitidine betapharm. 
Liksom för alla läkemedel har företaget lagt fram kvalitetsdata för Azacitidine betapharm. Inga 
bioekvivalensstudier behövde göras för att undersöka om Azacitidine betapharm tas upp på liknande 
sätt och ger samma nivå av aktiv substans i blodet som referensläkemedlet. Detta beror på att 
sammansättningen för Azacitidine betapharm är samma som för referensläkemedlet och vid injektion 
under huden förväntas den aktiva substansen tas upp på samma sätt med båda läkemedlen. 
Vilka är fördelarna och riskerna med Azacitidine betapharm? 
Eftersom Azacitidine betapharm är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Azacitidine betapharm godkänt i EU? 
Europeiska läkemedelsmyndigheten (EMA) fann att det styrkts att Azacitidine betapharm i enlighet 
med EU:s krav är likvärdigt med Vidaza. Myndigheten fann därför att fördelarna med Azacitidine 
betapharm är större än de konstaterade riskerna, liksom för Vidaza, och att läkemedlet kan godkännas 
för försäljning i EU. 
Vad görs för att garantera säker och effektiv användning av Azacitidine 
betapharm? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Azacitidine betapharm har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Azacitidine betapharm 
kontinuerligt. Biverkningar som har rapporterats för Azacitidine betapharm utvärderas noggrant och 
nödvändiga åtgärder vidtas för att skydda patienterna. 
Azacitidine betapharm (azacitidin)  
EMA/66667/2020  
Sida 2/3 
 
 
 
Mer information om Azacitidine betapharm 
Mer information om Azacitidine betapharm finns på EMA:s webbplats: 
ema.europa.eu/medicines/human/EPAR/azacitidine-betapharm. Information om referensläkemedlet 
finns också på EMA:s webbplats. 
Azacitidine betapharm (azacitidin)  
EMA/66667/2020  
Sida 3/3 
 
 
 
