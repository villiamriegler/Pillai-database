EMA/516261/2017 
EMEA/H/C/0001211 
Sammanfattning av EPAR för allmänheten 
Hirobriz Breezhaler 
indakaterol 
Detta är en sammanfattning av det offentliga europeiska utredningsprotokollet (EPAR) för Hirobriz 
Breezhaler. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Hirobriz Breezhaler ska 
användas. 
Praktisk information om hur Hirobriz Breezhaler ska användas finns i bipacksedeln. Du kan också 
kontakta din läkare eller apotekspersonal. 
Vad är Hirobriz Breezhaler och vad används det för? 
Hirobriz Breezhaler är ett läkemedel som används för att hålla luftvägarna öppna på vuxna patienter 
med kroniskt obstruktiv lungsjukdom (KOL). KOL är en kronisk sjukdom där luftvägarna och 
luftblåsorna inuti lungorna blir skadade eller tilltäppta, vilket gör det svårt att andas. Hirobriz 
Breezhaler används för (regelbunden) underhållsbehandling. 
Läkemedlet innehåller den aktiva substansen indakaterol.  
Hur används Hirobriz Breezhaler? 
Kapslar med Hirobriz Breezhaler, som innehåller ett pulver för inandning, används endast tillsammans 
med inhalatorn för Hirobriz Breezhaler och får inte sväljas. För att få en dos placerar patienten en 
kapsel i inhalatorn och andas in pulvret genom munnen. 
Den rekommenderade dosen är en kapsel på 150 mikrogram en gång om dagen vid samma tidpunkt 
varje dag. Läkaren kan öka dosen till en kapsel på 300 mikrogram en gång om dagen vid allvarliga fall 
av KOL. 
Hirobriz Breezhaler är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Hur verkar Hirobriz Breezhaler? 
Den aktiva substansen i Hirobriz Breezhaler, indakaterol, är en beta-2-adrenoceptoragonist. Den 
verkar genom att binda till beta-2-receptorer som finns i muskelcellerna i många organ och gör att 
musklerna slappnar av. När Hirobriz Breezhaler inhaleras når indakaterol receptorerna i luftvägarna 
och aktiverar dem. Detta gör att musklerna i luftvägarna slappnar av och hjälper till att hålla 
luftvägarna öppna så att patienten kan andas lättare. 
Vilken nytta med Hirobriz Breezhaler har visats i studierna? 
I tre huvudstudier som omfattade över 4 000 patienter med KOL jämfördes Hirobriz Breezhaler med 
placebo (overksam behandling), tiotropium eller formoterol (andra inhalerade läkemedel mot KOL). 
Huvudeffektmåttet byggde på förändringar av patienternas forcerade exspiratoriska volym (FEV1, den 
största mängden luft som en person kan andas ut på en sekund) efter 12 veckor.  
Hirobriz Breezhaler var effektivare än placebo när det gällde att förbättra lungornas funktion hos 
patienter med KOL. FEV1 hos patienter som fick Hirobriz Breezhaler ökade i genomsnitt med 150–
190 ml, medan förändringen av FEV1 hos patienter som fick placebo varierade mellan en minskning på 
10 ml och en ökning på 20 ml. Effekten av en dos på 150 mikrogram respektive 300 mikrogram 
Hirobriz Breezhaler visade liknande resultat, men dosen på 300 mikrogram kan ge bättre lindring för 
patienter med allvarligare sjukdom. Ökningen av FEV 1 var 130 ml med tiotropium respektive 80 ml 
med formoterol. 
Vilka är riskerna med Hirobriz Breezhaler? 
De vanligaste biverkningarna som orsakas av Hirobriz Breezhaler (kan uppträda hos fler än 1 av 10 
personer) är nasofaryngit (inflammation i näsa och hals) och övre luftvägsinfektion (näs- och 
halsinfektion). Andra vanliga biverkningar är bröstsmärta, hosta och muskelkramper.  
En fullständig förteckning över biverkningar och restriktioner för Hirobriz Breezhaler finns i 
bipacksedeln. 
Varför godkänns Hirobriz Breezhaler? 
Europeiska läkemedelsmyndigheten fann att Hirobriz Breezhaler visat sig vara effektivt när det gällde 
att förbättra lungfunktionen vid KOL. Myndigheten noterade även att det inte fanns några större 
säkerhetsproblem med Hirobriz Breezhaler, då biverkningarna var hanterbara och liknade andra beta-
2-adrenoceptoragonister. Myndigheten fann därför att nyttan med Hirobriz Breezhaler är större än 
riskerna och rekommenderade att Hirobriz Breezhaler skulle godkännas för försäljning. 
Vad görs för att garantera säker och effektiv användning av Hirobriz 
Breezhaler? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Hirobriz Breezhaler har tagits med i produktresumén och 
bipacksedeln. 
Hirobriz Breezhaler 
EMA/516261/2017 
Sida 2/3 
 
 
 
 
 
Mer information om Hirobriz Breezhaler 
Den 30 november 2009 beviljade Europeiska kommissionen ett godkännande för försäljning av Hirobriz 
Breezhaler som gäller i hela EU. 
EPAR för Hirobriz Breezhaler finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Hirobriz Breezhaler finns i bipacksedeln (ingår också i EPAR). Du kan också kontakta din läkare eller 
apotekspersonal. 
Denna sammanfattning uppdaterades senast 09-2017. 
Hirobriz Breezhaler 
EMA/516261/2017 
Sida 3/3 
 
 
 
 
 
