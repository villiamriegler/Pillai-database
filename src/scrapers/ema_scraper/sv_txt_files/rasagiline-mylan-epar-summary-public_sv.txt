EMA/75811/2016 
EMEA/H/C/004064 
Sammanfattning av EPAR för allmänheten 
Rasagiline Mylan 
rasagilin 
Detta är en sammanfattning av det offentliga europeiska utredningsprotokollet (EPAR) för Rasagiline 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Rasagiline Mylan ska 
användas. 
Praktisk information om hur Rasagiline Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Rasagiline Mylan och vad används det för? 
Rasagiline Mylan används för att behandla vuxna med Parkinsons sjukdom (en progressiv 
hjärnsjukdom som orsakar skakningar, långsamma rörelser och muskelstelhet). 
Rasagiline Mylan kan antingen ges ensamt eller som tillägg till levodopa (ett annat läkemedel som 
används vid Parkinsons sjukdom) till patienter som har fluktuationer i kontrollen av sin sjukdom. 
Fluktuationer sker när läkemedlets effekter avtar och symtomen kommer tillbaka innan nästa dos ska 
ges. De är kopplade till en minskning av effekten av levodopa när patienten upplever plötsliga 
förändringar mellan att vara aktiva (”on”) och kunna röra sig och vara inaktiva (”off”) och ha svårt att 
röra sig. 
Rasagiline Mylan är ett generiskt läkemedel, vilket innebär att Rasagiline Mylan liknar ett 
referensläkemedel som redan är godkänt i EU. Referensläkemedlet är Azilect. Mer information om 
generiska läkemedel finns i dokumentet med frågor och svar här. 
Rasagiline Mylan innehåller den aktiva substansen rasagilin. 
Hur används Rasagiline Mylan? 
Rasagiline Mylan finns som tabletter (1 mg). Standarddosen är en tablett en gång om dagen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Läkemedlet är receptbelagt. 
Hur verkar Rasagiline Mylan? 
Den aktiva substansen i Rasagiline Mylan, rasagilin, är en monoaminoxidas-B hämmare. Den blockerar 
enzymet monoaminoxidas typ B, som bryter ner ett ämne som kallas dopamin i hjärnan. Dopamin är 
viktigt för kontrollen av rörelser och koordinationen. Hos patienter med Parkinsons sjukdom ser man 
att cellerna som bildar dopamin börjar att dö och att halten av dopamin i hjärnan minskar. Därefter 
förlorar patienterna förmågan att kontrollera sina rörelser. Genom att öka halterna av dopamin i de 
delar av hjärnan som kontrollerar rörelser och koordinationen minskar Rasagiline Mylan symtomen på 
Parkinsons sjukdom, såsom stela och långsamma rörelser. 
Hur har Rasagiline Mylans effekt undersökts? 
Eftersom Rasagiline Mylan är ett generiskt läkemedel har studierna begränsats till tester som visar att 
det är bioekvivalent med referensläkemedlet Azilect. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Rasagiline Mylan? 
Eftersom Rasagiline Mylan är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför godkänns Rasagiline Mylan? 
Kommittén för humanläkemedel (CHMP) fann att det styrkts att Rasagiline Mylan i enlighet med EU:s 
krav har likvärdig kvalitet och är bioekvivalent med Azilect. CHMP fann därför att nyttan är större än 
de konstaterade riskerna, liksom för Azilect. Kommittén rekommenderade att Rasagiline Mylan skulle 
godkännas för användning i EU. 
Vad görs för att garantera säker och effektiv användning av Rasagiline 
Mylan? 
En riskhanteringsplan har tagits fram för att se till att Rasagiline Mylan används så säkert som möjligt. 
I enlighet med denna plan har säkerhetsinformation tagits med i produktresumén och bipacksedeln för 
Rasagiline Mylan. Där anges också lämpliga försiktighetsåtgärder som vårdpersonal och patienter ska 
vidta. 
Mer information om Rasagiline Mylan 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Rasagiline Mylan finns i bipacksedeln 
(ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Rasagiline Mylan  
EMA/75811/2016  
Sida 2/2 
 
 
 
