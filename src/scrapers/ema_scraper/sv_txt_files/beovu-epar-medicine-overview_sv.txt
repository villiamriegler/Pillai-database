EMA/130586/2022 
EMEA/H/C/004913 
Beovu (brolucizumab) 
Sammanfattning av Beovu och varför det är godkänt inom EU 
Vad är Beovu och vad används det för? 
Beovu används för att behandla vuxna med vissa synproblem som orsakas av skador på näthinnan 
(det ljuskänsliga skiktet i ögats bakre del) och mer specifikt dess centrala del som kallas makulan 
(gula fläcken). Makulan ger det centrala seende som krävs för att  urskilja detaljer i samband med 
vardagliga sysslor som bilkörning och läsning och för att  känna igen ansikten. Hos vuxna används 
Beovu för att behandla följande: 
•  Den våta formen av åldersrelaterad makuladegeneration (AMD) (åldersförändringar i gula fläcken). 
Den våta formen av AMD orsakas av koroidal kärlnybildning (onormal tillväxt av blodkärl under 
makulan, vilket kan leda till  läckage av vätska och blod och orsaka svullnad). 
•  Synnedsättning till  följd av makulaödem (svullnad i gula fläcken) orsakat av diabetes (DME). 
Beovu innehåller den aktiva substansen brolucizumab. 
Hur används Beovu? 
Beovu finns som förfyllda sprutor eller injektionsflaskor som innehåller en lösning  för intravitreal 
injektion (injektion i glaskroppen, den geléliknande vätskan i ögat). Beovu är receptbelagt och får bara 
ges av en kvalificerad läkare med erfarenhet av att ge intravitreala injektioner. 
För att  behandla våt AMD injiceras Beovu i det drabbade ögat en gång i månaden för de första tre 
doserna. Därefter bör Beovu ges var 8:e eller 12:e vecka, beroende på sjukdomens aktivitet. 
För behandling av nedsatt  syn på grund av DME  ges Beovu som en injektion i det drabbade ögat,  en 
gång var 6:e vecka för de första fem doserna. Därefter bör Beovu ges var 8:e eller 12:e vecka, 
beroende på sjukdomens aktivitet. 
Behandlingen med Beovu ska avbrytas om patienten inte  har någon nytta av den. 
För mer information om hur du använder Beovu, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Hur verkar Beovu? 
Den aktiva substansen i Beovu, brolucizumab, är en liten del av en monoklonal antikropp. En 
monoklonal antikropp är ett  slags protein som har utformats för att  känna igen och binda till ett  visst 
mål (ett så kallat antigen) som finns på vissa av kroppens celler. 
Brolucizumab har utformats för att  binda till  och blockera ett  ämne som kallas vaskulär endotelial 
tillväxtfaktor A (VEGF-A). VEGF-A är ett protein som medverkar vid bildningen av och funktionen hos 
blodkärl. Förhöjda nivåer av detta  protein är kopplade till  utvecklingen av våt AMD och DME. 
Brolucizumab minskar blodkärlstillväxten och kontrollerar läckaget och svullnaden genom att  blockera 
VEGF-A. 
Vilka fördelar med Beovu har visats i studierna? 
Våt  AMD 
Beovu undersöktes i två huvudstudier som pågick i ungefär 2 år och omfattade sammanlagt cirka 
1 800  patienter som hade den våta formen av AMD. I studierna jämfördes Beovu (som gavs en gång i 
månaden i 3  månader, därefter var 8:e eller 12:e vecka) med aflibercept (en annan behandling vid 
AMD) som gavs en gång i månaden i 3 månader, därefter var 8:e vecka. Huvudeffektmåttet var 
förändringen av patienternas syn efter det första behandlingsåret, mätt som antalet bokstäver som de 
kunde läsa vid en vanlig synundersökning. I båda studierna undersöktes dessutom hur effekten 
upprätthölls under det andra behandlingsåret. 
Beovu visade sig vara lika effektivt som aflibercept när det  gällde bevarad synförmåga hos patienter 
med våt AMD. I den första studien  förbättrades synen i genomsnitt  med 6,4 bokstäver hos de patienter 
som behandlades med Beovu och med 7 bokstäver hos de patienter som fick aflibercept. I den andra 
studien var förbättringen 6,9  bokstäver för de patienter som fick Beovu och 7,6 bokstäver för 
patienterna som fick aflibercept. Under det andra behandlingsåret upprätthölls  i allmänhet Beovus 
effekt. 
DME 
Beovu visade sig vara effektivt för att behandla nedsatt syn på grund av DME i två huvudstudier på 
sammanlagt 926 patienter. I dessa studier jämfördes Beovu som gavs en gång var 6:e vecka vid de 
första 5 doserna och sedan var 8:e eller var 12:e  vecka med aflibercept (en annan behandling vid 
DME) som gavs en gång i månaden i 5 månader och därefter var 8:e vecka. Huvudeffektmåttet var 
förändringen av patienternas syn efter det första behandlingsåret, mätt som antalet bokstäver som de 
kunde läsa vid en vanlig synundersökning. 
I båda studierna var Beovu lika effektivt som aflibercept när det gällde att förbättra synen hos 
patienterna efter ett  års behandling. I den första studien  förbättrades resultatet för de patienter som 
behandlades med Beovu i testpoängen med i genomsnitt  9,2 bokstäver, jämfört med 10,5  bokstäver 
hos de patienter som fick aflibercept. I den andra studien var förbättringen 10,6  bokstäver för de 
patienter som behandlades med Beovu och 9,4 bokstäver för de patienter som behandlades med 
aflibercept. 
Vilka är riskerna med Beovu? 
De vanligaste biverkningarna som orsakas av Beovu (kan förekomma hos upp till 1 av 10 användare) 
är minskad synskärpa, katarakt (grumling av linsen i ögat), konjunktival blödning (blödning i ögats 
främre del) och grumlingar i glaskroppen (fläckar i synfältet). De allvarligaste biverkningarna (kan 
förekomma hos upp till  1 av 100  användare) är blindhet,  endoftalmit (en infektion i ögat), retinal 
Beovu (brolucizumab)  
EMA/130586/2022 
Sida 2/3 
 
 
 
artärocklusion (blockering av artären i näthinnan)  och näthinneavlossning (separation av näthinnan 
från ögats bakre del). En fullständig  förteckning över biverkningar som rapporterats för Beovu finns  i 
bipacksedeln. 
Beovu får inte  ges till  patienter med aktiv eller misstänkt  infektion i eller runt ögat eller till patienter 
med en aktiv inflammation i ögat. En fullständig  förteckning över restriktioner finns i bipacksedeln. 
Varför är Beovu godkänt i EU? 
Europeiska läkemedelsmyndigheten (EMA) fann att Beovu visat sig vara effektivt när det gäller att 
förbättra synen hos patienter med våt AMD och patienter med DME.  Säkerheten för Beovu ansågs vara 
likvärdig med säkerheten hos andra läkemedel av samma typ och ansågs vara godtagbar. Myndigheten 
fann därför att  fördelarna med Beovu är större än riskerna och att  Beovu kan godkännas för försäljning 
i EU. 
Vad görs för att garantera säker och effektiv användning av Beovu? 
Företaget som marknadsför Beovu kommer att tillhandahålla  utbildningsmaterial till  patienter med 
information om våt AMD och DME, hur Beovu verkar och hur det ges, och vad man kan förvänta sig av 
behandlingen. Patientvägledningen kommer också att innehålla information om Beovus biverkningar 
och när man ska söka akut medicinsk vård efter behandling med läkemedlet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Beovu har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Beovu kontinuerligt. Biverkningar 
som har rapporterats för Beovu utvärderas noggrant och nödvändiga åtgärder vidtas för att  skydda 
patienterna. 
Mer information om Beovu 
Den 13  februari 2020 beviljades Beovu ett  godkännande för försäljning som gäller i hela EU. 
Mer information om Beovu finns på EMA:s  webbplats: ema.europa.eu/medicines/human/EPAR/beovu. 
Denna sammanfattning  uppdaterades senast 03-2022. 
Beovu (brolucizumab)  
EMA/130586/2022 
Sida 3/3 
 
 
 
