EMA/555308/2018 
EMEA/H/C/003839 
Viekirax (ombitasvir/paritaprevir/ritonavir) 
Sammanfattning av Viekirax och varför det är godkänt inom EU 
Vad är Viekirax och vad används det för? 
Viekirax är ett antiviralt läkemedel som används i kombination med andra läkemedel för att behandla 
vuxna med kronisk (långvarig) hepatit C, en infektionssjukdom i levern som orsakas av hepatit C-
virus. 
Det innehåller 3 aktiva substanser: ombitasvir, paritaprevir och ritonavir. 
Hur används Viekirax? 
Viekirax är receptbelagt och behandling ska inledas och ske under överinseende av en läkare med 
erfarenhet av att behandla patienter med kronisk hepatit C. 
Viekirax finns som tabletter innehållande 12,5 mg ombitasvir, 75 mg paritaprevir och 50 mg ritonavir. 
Rekommenderad dos är två tabletter en gång om dagen, tillsammans med föda, under 8, 12 eller 
24 veckor. Viekirax används alltid i kombination med andra läkemedel för kronisk hepatit C, såsom 
dasabuvir och ribavirin. 
Det finns flera varianter (genotyper) av hepatit C-virus, och Viekirax rekommenderas för patienter med 
virus av genotyperna 1a, 1b och 4. Den använda läkemedelskombinationen och behandlingens längd 
är beroende av genotypen av det hepatit C-virus som har infekterat patienten, patientens typ av 
leverproblem, t.ex. om de har levercirros (ärrbildning) eller om levern inte fungerar som den ska, och 
om de har fått tidigare behandling. 
För att få mer information om hur du använder Viekirax, läs bipacksedeln eller tala med läkare eller 
apotekspersonal. 
Hur verkar Viekirax? 
De 3 aktiva substanserna i Viekirax verkar på olika sätt: ombitasvir blockerar verkan av ett protein i 
hepatit C-viruset som kallas ”NS5A”, och paritaprevir blockerar verkan av ett annat protein som kallas 
”NS3/4A”, vilka båda behövs för virusets fortplantning. När läkemedlet blockerar dessa proteiner 
hindrar det hepatit C-viruset från att föröka sig och infektera nya celler. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Den tredje aktiva substansen, ritonavir, verkar inte direkt mot hepatit C-virus utan blockerar effekten 
av ett enzym som kallas CYP3A som bryter ner paritaprevir. Detta gör att paritaprevir försvinner 
långsammare ur kroppen, så att paritaprevir kan verka mot viruset under längre tid. 
Vilka fördelar med Viekirax har visats i studierna? 
I sex initiala huvudstudier på cirka 2 300 patienter som infekterats med hepatit C-virus av genotyp 1a 
eller 1b fann man att Viekirax i kombination med dasabuvir var effektivt när det gäller att eliminera 
viruset från blodet. Hos mellan 96 procent och 100 procent av patienterna utan skrumplever 
eliminerades viruset från blodet efter 12 veckors behandling (med eller utan ribavirin). Hos patienter 
med skrumplever ledde behandling med Viekirax i kombination med dasabuvir och ribavirin till att 
viruset eliminerades hos mellan 93 procent och 100 procent av patienterna efter 24 veckors 
behandling. 
En sjunde studie omfattade behandling av patienter med skrumplever men stabil leverfunktion 
(kompenserad cirros) som hade genotyp 1b-infektion. Behandling med Exviera och Viekirax utan 
ribavirin ledde till att viruset eliminerades från blodet hos 100 procent av patienterna (60 av 60 
patienter). 
Ytterligare en studie visade att Viekirax var effektivt mot genotyp 4: när det gavs med ribavirin 
eliminerade Viekirax denna genotyp från blodet på 12 veckor hos alla 91 patienter som infekterats. När 
Viekirax gavs med dasabuvir eliminerades viruset från blodet hos 91 procent av patienterna. 
Vilka är riskerna med Viekirax? 
De vanligaste biverkningarna som orsakas av Viekirax i kombination med dasabuvir och ribavirin (kan 
uppträda hos fler än 1 av 5 personer) är trötthet och illamående. 
Viekirax får inte ges till patienter med måttligt till gravt nedsatt leverfunktion och kvinnor som tar 
etinylestradiol, ett östrogen som finns i hormonella preventivmedel. Det får heller inte ges tillsammans 
med läkemedel som kan höja eller sänka nivåerna av de aktiva substanserna i Viekirax i blodet. 
En fullständig förteckning över biverkningar och restriktioner för Viekirax finns i bipacksedeln. 
Varför är Viekirax godkänt i EU? 
EMA noterade att Viekirax i kombination med andra läkemedel är effektivt när det gäller att eliminera 
hepatit C-viruset av genotyperna 1a, 1b och 4, inräknat hos patienter med skrumplever. Hos nästan 
alla patienter med dessa genotyper som behandlades i studierna försvann viruset från blodet. 
Eliminationen var särskilt hög hos patienter som infekterats med genotyperna 1b och 4. 
Biverkningarna med denna kombination tolererades i allmänhet väl, även om det fanns vissa fall av 
förhöjda leverenzymer hos patienter som behandlades med Viekirax i kombination med dasabuvir och 
ribavirin. EMA fann att fördelarna med Viekirax är större än riskerna och att Viekirax kan godkännas 
för försäljning i EU. 
Vad görs för att garantera säker och effektiv användning av Viekirax? 
Företaget som marknadsför Viekirax kommer att utföra en studie på patienter som har haft 
levercancer för att utvärdera risken för att levercancern återkommer efter behandling med 
direktverkande antivirala läkemedel såsom Viekirax. Denna studie utförs mot bakgrund av data som 
tyder på att patienter som behandlas med dessa läkemedel och som har haft levercancer kan löpa risk 
för att cancern återkommer tidigt. 
Viekirax (ombitasvir/paritaprevir/ritonavir)  
EMA/555308/2018 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Viekirax har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Viekirax kontinuerligt. 
Biverkningar som har rapporterats för Viekirax utvärderas noggrant och nödvändiga åtgärder vidtas för 
att skydda patienterna. 
Mer information om Viekirax 
Den 15 januari 2015 beviljades Viekirax ett godkännande för försäljning som gäller i hela EU. 
Mer information om Viekirax finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 08-2018. 
Viekirax (ombitasvir/paritaprevir/ritonavir)  
EMA/555308/2018 
Sida 3/3 
 
 
 
