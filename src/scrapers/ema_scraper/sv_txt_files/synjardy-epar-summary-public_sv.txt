EMA/80370/2017 
EMEA/H/C/003770 
Sammanfattning av EPAR för allmänheten 
Synjardy 
empagliflozin/metformin 
Detta är en sammanfattning av det offentliga europeiska utredningsprotokollet (EPAR) för Synjardy. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Synjardy ska användas. 
Praktisk information om hur Synjardy ska användas finns i bipacksedeln. Du kan också kontakta din 
läkare eller apotekspersonal. 
Vad är Synjardy och vad används det för? 
Synjardy är ett läkemedel mot diabetes som används tillsammans med diet och motion för att 
behandla vuxna med typ 2-diabetes. Det innehåller två aktiva substanser: empagliflozin och 
metformin. Synjardy ges till 
• 
• 
• 
patienter vars diabetes inte kontrolleras tillräckligt med metformin som enda läkemedel, 
patienter vars diabetes inte är tillräckligt kontrollerad med andra diabetesläkemedel plus 
metformin; Synjardy tas då i kombination med dessa andra diabetesläkemedel, 
patienter som redan tar metformin och empagliflozin som separata tabletter. 
Hur används Synjardy? 
Synjardy finns som tabletter som innehåller 5 mg eller 12,5 mg empagliflozin och 850 mg eller 
1 000 mg metformin. Läkemedlet är receptbelagt. 
Rekommenderad dos är en tablett två gånger om dagen, som tas i samband med måltid. Behandlingen 
inleds vanligtvis med en tablett som ger den dos metformin som patienten redan tar, tillsammans med 
den lägsta dosen (5 mg) empagliflozin. Doserna anpassas efter behov. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Om Synjardy ges i kombination med insulin eller en sulfonureid (ett läkemedel som får kroppen att 
producera insulin) kan doserna av dessa läkemedel behöva sänkas för att minska risken för 
hypoglykemi (lågt blodsocker). 
Mer information finns i bipacksedeln. 
Hur verkar Synjardy? 
Vid typ 2-diabetes klarar inte kroppen att producera tillräckligt med insulin för att hålla 
blodsockernivån under kontroll, eller så kan inte kroppen använda insulinet effektivt. Detta leder till 
höga halter av socker (glukos) i blodet. De två aktiva substanserna i Synjardy, empagliflozin och 
metformin, verkar på olika sätt för att sänka blodsockret och därigenom kontrollera symtomen på 
sjukdomen. 
Empagliflozin verkar genom att blockera ett protein i njurarna som kallas natrium-glukos-
kotransportör 2 (SGLT2). När blod filtreras av njurarna förhindrar SGLT2 att socker i blodet passerar ut 
i urinen. Empagliflozin blockerar SGLT2:s verkan, vilket gör att mer blodsocker kan avlägsnas via 
urinen och därmed sjunker sockernivåerna i blodet. Empagliflozin har varit godkänt i EU under 
produktnamnet Jardiance sedan 2014. 
Metformin verkar främst genom att minska produktionen av blodsocker i kroppen och dämpa upptaget 
av socker från maten. Metformin har funnits i EU sedan 1950-talet. 
Vilken nytta med Synjardy har visats i studierna? 
Nyttan med empagliflozin i kombination med metformin har visats i tre huvudstudier på 
1 679 patienter med typ 2-diabetes vars blodsocker inte kontrollerades tillräckligt med metformin som 
enda läkemedel eller i kombination med andra diabetesläkemedel (t.ex. pioglitazon eller den typ av 
diabetesläkemedel som kallas sulfonureider). I studierna jämfördes effekten av empagliflozin plus 
metformin med effekten av placebo (en overksam behandling) plus metformin. Huvudeffektmåttet var 
minskningen av nivån i blodet av en substans som kallas glykosylerat hemoglobin (HbA1c) efter 
24 veckors behandling. HbA1c ger en indikation på hur väl blodsockret kontrolleras. 
Studierna visade på en större sänkning av HbA1c när patienterna fick empagliflozin plus metformin, 
jämfört med placebo plus metformin. Totalt sett var denna ytterligare sänkning 0,58 procentenheter 
med den kombination där empagliflozin gavs i dosen 5 mg två gånger dagligen, respektive 
0,62 procentenheter med empagliflozin i dosen 12,5 mg, och dessa sänkningar betraktades som 
kliniskt relevanta. Liknande gynnsamma resultat sågs i studierna oavsett vilka andra 
diabetesläkemedel som togs. Resultaten visade dessutom att kombinationen var förknippad med en 
gynnsam minskning av kroppsvikten och sänkt blodtryck. 
Stödjande data lämnades från flera andra studier. Vissa av dessa studier var förlängningar av 
huvudstudierna, och de visade att nyttan med kombinationen fortsatte vid längre tids behandling. 
Studier visade även att Synjardy var lika effektivt som när empagliflozin och metformin togs var för 
sig, och att kombinationen hjälpte till att sänka HbA1c när den lades till behandling med insulin. 
En annan huvudstudie visade att tillägg av empagliflozin (en av de aktiva substanserna i Synjardy) till 
den vanliga behandlingen minskade biverkningarna på hjärta och blodkärl. I studien ingick patienter 
med typ 2-diabetes som redan drabbats av hjärt- och kärlsjukdom (såsom angina, hjärtattack och 
stroke). Huvudeffektmåttet var förekomsten av någon av följande tre stora hjärt-kärlhändelser: stroke, 
hjärtattack eller dödsfall orsakat av hjärt-kärlsjukdom. Patienterna i studien följdes i genomsnitt upp i 
3,1 år. Bland de patienter som fick empagliflozin konstaterades hjärt-kärlhändelser hos 10,5 procent 
(490 av 4 687 patienter), jämfört med hos 12,1 procent (282 av 2 333 patienter) bland dem som fick 
Synjardy  
EMA/80370/2017 
Sida 2/3 
 
 
 
placebo. Bland de patienter i denna grupp som också fick metformin (den andra aktiva substansen i 
Synjardy) inträffade de tre stora hjärt-kärlhändelserna hos 9,9 procent (344 av 3 459) av dem som 
fick empagliflozin och hos 10,9 procent (189 av 1 734) av dem som fick placebo. 
Vilka är riskerna med Synjardy? 
De vanligaste biverkningarna som orsakas av Synjardy är hypoglykemi (lågt blodsocker) när 
läkemedlet tas med en sulfonureid eller insulin, infektioner i urinvägarna eller könsorganen, och ökad 
urinering. En fullständig förteckning över biverkningar som rapporterats för Synjardy finns i 
bipacksedeln. 
Synjardy får inte ges till patienter med 
•  metabolisk acidos (när kroppens syranivåer är förhöjda) eller diabetesprekoma (farliga 
komplikationer av diabetes), 
• 
• 
allvarligt nedsatt njurfunktion eller tillstånd som kan påverka njurarna, som t.ex. dehydrering, svår 
infektion eller kraftigt blodtrycksfall, 
ett tillstånd som kan leda till minskad syretillförsel till kroppsvävnader (t.ex. patienter med 
förvärrad hjärtsvikt, nyligen inträffad hjärtinfarkt, andningssvårigheter eller kraftigt blodtrycksfall), 
•  nedsatt leverfunktion eller problem med alkoholism eller alkoholförgiftning. 
En fullständig förteckning över restriktioner finns i bipacksedeln. 
Varför godkänns Synjardy? 
Kommittén för humanläkemedel (CHMP) fann att nyttan med Synjardy är större än riskerna och 
rekommenderade att Synjardy skulle godkännas för försäljning i EU. CHMP fann att läkemedlet skulle 
kunna hjälpa till att framkalla en kliniskt meningsfull sänkning av blodsockret hos patienter med 
typ 2-diabetes och att nyttan och riskerna motsvarade de enskilda aktiva substansernas nytta och 
risker. Synjardy visade sig också minska hjärt-kärlhändelser hos patienter med typ 2-diabetes som 
redan drabbats av en hjärt-kärlsjukdom. Till följd av farhågor över nytta-riskförhållandet för patienter 
med nedsatt njurfunktion som tar den fasta doskombinationen, rekommenderade CHMP att 
användningen begränsas hos dessa patienter. 
Vad görs för att garantera säker och effektiv användning av Synjardy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Synjardy har tagits med i produktresumén och 
bipacksedeln. 
Mer information om Synjardy 
Den 27 maj 2015 beviljade Europeiska kommissionen ett godkännande för försäljning av Synjardy som 
gäller i hela EU. 
EPAR för Synjardy och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Synjardy finns i bipacksedeln (ingår också i EPAR). Du kan också 
kontakta din läkare eller apotekspersonal. 
Denna sammanfattning uppdaterades senast 02-2017. 
Synjardy  
EMA/80370/2017 
Sida 3/3 
 
 
 
