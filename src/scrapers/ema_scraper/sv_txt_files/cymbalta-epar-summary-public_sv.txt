European Medicines Agency  
Dok.ref.: EMEA/751799/2009 
EMEA/H/C/572 
Cymbalta 
duloxetin 
Sammanfattning av EPAR för allmänheten 
Detta är en sammanfattning av det offentliga europeiska utredningsprotokollet (EPAR). Det 
förklarar hur Kommittén för humanläkemedel (CHMP) bedömt de studier som gjorts och hur den 
kommit fram till sina rekommendationer om hur läkemedlet ska användas. 
Vill du ha mer information om sjukdomen eller behandlingen kan du läsa bipacksedeln (ingår 
också i EPAR) eller kontakta din läkare eller ditt apotek. Läs de vetenskapliga slutsatserna (ingår 
också i EPAR) om du vill ha mer information om vad CHMP bygger sina rekommendationer på. 
Vad är Cymbalta? 
Cymbalta är ett läkemedel som innehåller den aktiva substansen duloxetin. Det finns som 
enterokapslar (vita och blå: 30 mg; gröna och blå: 60 mg). ”Enterokapsel” betyder att kapslarnas 
innehåll passerar genom magsäcken utan att brytas ned förrän det når tarmarna. På så sätt förstörs inte 
den aktiva substansen av magsyran. 
Vad används Cymbalta för? 
Cymbalta används för att behandla vuxna som har 
• 
• 
egentlig depression, 
smärta som beror på diabetesrelaterad perifer neuropati (skador på nerverna i ben och armar som 
kan uppstå hos patienter med diabetes), 
•  generaliserat ångestsyndrom (ständig ångest eller oro som är obefogad). 
Läkemedlet är receptbelagt. 
Hur används Cymbalta? 
För egentlig depression är den rekommenderade dosen Cymbalta 60 mg en gång om dagen. Vanligtvis 
ser man ett svar inom två till fyra veckor. För patienter som svarar på Cymbalta ska behandlingen 
fortsätta i flera månader för att förhindra att sjukdomen kommer tillbaka eller längre för patienter som 
haft upprepade perioder av depression tidigare. 
Vid diabetesrelaterad neuropatisk smärta är den rekommenderade dosen 60 mg dagligen, men vissa 
patienter kan behöva en högre dos på 120 mg per dag. Behandlingssvaret ska bedömas regelbundet. 
För generaliserat ångestsyndrom är den rekommenderade startdosen 30 mg en gång om dagen, men 
dosen kan ökas till 60, 90 eller 120 mg beroende på hur patienten svarar på behandlingen. De flesta 
patienter behöver ta 60 mg per dag. Patienter som också har egentlig depression bör ta en startdos på 
60 mg en gång om dagen. Hos patienter som svarar på Cymbalta ska behandlingen fortsätta i flera 
månader för att förhindra att sjukdomen kommer tillbaka. 
Dosen Cymbalta ska minskas successivt när behandlingen ska avslutas. 
Hur verkar Cymbalta? 
Den aktiva substansen i Cymbalta, duloxetin, är en serotonin-noradrenalinåterupptagshämmare. Den 
verkar genom att förhindra att signalsubstanserna 5-hydroxitryptamin (kallas även serotonin) 
och noradrenalin tas upp igen av nervcellerna i hjärnan och ryggmärgen. Signalsubstanser är 
7 Westferry Circus, Canary Wharf,  London  E14 4HB, UK 
Tel. (44-20) 74 18 84 00  Fax (44-20) 74 18 84 16 
E-mail: mail@emea.europa.eu     http://www.emea.europa.eu 
© European Medicines Agency, 2009. Reproduction is authorised provided the source is acknowledged. 
 
 
 
 
 
 
 
 
 
 
 
 
 
 
 
 
 
kemiska ämnen som gör det möjligt för nervcellerna att kommunicera med varandra. 
Duloxetin blockerar återupptaget och ökar därigenom mängden av dessa signalsubstanser i 
utrymmena mellan dessa nervceller, vilket ökar signalöverföringen mellan nervcellerna. 
Eftersom signalsubstanserna hjälper till att hålla humöret uppe och minska känslan av smärta, 
kan blockering av deras återupptag i nervcellerna förbättra symtomen vid depression, ångest 
och neuropatisk smärta. 
Hur har Cymbaltas effekt undersökts? 
När det gäller egentlig depression har Cymbalta jämförts med placebo (overksam behandling) i åtta 
huvudstudier på sammanlagt 2 544 patienter. I sex av studierna tittade man på behandlingen av 
depression och mätte förändringen av symtomen under upp till sex månader. I de två andra studierna 
tittade man på hur länge det dröjde innan symtomen kom tillbaka hos patienter som först svarat på 
Cymbalta, inklusive 288 patienter som haft upprepade perioder av depression tidigare i upp till fem år. 
När det gäller neuropatisk smärta har Cymbalta jämförts med placebo i två tolvveckorsstudier på 809 
vuxna med diabetes. Huvudeffektmåttet var förändringen i svårighetsgraden av smärta varje vecka. 
När det gäller generaliserat ångestsyndrom har Cymbalta jämförts med placebo i fem studier på 
sammanlagt 2 337 patienter. I fyra studier tittade man på behandlingen av sjukdomen genom att mäta 
lindringen av symtomen efter nio till tio veckor. I den femte studien tittade man på hur lång tid det tog 
innan symtomen återkom hos 429 patienter som i början svarat på Cymbalta. 
Vilken nytta har Cymbalta visat vid studierna? 
Även om resultaten av depressionsstudierna varierade var Cymbalta effektivare än placebo i fyra av 
studierna. I de två studier där den godkända dosen Cymbalta jämfördes med placebo var Cymbalta 
effektivare. Det tog också längre tid för symtomen att komma tillbaka för patienterna som tog 
Cymbalta än för dem som tog placebo. 
När det gäller att behandla diabetesrelaterad neuropatisk smärta var Cymbalta effektivare än placebo 
när det gällde att minska smärta. I båda studierna observerades minskad smärta från första 
behandlingsveckan i upp till 12 veckor. 
När det gällde att behandla generaliserat ångestsyndrom var Cymbalta också effektivare än placebo 
när det gällde att behandla sjukdomen och hindra symtomen från att komma tillbaka. 
Vilka är riskerna med Cymbalta? 
De vanligaste biverkningarna (uppträder hos fler än 1 av 10 patienter) är illamående, huvudvärk, 
muntorrhet, somnolens (sömnighet) och yrsel. De flesta biverkningarna var lindriga eller måttliga, 
uppträdde tidigt under behandlingen och blev lindrigare efter hand som behandlingen fortsatte. 
Förteckningen över samtliga biverkningar som rapporterats för Cymbalta finns i bipacksedeln. 
Cymbalta ska inte ges till personer som kan vara överkänsliga (allergiska) mot duloxetin eller något 
annat innehållsämne. Cymbalta får inte ges tillsammans med monoaminoxidashämmare (en annan 
grupp av antidepressiva medel), fluvoxamin (ett annat antidepressivt medel) eller ciprofloxacin eller 
enoxacin (typer av antibiotika). Cymbalta får inte heller ges till patienter med vissa typer av 
leversjukdomar eller patienter med allvarlig njursjukdom. Behandling får inte påbörjas för patienter 
med okontrollerad hypertoni (högt blodtryck), på grund av risken för hypertonisk kris (plötsligt, farligt 
högt blodtryck). Liksom med andra antidepressiva medel har enstaka fall av självmordstankar och 
självmordsbeteende observerats hos patienter som tagit Cymbalta, särskilt under de första veckornas 
depressionsbehandling. Alla patienter som tar Cymbalta och som vid något tillfälle har oroande tankar 
eller upplevelser ska omedelbart berätta detta för sin läkare. 
Varför har Cymbalta godkänts? 
Kommittén för humanläkemedel (CHMP) fann att fördelarna med Cymbalta är större än riskerna och 
rekommenderade att Cymbalta skulle godkännas för försäljning. 
Mer information om Cymbalta: 
Den 17 december 2004 beviljade Europeiska kommissionen Eli Lilly Nederland BV ett godkännande 
för försäljning av Cymbalta som gäller i hela Europeiska unionen. Godkännandet för försäljning gäller 
tillsvidare. 
2/3 
 
 
 
 
 
 
Det offentliga europeiska utredningsprotokollet (EPAR) finns i sin helhet här. 
Denna sammanfattning aktualiserades senast 12-2009. 
3/3 
 
 
