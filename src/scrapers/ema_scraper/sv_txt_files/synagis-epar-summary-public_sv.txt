EMA/696316/2013 
EMEA/H/C/000257 
Sammanfattning av EPAR för allmänheten 
Synagis 
palivizumab 
Detta är en sammanfattning av det offentliga europeiska utredningsprotokollet (EPAR) för Synagis. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Synagis? 
Synagis är pulver och vätska som bereds till en injektionsvätska (lösning). Det innehåller den aktiva 
substansen pavilizumab. 
Vad används Synagis för? 
Synagis används för att förhindra allvarliga sjukhuskrävande nedre luftvägsinfektioner orsakade av 
respiratoriskt syncytialvirus (RS-virus). Synagis används i följande grupper av barn som har förhöjd 
risk för denna sjukdom: 
•  Barn som är yngre än sex månader och fötts fem eller fler veckor för tidigt (efter 35 veckors 
havandeskap eller mindre). 
•  Barn som är yngre än två år och under de senaste sex månaderna har behandlats för 
bronkopulmonell dysplasi (onormal lungvävnad, förekommer vanligtvis hos för tidigt födda barn). 
•  Barn som är yngre än två år och som fötts med en allvarlig hjärtsjukdom. 
Läkemedlet är receptbelagt. 
Hur används Synagis? 
Synagis ges en gång i månaden under den period då risk för RS-virusinfektion föreligger i samhället 
vilket är från november till april på norra halvklotet. Om möjligt bör den första dosen ges innan RS-
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
 
  
 
 
 
virussäsongen börjar. Patienterna behandlas vanligtvis med sammanlagt fem månatliga injektioner 
som ges i lårmuskeln. 
Hur verkar Synagis? 
Den aktiva substansen i Synagis, palivizumab, är en monoklonal antikropp. En monoklonal antikropp är 
en antikropp (ett slags protein) som har utformats för att känna igen och binda till en särskild struktur 
(ett s.k. antigen). Palivizumab har utformats för att binda till ett protein som kallas ”fusionsprotein A” 
på RS-virusets yta. När palivizumab är bundet till fusionsproteinet kan viruset inte tränga in i kroppens 
celler, särskilt inte i lungcellerna. Detta bidrar till att förhindra RS-virusinfektioner. 
Hur har Synagis effekt undersökts? 
I huvudstudien av Synagis som gjordes på 1 502 högriskbarn jämfördes Synagis med placebo 
(overksam behandling) under en RS-virussäsong. I en annan studie jämfördes Synagis med placebo på 
1 287 barn som fötts med hjärtsjukdom. I båda studierna var det viktigaste måttet på effekt antalet 
barn som måste läggas in på sjukhus på grund av RS-virusinfektion. Effekterna av Synagis prövades 
först i olika experimentmodeller innan de studerades på människor. 
Vilken nytta har Synagis visat vid studierna? 
Synagis var effektivare än placebo när det gällde att minska RS-virusrelaterade sjukhusvistelser: 
5 procent av de barn som fick Synagis togs in på sjukhus för RS-virusinfektion under studien, jämfört 
med 11 procent av dem som fick placebo. Detta var en minskning med 55 procent. För barn som fötts 
med hjärtsjukdom var minskningen 45 procent. 
Vilka är riskerna med Synagis? 
De vanligaste biverkningarna som orsakas av Synagis (uppträder hos 1–10 patienter av 100) är feber 
och hudutslag. En fullständig förteckning över biverkningar som rapporterats för Synagis finns i 
bipacksedeln. 
Synagis får inte ges till personer som är överkänsliga (allergiska) mot palivizumab eller något annat 
innehållsämne eller andra humaniserade monoklonala antikroppar. 
Varför har Synagis godkänts? 
CHMP fann att nyttan med Synagis är större än riskerna och rekommenderade att Synagis skulle 
godkännas för försäljning. 
Mer information om Synagis 
Den 13 augusti 1999 beviljade Europeiska kommissionen ett godkännande för försäljning av Synagis 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Synagis finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2013. 
Synagis  
EMA/696316/2013  
Sida 2/2 
 
 
 
 
 
