EMA/188933/2011 
EMEA/H/C/000262 
Sammanfattning av EPAR för allmänheten 
Luveris 
lutropin alfa 
Detta är en sammanfattning av det offentliga europeiska utredningsprotokollet (EPAR) för Luveris. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt yttrande om att bevilja godkännande för försäljning och sina rekommendationer om hur Luveris 
ska användas. 
Vad är Luveris? 
Luveris är ett läkemedel som innehåller den aktiva substansen lutropin alfa. Det finns som ett pulver 
och en vätska som bereds till en injektionsvätska, lösning och som lösning i en förfylld 
injektionspenna. 
Vad används Luveris för? 
Luveris ges vid fertilitetsbehandling. Det ges tillsammans med follikelstimulerande hormon (FSH) för 
att stimulera äggutvecklingen i äggstockarna hos vuxna kvinnor med svår brist på (väldigt låga nivåer 
av) luteiniserande hormon (LH) och FSH. 
Läkemedlet är receptbelagt. 
Hur används Luveris? 
Behandling med Luveris ska ges av läkare med erfarenhet av att behandla fertilitetsproblem. 
Luveris ges en gång dagligen tillsammans med FSH Patientens svar på behandlingen kontrolleras för 
att se hur äggutvecklingen i äggstocken fortskrider. FSH-doserna justeras i enlighet med svaret och 
behandlingen kan fortsätta i upp till fem veckor. Luveris ges genom injektion under huden. Patienter 
kan utföra injektionen själva förutsatt att de är motiverade, har fått tillräckliga instruktioner och har 
tillgång till expertråd. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
Om pulvret och vätskan används måste de blandas till en lösning strax före användning. Denna lösning 
kan sedan blandas med ett FSH-preparat i samma spruta. Injektionsflaskorna med pulver och vätska 
är endast för engångsbruk, medan varje cylinderampull innehåller sex doser Luveris. 
Hur verkar Luveris? 
Den aktiva substansen i Luveris, lutropin alfa, är en kopia av det naturliga hormonet LH. I kroppen 
utlöser LH ägglossning (ovulation) under menstruationscykeln. Luveris används tillsammans med FSH 
som också stimulerar ägglossning. 
Lutropin alfa framställs med en metod som kallas rekombinant DNA-teknik, vilket innebär att det 
framställs av en cell som fått en gen (DNA) som gör att cellen kan producera humant LH. 
Hur har Luveris effekt undersökts? 
Luveris taget i kombination med FSH har undersökts i en huvudstudie där 38 kvinnor med svår brist på 
LH och FSH deltog. Eftersom antalet patienter med detta tillstånd är lågt jämfördes inte Luveris med 
några andra läkemedel. Det viktigaste effektmåttet var antalet kvinnor som producerade funktionella 
folliklar (ägg i äggstockarna som är klara för ägglossning). 
Vilken nytta har Luveris visat vid studierna? 
I huvudstudien var det 67 procent av de kvinnor som fick den godkända dosen Luveris 
(75 internationella enheter) i kombination med FSH som producerade funktionella folliklar (sex kvinnor 
av nio). Högre doser gav inte större effekt än denna dos. 
Vilka är riskerna med Luveris? 
De vanligaste biverkningarna med Luveris (uppträder hos 1–10 patienter av 100) är reaktioner på 
injektionsstället (smärta, rodnad, blåmårken eller svullnad), huvudvärk, illamående, kräkningar, 
diarré, smärta och obehagskänslor i buken, bäckensmärta (smärta i lägre delarna av buken), lindrigt 
till måttligt ovariellt hyperstimuleringssyndrom, ovariecysta (att det utvecklas ett vätskefyllt hålrum i 
äggstocken) och bröstsmärta.Ovariellt hyperstimuleringssyndrom kan orsaka illamående, viktökning 
och diarré. Det inträffar när äggstockarna överreagerar på behandling, särskilt när läkemedel som 
framkallar ägglossning har använts. Förteckningen över samtliga biverkningar som rapporterats för 
Luveris finns i bipacksedeln. 
Luveris ska inte ges till personer som kan vara överkänsliga (allergiska) mot LH, FSH eller något annat 
innehållsämne. Det får inte ges till kvinnor med tumörer i hypofysen, hypotalamus (en del av hjärnan), 
brösten, livmodern eller äggstockarna. Det får inte heller användas vid förstorade äggstockar, cystor 
som inte beror på polycystiskt ovariesyndrom och som uppkommit utan känd orsak, eller oförklarlig 
vaginal blödning. Förteckningen över samtliga restriktioner finns i bipacksedeln. 
Varför har Luveris godkänts? 
CHMP fann att fördelarna med Luveris är större än riskerna och rekommenderade att Luveris skulle 
godkännas för försäljning. 
Mer information om Luveris 
Den 29.november 2000 beviljade EU-kommissionen Merck Serono Europe Limited ett godkännande för 
försäljning av Luveris som gäller i hela EU. Godkännandet för försäljning gäller utan tidsbegränsning. 
Luveris  
Sida 2/3
 
 
 
 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Luveris finns i bipacksedeln (ingår också i EPAR). Du kan också kontakta din 
läkare eller ditt apotek. 
Denna sammanfattning aktualiserades senast 04-2011. 
Luveris  
Sida 3/3
 
 
 
 
