EMA/22384/2019  
EMEA/H/C/000831 
Privigen (humant normalt immunglobulin) 
Sammanfattning av Privigen och varför det är godkänt inom EU 
Vad är Privigen och vad används det för? 
Privigen är ett läkemedel som används för att stödja immunsystemet (kroppens naturliga försvar) hos 
patienter i två huvudgrupper: 
• 
Patienter som riskerar att få infektioner för att de inte har tillräckligt med antikroppar (även 
kallade immunglobuliner, proteiner i blodet som hjälper kroppen att bekämpa sjukdomen). Dessa 
personer kan ha en medfödd brist på antikroppar (primärt immunbristsyndrom, PID). Dessa 
omfattar även personer som har utvecklat brist på antikroppar efter födseln (sekundärt 
immunbristsyndrom, SID), som har låga nivåer av vissa antikroppar (som kallas IgG) och som lider 
av infektioner som är allvarliga, kommer tillbaka och inte botas av läkemedel som används för att 
behandla infektioner. 
• 
Patienter med vissa immunsjukdomar. Här ingår patienter med primär immun trombocytopeni 
(ITP), som inte har tillräckligt med blodplättar (komponenter i blodet som hjälper det att 
koagulera) och som har hög blödningsrisk, patienter med Guillain-Barrés syndrom eller kronisk 
inflammatorisk demyeliniserande polyneuropati (CIDP), inflammatoriska nervstörningar som leder 
till muskelsvaghet och domningar, patienter med Kawasakis sjukdom, en sjukdom som främst ses 
hos barn, som orsakar inflammation i blodkärlen samt patienter med multifokal motorisk neuropati 
(MMN), en nervskada som orsakar svaghet i armarna och benen. 
Läkemedlet innehåller den aktiva substansen humant normalt immunglobulin. 
Hur används Privigen? 
Privigen är receptbelagt och behandling av patienter med brist på antikroppar ska sättas in och 
övervakas av läkare med erfarenhet av behandling av sådana tillstånd. Läkemedlet finns som 
infusionsvätska, lösning och ges som dropp i en ven. 
Dosen och frekvensen av infusioner (hur ofta det ges) beror på vilken sjukdom som behandlas. Dosen 
kan behöva justeras för patienter beroende på hur de svarar på behandlingen. 
För mer information om hur du använder Privigen, läs bipacksedeln eller tala med läkare eller 
apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Hur verkar Privigen? 
Den aktiva substansen i Privigen, humant normalt immunglobulin, är ett höggradigt renat protein som 
extraherats från human plasma (en del av blodet). Det innehåller immunglobulin G (IgG), som är en 
typ av antikropp. IgG har använts som läkemedel sedan 1980-talet och verkar på en mängd olika sätt 
mot organismer som kan orsaka infektioner. Privigen verkar genom att återställa onormalt låga IgG-
nivåer i blodet till de normala intervall. I högre doser kan det hjälpa till att reglera ett onormalt 
immunsystem och modulera immunsvaret. 
Vilken nytta med Privigen har visats i studierna? 
Eftersom humant normalt immunglobulin länge har använts för att behandla dessa sjukdomar, och i 
enlighet med gällande riktlinjer, krävdes det bara tre mindre studier för att fastställa Privigens 
effektivitet och säkerhet för patienterna. Privigen jämfördes inte med andra behandlingar i studierna. 
I den första studien gavs Privigen till 80 patienter med PID, där läkemedlet gavs som infusion var 
tredje eller fjärde vecka. Huvudeffektmåttet var antalet svåra bakterieinfektioner under ett års 
behandling. Patienterna hade i genomsnitt 0,08 svåra infektioner per år. Eftersom detta underskrider 
den fastställda tröskeln på en allvarlig infektion per år, betyder detta att läkemedlet är effektivt som 
substitutionsterapi. 
I den andra studien undersöktes användningen av Privigen hos 57 patienter med ITP. Privigen gavs två 
dagar i sträck. Huvudeffektmåttet var den högsta nivån av blodplättar som uppnåddes under veckan 
efter att Privigen tillfördes. I denna studie uppnådde 46 (81 procent) av de 57 patienterna över 
50 miljoner blodplättar per milliliter minst en gång under studien. Detta bekräftade att Privigen är 
effektivt vid immunmodulering. 
I en tredje studie undersöktes användningen av Privigen för immunmodulering hos 28 patienter med 
CIDP som fick Privigen var tredje vecka under 24 veckor. Huvudeffektmåttet var antalet patienter vars 
funktionsnedsättning hade förbättrats, uppmätt på en 10-gradig poängsskala genom minskad 
funktionsnedsättning i deras armar och ben. I denna tredje studie svarade 17 (61 procent) av de 28 
patienterna på behandlingen med minst en poängs förbättring på skalan för funktionsnedsättning. Den 
genomsnittliga förbättringen var cirka 1,4 poäng. 
Vilka är riskerna med Privigen? 
De vanligaste biverkningarna som orsakas av Privigen (uppträder hos fler än 1 av 10 patienter) är 
huvudvärk, illamående, smärta (bland annat i ryggen, nacken, armar och ben, leder och ansikte), 
feber, frossa och influensaliknande sjukdom. 
Vissa biverkningar uppträder oftare vid hög infusionshastighet, hos patienter med låga 
immunglobulinnivåer, eller hos patienter som inte har fått humant normalt immunglobulin tidigare eller 
på länge. En fullständig förteckning över biverkningar som rapporterats för Privigen finns i 
bipacksedeln. 
Privigen får inte ges till personer som är överkänsliga (allergiska) mot normalt humant immunglobulin 
eller mot något annat innehållsämne, eller till patienter som är allergiska mot andra typer av 
immunglobuliner, särskilt vid brist (mycket låga nivåer) på immunglobulin A (IgA) och om de har 
antikroppar mot IgA. Privigen får inte ges till patienter med hyperprolinemi typ I eller II (en genetisk 
sjukdom som orsakar höga nivåer av aminosyran prolin i blodet). 
Privigen (humant normalt immunglobulin)  
EMA/22384/2019  
Sida 2/3 
 
 
 
 
 
Varför är Privigen godkänt i EU? 
Europeiska läkemedelsmyndigheten fann att nyttan med Privigen är större än riskerna och 
rekommenderade att Privigen skulle godkännas för försäljning. 
Vad görs för att garantera säker och effektiv användning av Privigen? 
Hemolys (nedbrytning av röda blodkroppar) är en mindre vanlig biverkning hos patienter som får 
humant normalt immunglobulin (förekommer vid mindre än 1 av 100 doser). Svår hemolys har tidigare 
rapporterats som något vanligare med Privigen än med vissa andra produkter som innehåller samma 
aktiva substans. Företaget som marknadsför Privigen har gjort vissa ändringar i sin produktion för att 
minska denna risk och genomför en studie för att övervaka effekten av förändringarna. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Privigen har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Privigen kontinuerligt. 
Biverkningar som har rapporterats för Privigen utvärderas noggrant och nödvändiga åtgärder vidtas för 
att skydda patienterna. 
Övrig information om Privigen 
Den 25 april 2008 beviljades Privigen ett godkännande för försäljning som gäller i hela EU. 
Mer information om Privigen finns på EMA:s webbplats: 
ema.europa.eu/medicines/human/EPAR/Privigen. 
Denna sammanfattning uppdaterades senast 01-2019. 
Privigen (humant normalt immunglobulin)  
EMA/22384/2019  
Sida 3/3 
 
 
 
 
 
 
