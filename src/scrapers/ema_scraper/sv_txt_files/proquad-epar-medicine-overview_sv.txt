EMA/433362/2020 
EMEA/H/C/000622 
ProQuad ([levande] vaccin mot mässling, påssjuka, röda 
hund och vattkoppor) 
Sammanfattning av ProQuad och varför det är godkänt inom EU 
Vad är ProQuad och vad används det för? 
ProQuad är ett vaccin mot mässling, påssjuka, röda hund och varicella (vattkoppor). 
ProQuad ges till barn från 12 månaders ålder för att skydda dem mot mässling, påssjuka, röda hund 
och vattkoppor. ProQuad kan i vissa situationer också ges till barn från 9 månaders ålder, t.ex. som del 
av ett nationellt vaccinationsprogram, under ett utbrott eller vid resa till ett område där mässling är 
vanligt förekommande. 
ProQuad innehåller försvagade (dämpade) virus av sjukdomarna. Hur 
används ProQuad? 
ProQuad injiceras i en muskel eller under huden. Helst ska det ges i låret på yngre barn och i 
överarmen på äldre barn och vuxna. I sällsynta fall injiceras vaccinet under huden på barn med 
blödarsjuka för att förhindra alltför stor blödning. 
För barn äldre än 12 månader ger en injektion med ProQuad tillräckligt skydd mot mässling, påssjuka 
och röda hund. För att skydda mot vattkoppor måste en andra injektion ges 1–3 månader efter den 
första injektionen. Detta kan göras antingen genom att ge en andra dos ProQuad eller genom att ge 
ett vaccin som endast skyddar mot vattkoppor. 
Barn som är 9–12 månader gamla ska ges en andra dos minst 3 månader efter den första dosen för 
tillräckligt skydd mot mässling och vattkoppor. 
ProQuad är receptbelagt. Det ska användas i enlighet med de officiella rekommendationerna som 
inbegriper rekommendationer om antalet doser och intervallet mellan dem. 
Hur verkar ProQuad? 
ProQuad innehåller försvagade former av de virus som orsakar mässling, påssjuka, röda hund och 
vattkoppor. När en person får vaccinet utlöser det ett immunsvar mot de försvagade virusen. När 
personen senare kommer i kontakt med de verkliga virusen känner immunsystemet igen dem, är 
redan förberett på att angripa virusen och skyddar på så sätt personen mot sjukdomen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
 
Vilka fördelar med ProQuad har visats i studierna? 
Eftersom ProQuad innehåller välkända försvagade virus som används i andra vacciner presenterade 
företaget data från vacciner som redan finns på marknaden. Fem huvudstudier genomfördes på 6 987 
friska barn (i åldrarna 12–23 månader). I dessa studier var svarsfrekvenserna hos barn (som mäter 
hur väl immunsystemet svarar på virusen) efter en dos  98 procent för mässling, 96–99 procent för 
påssjuka, 99 procent för röda hund och 91 procent för vattkoppor. Efter den andra dosen var 
frekvenserna cirka 99 procent för mässling, 100 procent för påssjuka, 98 procent för röda hund och 
99 procent för vattkoppor. 
En annan studie på 1 620 barn i åldern 9–12 månader visade att immunsvaret mot påssjuka, röda 
hund och vattkoppor, efter två doser ProQuad som gavs med 3 månaders mellanrum, hos barn som 
fick sin första vid 9 månaders ålder var jämförbart med dem som fick sin första dos vid 12 månaders 
ålder. Barn som fick sin första dos vid 9 månaders ålder hade dock lägre immunsvar mot mässling. 
Vilka är riskerna med ProQuad? 
De vanligaste biverkningarna som orsakas av ProQuad (kan förekomma hos fler än 1 av 10 användare) 
är feber, smärta och erytem (rodnad) på injektionsstället. En fullständig förteckning över biverkningar 
som rapporterats för ProQuad finns i bipacksedeln. 
ProQuad får inte ges till barn som är överkänsliga (allergiska) mot vaccin mot vattkoppor, mässling, 
påssjuka eller röda hund eller mot något av innehållsämnena, däribland neomycin. Det får inte ges till 
barn med kraftigt försvagat immunförsvar. Det får inte heller ges till kvinnor som är gravida. En 
fullständig förteckning över restriktioner finns i bipacksedeln. 
Varför har ProQuad godkänts? 
Europeiska läkemedelsmyndigheten (EMA) fann att fördelarna med ProQuad är större än riskerna och 
att det kan godkännas för försäljning i EU. Det kan ges till barn äldre än 12 månader och i vissa 
situationer från 9 månaders ålder. Det ska påpekas att en andra vaccination mot vattkoppor krävs för 
fullständigt skydd mot sjukdomen. 
Myndigheten rekommenderade också att vaccinet skulle godkännas för barn i åldern 9–12 månader i 
vissa situationer, t.ex. som del av ett nationellt vaccinationsprogram, under ett utbrott eller vid resa till 
ett område där mässling är vanligt förekommande. 
Mer information om ProQuad 
Den 6 april 2006 beviljades ProQuad ett godkännande för försäljning som gäller i hela EU. 
Mer information om ProQuad finns på EMA:s webbplats: 
ema.europa.eu/medicines/human/EPAR/proquad. 
Denna sammanfattning uppdaterades senast 08-2020. 
ProQuad ([levande] vaccin mot mässling, påssjuka, röda hund och vattkoppor) 
EMA/433362/2020  
Sida 2/2 
 
 
 
