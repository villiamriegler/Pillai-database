Bilaga IV 
Vetenskapliga slutsatser 
 
 
 
 
 
 
 
 
 
Vetenskapliga slutsatser 
Bioekvivalens (BE) krävs för slutsatsen att effekt och säkerhet liknar dem för referensläkemedlet till ett 
läkemedel med ett godkännande för försäljning eller en ansökan om godkännande för försäljning i 
enlighet med artikel 10.1 i direktiv 2001/83/EG. 
Micro Therapeutic Research Labs Ltd är en kontraktforskningsorganisation (CRO) som utför 
bioekvivalensstudiernas analytiska och kliniska delar, varav några har använts för att understödja 
ansökningar om godkännande för försäljning av läkemedel i EU. 
Avgörande fynd identifierades efter inspektioner för att kontrollera överensstämmelse med god klinisk 
sed (GCP) av Österrikes Bundesamt für Sicherheit im Gesundheitswesen (BASG) och Nederländernas 
Inspectie voor de Gezondheidszorg (IGZ) i februari 2016 vid Micro Therapeutic Research Labs Pvt. Ltd, 
Chennai, Indien. 
Dessutom inspekterades en studie som utförts vid anläggningen tillhörande Micro Therapeutic 
Research Labs Pvt. Ltd i Coimbatore. Anläggningarna i Chennai och i Coimbatore följer båda samma 
bestämmelser. 
Med tanke på de avgörande inspektionsfynden och nödvändigheten att skydda folkhälsan i EU, ansåg 
flera medlemsstater att det är i EU:s intresse att hänskjuta ärendet till CHMP och bad kommittén att 
bedöma effekten av de ovannämnda fynden på nytta-riskförhållandet för de läkemedel som 
medlemsstaterna har godkänt på grundval av relevanta prövningar utförda vid dessa anläggningar 
mellan juni 2012 och juni 2016, samt av ansökningar om godkännande för försäljning som inväntar 
godkännande och som innehåller sådana studier. 
CHMP ombads i synnerhet att lämna ett yttrande enligt artikel 31 i direktiv 2001/83/EG om huruvida 
godkännandena för försäljning av dessa läkemedel ska kvarstå, ändras, tillfälligt upphävas eller 
återkallas och huruvida ansökningarna om godkännande för försäljning ska beviljas. 
Övergripande sammanfattning av den vetenskapliga utvärderingen 
Fynden från de österrikiska och nederländska inspektionerna väcker allvarliga farhågor om 
lämpligheten hos kvalitetssäkringssystemet vid anläggningarna tillhörande Micro Therapeutics 
Research LTd i Indien. Uppgifterna från bioekvivalensstudier som lämnats in till de behöriga 
myndigheterna för att påvisa läkemedlens bioekvivalens med deras originalläkemedel anses vara 
osäkra. Därför är bioekvivalens inte fastställd för dessa läkemedel. 
Baserat på de inlämnade uppgifterna under förfarandet för läkemedlen Tadalafil Mylan 2,5 mg, 5 mg, 
10 mg och 20 mg; Paracetamol DAWA 1 000 mg filmdragerade tabletter; Memantine Pharmascope 10 
mg och 20 mg; Memantine DAWA 10 mg och 20 mg; Morysa 10 mg och 20 mg – SVUS Pharma a.s.; 
Bendroflumetiazid Alternova 2,5 mg och 5 mg tabletter, fann CHMP att bioekvivalens har påvisats med 
EU:s referensläkemedel och rekommenderade att dessa godkännanden för försäljning kvarstår. Vad 
gäller ansökningarna om godkännande för försäljning för Hydrokortison Alternova (Orifarm) och 
Hydrokortison BBS fann CHMP att medlemsstaten eller medlemsstaterna måste överväga huruvida 
överbryggningen mellan det föreslagna läkemedlet och de läkemedel som beskrivs i litteraturen enligt 
bilaga I till direktiv 2001/83/EG är tillräckligt fastställd eftersom ansökningarna avser artikel 10a i 
direktiv 2001/83/EG (”väletablerad användning”). 
Eftersom bioekvivalens med EU:s referensläkemedel inte har kunnat påvisas kan kraven i artikel 10 i 
direktiv 2001/83/EG inte anses vara uppfyllda. De berörda läkemedlens effekt och säkerhet kan inte 
fastställas, varför nytta-riskförhållandet inte kan anses vara positivt. CHMP rekommenderade därför att 
godkännandena för försäljning bör tillfälligt upphävas för alla återstående läkemedel som berörs av 
detta hänskjutningsförfarande, eftersom bioekvivalens med EU:s referensläkemedel inte har påvisats. 
 
 
Vidare rekommenderar kommittén att de berörda godkännandena för försäljning tillfälligt bör upphävas 
om inte de relevanta nationella behöriga myndigheterna anser att läkemedlet är av kritisk betydelse. 
EU:s medlemsstater kan anse att ett godkänt läkemedel är av kritisk betydelse baserat på 
utvärderingen av det potentiella ej tillgodosedda vårdbehovet efter att ha beaktat tillgången till 
lämpliga alternativa läkemedel i respektive EU-medlemsstat(er) och, där så är lämpligt, typen av 
sjukdom som ska behandlas. 
När det gäller godkännanden för försäljning av ett läkemedel som anses vara av kritisk betydelse, kan 
det tillfälliga upphävandet senareläggas i de relevanta EU-medlemsstaterna under en tid som inte får 
överskrida tjugofyra (24) månader efter kommissionens beslut. Om EU-medlemsstaten eller EU-
medlemsstaterna under denna tid anser att ett läkemedel inte längre är av kritisk betydelse, ska det 
tillfälliga upphävandet av det berörda godkännandet för försäljning gälla. 
Avseende alla andra ansökningar om godkännande för försäljning som var föremål för denna 
hänskjutning, anser CHMP att de sökande inte lämnat information som gör det möjligt att fastställa 
bioekvivalens med EU:s referensläkemedel och att ansökningarna om godkännande för försäljning för 
närvarande därför inte uppfyller kriterierna för godkännande. 
Skäl till yttrandet från kommittén för humanläkemedel 
Skälen är som följer: 
•  Kommittén behandlade förfarandet enligt artikel 31 i direktiv 2001/83/EG för godkännanden för 
försäljning samt ansökningar om godkännande för försäljning av läkemedel för vilka de kliniska 
och/eller bioanalytiska delarna av bioekvivalensstudierna utförts på Micro Therapeutic Research 
Labs Limited mellan juni 2012 och juni 2016. 
•  Kommittén har granskat alla tillgängliga data och all information som lämnats av innehavarna av 
godkännande för försäljning eller sökandena, liksom information från Micro Therapeutic Research 
Labs Limited. 
•  Kommittén kom fram till att uppgifterna till stöd för godkännandena för försäljning och 
ansökningarna om godkännande för försäljning är felaktiga och att nytta-riskförhållandet därför 
inte kan anses vara gynnsamt för 
−  godkända läkemedel för vilka alternativa data eller en motivering har lämnats in men som 
CHMP fann var otillräckliga för att kunna fastställa bioekvivalens med EU:s referensläkemedel, 
−  ansökningar om godkännande för försäljning för vilka inga alternativa data eller en motivering 
har lämnats in. 
•  Kommittén drog slutsatsen för både godkännanden för försäljning och ansökningar om 
godkännande för försäljning där det fanns alternativa data för att fastställa bioekvivalens med EU:s 
referensläkemedel att nytta-riskförhållandet betraktas som gynnsamt. 
I enlighet med artiklarna 31 och 32 i direktiv 2001/83/EG rekommenderar därför CHMP följande: 
a.  Godkännanden för försäljning av läkemedel för vilka bioekvivalensdata eller motivering inte har 
lämnats in eller som CHMP fann var otillräckliga för att kunna fastställa bioekvivalens med EU:s 
referensläkemedel (bilaga IB) bör tillfälligt upphävas, eftersom uppgifterna till stöd för 
godkännandena för försäljning är felaktiga och nytta-riskförhållandet för dessa godkännanden 
för försäljning inte anses vara gynnsamma i enlighet med artikel 116 i direktiv 2001/83/EG. 
 
 
 
Vissa av dessa godkända läkemedel kan anses vara av kritisk betydelse av de enskilda EU-
medlemsstaterna med tanke på utvärderingen av det potentiella ej tillgodosedda vårdbehovet, 
tillgången till lämpliga alternativa läkemedel i respektive EU-medlemsstat(er) och, där så är 
lämpligt, typen av sjukdom som ska behandlas. Där EU-medlemsstaternas relevanta nationella 
behöriga myndigheter på grundval av dessa kriterier anser att ett läkemedel är av kritisk 
betydelse kan det tillfälliga upphävandet av godkännandet eller godkännandena för försäljning i 
fråga senareläggas med den period för vilken läkemedlet anses vara av kritisk betydelse. Denna 
period för senareläggande ska inte överskrida 24 månader från kommissionens beslut. Om EU-
medlemsstaten eller EU-medlemsstaterna under denna period anser att ett läkemedel inte 
längre är av kritisk betydelse ska det tillfälliga upphävandet av godkännandet eller 
godkännandena för försäljning i fråga gälla. För dessa läkemedel som en eller flera EU-
medlemsstater anser vara av kritisk betydelse ska innehavarna av godkännande för försäljning 
lämna in en bioekvivalensstudie som utförts gentemot EU:s referensläkemedel inom 
12 månader efter kommissionens beslut. 
För att det tillfälliga upphävandet av godkännandena för försäljning ska upphöra ska 
innehavaren av godkännande för försäljning påvisa bioekvivalensdata gentemot ett giltigt EU-
referensläkemedel baserat på relevanta data, i enlighet med kraven i artikel 10 i 
direktiv 2001/83/EG (t.ex. en bioekvivalensstudie som utförts gentemot EU:s 
referensläkemedel). 
b.  Ansökningar om godkännande för försäljning för vilka data eller motivering inte har lämnats in 
eller som CHMP ansåg var otillräckliga för att kunna fastställa bioekvivalens med EU:s 
referensläkemedel uppfyller inte godkännandevillkoren, eftersom uppgifterna till stöd för 
godkännandena för försäljning är felaktiga och nytta-riskförhållandet inte anses vara gynnsamt 
för dessa godkännanden för försäljning i enlighet med artikel 26 i direktiv 2001/83/EG. 
c.  Godkännanden för försäljning av läkemedel för vilka bioekvivalens har fastställts med EU:s 
referensläkemedel bör upprätthållas, eftersom nytta-riskförhållandet för dessa godkännanden 
för försäljning anses vara gynnsamt. 
d.  Bioekvivalens med ett giltigt EU-referensläkemedel har fastställts för ansökningar om 
godkännande för försäljning som nämns i bilaga IA i CHMP:s yttrande. 
 
 
 
