EMA/516883/2023
EMEA/H/C/004085
Olumiant (baricitinib)
Sammanfattning av Olumiant och varför det är godkänt inom EU
Vad är Olumiant och vad används det för?
Olumiant är ett läkemedel som används för att behandla följande grupper:
 Måttlig till svår reumatoid artrit (en sjukdom som orsakar inflammation i lederna) när 
standardbehandling med sjukdomsmodifierande antireumatiska läkemedel (s.k. DMARD-medel) 
inte haft tillräcklig effekt, eller om patienterna inte tål dem. Olumiant kan antingen ges ensamt 
eller i kombination med det sjukdomsmodifierande läkemedlet metotrexat.



Vuxna och barn från 2 års ålder med måttlig till svår atopisk dermatit (eksem) när behandlingar 
som appliceras på huden inte är tillräckliga eller lämpliga.
Vuxna med svår alopecia areata (en sjukdom som orsakar håravfall på huvudet eller andra delar 
av kroppen).
Barn från två års ålder med aktiv juvenil idiopatisk artrit (inflammation i lederna hos barn) hos 
vilka DMARD inte fungerat eller inte kan tolereras.
Olumiant innehåller den aktiva substansen baricitinib.
Hur används Olumiant?
Olumiant är receptbelagt och behandling måste inledas av läkare med erfarenhet av att diagnostisera 
och behandla de sjukdomar som Olumiant används mot.
Olumiant finns som tabletter som ska tas genom munnen en gång om dagen. Tabletten kan lösas upp i 
vatten när den ges till barn som inte kan svälja hela tabletter.
Behandlingen kan avbrytas tillfälligt hos patienter som får en infektion, vilket är en känd biverkning av 
läkemedlet, eller hos patienter med onormala nivåer av röda blodkroppar eller vissa vita blodkroppar.
För att få mer information om hur du använder Olumiant, läs bipacksedeln eller tala med läkare eller 
apotekspersonal.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2023. Reproduction is authorised provided the source is acknowledged.
Hur verkar Olumiant?
Den aktiva substansen i Olumiant, baricitinib, är ett immunsuppressivt medel (ett läkemedel som 
minskar immunsystemets aktivitet). Den verkar genom att blockera effekten av enzymer som kallas 
januskinaser. Dessa enzymer spelar en viktig roll i de inflammationsprocesser och skador som uppstår 
vid reumatoid artrit, atopisk dermatit, alopecia areata och juvenil idiopatisk artrit. Genom att blockera 
enzymerna lindrar baricitinib led-, hud- och hårsäcksinflammation och andra sjukdomssymtom.
Vilka fördelar med Olumiant har visats i studierna?
Reumatoid artrit
Tre studier på cirka 2 500 patienter med reumatoid artrit visade att Olumiant förbättrar symtom som 
ömhet och ledsvullnad hos patienter vars tidigare sjukdomsmodifierande läkemedel inte haft tillräcklig 
effekt. I dessa studier resulterade behandling med Olumiant (ensamt eller med sjukdomsmodifierande 
läkemedel såsom metotrexat och adalimumab) i att fler patienter uppnådde en förbättring på 
20 procent eller mer på en standardskala för symtompoäng (ACR 20) än behandling med 
jämförelseläkemedlen och placebo (overksam behandling). Resultaten av de tre studierna efter 
12 veckors behandling är som följer:

Hos patienter som tidigare behandlats med metotrexat uppnådde 70 procent av patienterna (339 
av 487) som fick Olumiant en förbättring på minst 20 procent av symtompoängen, jämfört med 
61 procent av patienterna (202 av 330) på adalimumab och 40 procent (196 av 488 patienter) på 
placebo.

Hos patienter som tidigare behandlats med konventionella sjukdomsmodifierande läkemedel 
uppnådde 62 procent av patienterna (140 av 227) som fick Olumiant en förbättring på minst 
20 procent, jämfört med 40 procent av patienterna (90 av 228) som fick placebo.

Hos patienter som tidigare behandlats med en klass av sjukdomsmodifierande läkemedel som 
kallas TNF-hämmare uppnådde 55 procent av patienterna (98 av 177) som fick Olumiant en 
förbättring på minst 20 procent, jämfört med 27 procent av patienterna (48 av 176) på placebo.
Olumiant har också studerats på patienter som inte fått tidigare behandling. I en studie med 584 
patienter var Olumiant effektivare än metotrexat. Dessa resultat är dock inte tillräckliga för att stödja 
användningen av Olumiant hos tidigare obehandlade patienter eftersom det saknas data om 
läkemedlets långsiktiga säkerhet.
Atopisk dermatit
Tre huvudstudier på omkring 1 600 vuxna med atopisk dermatit för vilka behandlingar som appliceras 
på huden inte hade fungerat tillräckligt väl eller inte var lämpliga visade att Olumiant förbättrade deras 
symtom. I två studier hade huden hos 14–17 procent av dem som fick Olumiant läkt eller nästan läkt 
från inflammationen efter behandling i 16 veckor, jämfört med 5 procent av dem som fick placebo. I 
en studie där Olumiant eller placebo gavs som tillägg till behandling med kortikosteroidläkemedel som 
appliceras på huden var siffran 31 procent med Olumiant och 15 procent med placebo. Fördelarna för 
dem hos vilka Olumiant fungerade verkade bestå vid långvarigare behandling.
I ytterligare en studie ingick 483 barn från 2 års ålder med måttlig till svår atopisk dermatit hos vilka 
behandlingar som appliceras på huden inte hade fungerat tillräckligt väl eller inte var lämpliga. 
Resultaten visade att huden var läkt eller nästan läkt från inflammation efter 16 veckors behandling 
hos 42 procent av patienterna som fick Olumiant, jämfört med 16 procent av dem som fick placebo.
Olumiant (baricitinib) 
EMA/516883/2023
Sida 2/4
Alopecia areata
Två huvudstudier på 1 200 vuxna med svår alopecia areata (vilka tappat minst 50 procent av håret på 
huvudet) visade att Olumiant var effektivt för att minska håravfall jämfört med placebo. I dessa 
studier minskade håravfallet från över 50 procent till under 20 procent av håret på huvudet hos 34 
procent av deltagarna som fick 4 mg Olumiant och hos 20 procent av deltagarna som fick 2 mg 
Olumiant, jämfört med 4 procent av deltagarna som fick placebo.
Fördelarna med Olumiant verkade bestå vid långvarigare behandling.
Juvenil idiopatisk artrit
I en huvudstudie undersöktes effekten av Olumiant hos 220 barn och ungdomar i åldern 2–18 år som 
hade juvenil idiopatisk artrit och som inte svarat tillräckligt på minst ett DMARD. I denna studie fick 
alla patienter först Olumiant i 12 veckor, och 76 procent (167) av patienterna uppvisade en förbättring 
av sina symtom efter denna period. I den andra delen av studien fortsatte 163 av dessa patienter att 
antingen ta Olumiant eller fick placebo i upp till 32 veckor. När patienterna fortsatte med Olumiant var 
det mindre sannolikt att de skulle få en uppblossning (en plötslig försämring av symtomen): 
17 procent (14 av 82) av patienterna som fick Olumiant hade en uppblossning, jämfört med 
51 procent (41 av 81) av dem som fick placebo.
Vilka är riskerna med Olumiant?
En fullständig förteckning över biverkningar och restriktioner för Olumiant finns i bipacksedeln.
Hos vuxna är de vanligaste biverkningarna som orsakas av Olumiant när det ges ensamt eller i 
kombination, vilka kan förekomma hos fler än 1 av 100 användare, förhöjda kolesterolnivåer i blodet 
samt infektioner i näsa och svalg. Vanliga biverkningar (kan förekomma hos upp till 1 av 10 
användare) är t.ex. huvudvärk, infektioner med herpes simplex (munsår) och urinvägsinfektioner.
Hos barn och ungdomar med juvenil idiopatisk artrit överensstämde biverkningarna i huvudstudien 
med dem som sågs hos vuxna, med undantag för huvudvärk som var en mycket vanlig biverkning. 
Vanliga biverkningar (kan förekomma hos upp till 1 av 10 användare) var t.ex. neutropeni (låga nivåer 
av vita blodkroppar) och lungembolism (tilltäppning av blodkärl i lungorna). I huvudstudien sågs var 
och en av dessa hos en patient.
Hos barn och ungdomar med atopisk dermatit överensstämde biverkningarna i huvudstudien med dem 
som sågs hos vuxna, med undantag för neutropeni som var en vanlig biverkning.
Olumiant får inte användas under graviditet.
För följande patientgrupper ska Olumiant endast användas om det inte finns några lämpliga 
behandlingsalternativ: patienter som är 65 år eller äldre, patienter som tidigare haft hjärt- och 
kärlsjukdom (t.ex. hjärtinfarkt eller stroke) eller patienter med riskfaktorer för sådan sjukdom (t.ex. 
nuvarande rökare eller tidigare långtidsrökare), eller patienter med ökad risk för cancer.
Varför godkänns Olumiant?
Europeiska läkemedelsmyndigheten (EMA) fann att fördelarna med Olumiant är större än riskerna och 
att Olumiant kan godkännas för försäljning i EU.
EMA fann att Olumiant har visat sig vara effektivt för att förbättra symtomen hos patienter med 
reumatoid artrit när tidigare behandling med sjukdomsmodifierande läkemedel inte haft tillräcklig 
effekt, eller om patienterna inte tål dem. EMA beaktade även bristen på behandlingsalternativ för 
dessa patienter och att det är praktiskt för patienterna att Olumiant kan ges genom munnen. På 
Olumiant (baricitinib) 
EMA/516883/2023
Sida 3/4
liknande sätt var läkemedlets fördelar kliniskt relevanta för patienter med atopisk dermatit och 
alopecia areata för vilka andra behandlingsalternativ är begränsade, särskilt för patienter med atopisk 
dermatit, i kombination med kortikosteroidbehandling av huden. Hos barn och ungdomar i ålder 2–18 
år var läkemedlet effektivt vid behandling av juvenil idiopatisk artrit och atopisk dermatit. Totalt sett 
anses biverkningarna vara hanterbara och flera åtgärder har vidtagits för att minimera riskerna med 
detta läkemedel, i synnerhet infektion.
Vad görs för att garantera säker och effektiv användning av Olumiant?
Företaget som marknadsför Olumiant kommer att förse hälso- och sjukvårdspersonal och patienter 
med utbildningsmaterial med information om riskerna med läkemedlet, särskilt risken för allvarliga 
infektioner, blodproppar, större hjärt- och kärlhändelser och cancer hos vissa patienter. De kommer 
också att inkludera en påminnelse om att Olumiant inte bör tas under graviditet och att kvinnor som 
tar Olumiant måste använda preventivmedel under behandlingen och i minst en vecka efter avslutad 
behandling.
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Olumiant har också tagits med i produktresumén och bipacksedeln.
Liksom för alla läkemedel övervakas de vetenskapliga uppgifterna för Olumiant kontinuerligt. 
Biverkningar som har rapporterats för Olumiant utvärderas noggrant och nödvändiga åtgärder vidtas 
för att skydda patienter.
Mer information om Olumiant
Den 13 februari 2017 beviljades Olumiant ett godkännande för försäljning som gäller i hela EU.
Mer information om Olumiant finns på EMA:s webbplats: 
ema.europa.eu/medicines/human/EPAR/olumiant.
Denna sammanfattning uppdaterades senast 10-2023.
Olumiant (baricitinib) 
EMA/516883/2023
Sida 4/4
