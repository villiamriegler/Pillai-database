EMA/13882/2022 
EMEA/H/C/005442 
Yselty (linzagolix kolin) 
Sammanfattning av Yselty och varför det är godkänt inom EU 
Vad är Yselty och vad används det för? 
Yselty är ett läkemedel för behandling av måttliga till svåra symtom på myom i livmodern hos vuxna 
kvinnor i barnafödande ålder. Myom i livmodern är icke-cancerösa (godartade) tumörer i livmodern 
(uterus). 
Yselty innehåller den aktiva substansen linzagolix kolin. 
Hur används Yselty? 
Yselty är receptbelagt och behandling ska inledas och övervakas av en läkare med erfarenhet av att 
diagnostisera och behandla myom i livmodern. 
Yselty finns som tabletter som ska tas genom munnen en gång om dagen. Behandlingen ska helst 
inledas under menstruationscykelns första vecka. Innan behandling med Yselty påbörjas måste 
graviditet uteslutas. 
Den rekommenderade dosen Yselty är antingen 100 mg eller 200 mg en gång dagligen, beroende på 
om det används kortvarigt eller långvarigt och om det används tillsammans med hormonell 
substitutionsbehandling (ABT, add-back therapy, bestående av estradiol 1 mg och noretisteronacetat 
0,5 mg en gång dagligen). 
För patienter med riskfaktorer för osteoporos eller benskörhet rekommenderas DXA-undersökning 
(dual X-ray absorptiometry) innan behandlingen med Yselty inleds. DXA-undersökning rekommenderas 
också för alla patienter efter ett års behandling med Yselty. 
För mer information om hur du använder Yselty, läs bipacksedeln eller tala med läkare eller 
apotekspersonal. 
Hur verkar Yselty? 
Den aktiva substansen i Yselty, linzagolix kolin, är en gonadotropinfrisättande 
hormonreceptorantagonist (GnRH-receptorantagonist). Genom att binda till GnRH-receptorer (mål) i 
hypofysen blockerar det verkan av GnRH, vilket leder till minskade koncentrationer av östrogen och 
progesteron i blodet, två hormoner som främjar tillväxten av myom i livmodern. Lägre koncentrationer 
av östrogen och progesteron gör att myomcellerna slutar dela sig och så småningom dör, vilket 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
minskar myomens storlek och de symtom de ger upphov till (såsom blödning från livmodern under 
eller utanför menstruationsperioden och buksmärta, t.ex. menstruationssmärta). 
Vilka fördelar med Yselty har visats i studierna? 
Yselty minskade blödningen i samband med myom i livmodern i två huvudstudier med totalt 1 109 
kvinnor. Kvinnorna fick antingen placebo (overksam behandling) eller en av två olika doser Yselty (100 
eller 200 mg en gång dagligen) med eller utan ABT. 
Efter 24 veckors behandling rapporterade fler kvinnor som tog Yselty med eller utan ABT en månatlig 
förlust av mensblod på mindre än 80 ml och minst 50 procent lägre blodförlust än före behandlingen, 
jämfört med placebo (56–76 procent av kvinnorna som använde Yselty mot 35 procent av kvinnorna 
som fick placebo i den första studien och 56–93 procent mot 29 procent i den andra studien). Det 
största antalet patienter som hade nytta av behandlingen i båda studierna var kvinnor som 
behandlades med Yselty 200 mg plus ABT. Yseltys effekt kvarstod till studiens slut (52 veckor). 
Vilka är riskerna med Yselty? 
De vanligaste biverkningarna som orsakas av Yselty är värmevallningar (kan förekomma hos fler än 1 
av 10 användare) och huvudvärk (kan förekomma hos upp till 1 av 10 användare). I studierna var 
dessa vanligare vid höga doser av Yselty och mindre vanliga när Yselty togs tillsammans med ABT. 
Yselty får inte ges till kvinnor som är gravida eller ammar, till kvinnor med känd osteoporos eller till 
kvinnor med blödningar från underlivet av okänd orsak. För kvinnor som tar ABT gäller också 
kontraindikationerna för denna behandling. 
En fullständig förteckning över biverkningar och restriktioner för Yselty finns i bipacksedeln. 
Varför är Yselty godkänt i EU? 
Yselty visade sig förbättra blödningen i samband med myom i livmodern vid användning med eller utan 
ABT. Yselty kan påverka bentätheten. I produktinformationen finns rekommendationer om hur man 
övervakar patienter med avseende på benskörhet och hur man hanterar dem som har ytterligare 
riskfaktorer för att utveckla osteoporos. Förutom detta tolererades Yselty i allmänhet väl och dess 
biverkningar anses hanterbara. 
Europeiska läkemedelsmyndigheten (EMA) fann därför att fördelarna med Yselty är större än riskerna 
och att Yselty kan godkännas för försäljning i EU. 
Vad görs för att garantera säker och effektiv användning av Yselty? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Yselty har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Yselty kontinuerligt. Misstänkta 
biverkningar som har rapporterats för Yselty utvärderas noggrant och nödvändiga åtgärder vidtas för 
att skydda patienterna. 
Mer information om Yselty 
Mer information om Yselty finns på EMA:s webbplats: ema.europa.eu/medicines/human/EPAR/yselty 
Yselty (linzagolix kolin)  
EMA/13882/2022 
Sida 2/2 
 
 
 
