EMA/610650/2022 
EMEA/H/C/002556 
Lonquex (lipegfilgrastim) 
Sammanfattning av Lonquex och varför det är godkänt inom EU 
Vad är Lonquex och vad används det för? 
Lonquex är ett läkemedel som innehåller den aktiva substansen lipegfilgrastim. Det används för att 
korta ner den tid som neutropeni (låga nivåer av neutrofiler, en typ av vita blodkroppar) varar och för 
att minska förekomsten av febril neutropeni (neutropeni med feber) hos cancerpatienter från 2 års 
ålder som behandlas med cytotoxisk kemoterapi. 
Cytotoxisk kemoterapi (läkemedel som dödar snabbväxande celler) orsakar ofta neutropeni eftersom 
dessa läkemedel inte bara dödar cancerceller utan även andra snabbväxande celler såsom neutrofiler, 
vilket leder till ökad risk för infektioner. 
Lonquex ges inte till patienter som behandlas med kemoterapi mot kronisk myeloisk leukemi (en typ 
av cancer i de vita blodkropparna) eller mot myelodysplastiska syndrom (en sjukdom som kan 
utvecklas till leukemi). 
Hur används Lonquex? 
Lonquex finns som injektionsvätska, lösning. Det ges som en injektion under huden i buken, 
överarmen eller låret. Till vuxna och barn som väger 45 kg eller mer ges en dos på 6 mg vid varje 
kemoterapicykel och omkring 24 timmar efter kemoterapin. För barn som väger mindre än 45 kg 
varierar dosen beroende på barnets kroppsvikt. 
Läkemedlet är receptbelagt och behandling ska sättas in och övervakas av läkare med erfarenhet av 
att behandla cancer och blodsjukdomar. Patienterna eller deras vårdare kan själva injicera läkemedlet 
efter att de fått lämplig utbildning, men den första injektionen ska ges under överinseende av en 
läkare. För mer information om hur du använder Lonquex, läs bipacksedeln eller tala med läkare eller 
apotekspersonal. 
Hur verkar Lonquex? 
Den aktiva substansen i Lonquex, lipegfilgrastim, liknar granulocyt-kolonistimulerande faktor (G-CSF), 
ett protein som förekommer naturligt i kroppen och som stimulerar produktionen av vita blodkroppar, 
inklusive neutrofiler, i benmärgen. Lipegfilgrastim verkar liksom G-CSF genom att öka produktionen av 
neutrofiler och därigenom korta ner den tid som neutropeni varar och minska förekomsten av febril 
neutropeni hos patienter som får kemoterapi. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Lipegfilgrastim är en typ av filgrastim, en substans som varit tillgänglig i EU i ett antal år. I Lonquex 
har filgrastim ”pegylerats” (fästs vid ett kemiskt ämne som kallas polyetylenglykol). Detta gör att 
läkemedlet försvinner långsammare ur kroppen och därför inte behöver ges så ofta. 
Vilka fördelar med Lonquex har visats i studierna? 
Lonquex var effektivt när det gäller att minska neutropenins varaktighet och antalet fall av febril 
neutropeni bland patienter som genomgår kemoterapi. I en huvudstudie på 202 kvinnor med 
bröstcancer där Lonquex jämfördes med en annan typ av pegylerat filgrastim var resultaten positiva: 
den svåra neutropenin varade i genomsnitt i cirka 17 timmar med Lonquex under kemoterapi, jämfört 
med cirka 19 timmar med det andra läkemedlet. Även när gällde antalet fall av febril neutropeni 
överträffade Lonquex det andra läkemedlet: ett fall förekom i gruppen som behandlades med Lonquex, 
jämfört med tre fall i jämförelsegruppen. 
I en annan huvudstudie, som omfattade 376 vuxna patienter, jämfördes Lonquex med placebo 
(overksam behandling). Patienterna som fick Lonquex återhämtade sig snabbare från neutropenin och 
färre drabbades av svår neutropeni. 
Data om hur Lonquex verkar i kroppen visade att när läkemedlet ges i rekommenderad dos till barn i 
åldern 2–17 år som får kemoterapi, förväntas svaret likna det som ses hos vuxna. 
Dessutom undersöktes Lonquex effekt vid febril neutropeni i två studier med totalt 63 barn i åldern 2–
17 år med Ewings sarkom (en typ av cancer som drabbar skelettet eller närliggande mjukvävnad) eller 
rabdomyosarkom (en typ av mjukvävnadscancer) som genomgår kemoterapi. I den första studien 
drabbades 20 procent (4 av 20) av patienterna av febril neutropeni efter en dos Lonquex, vilket är 
jämförbart med den frekvens som ses med godkända filgrastimbehandlingar för barn. 
I den andra studien drabbades 35 procent (7 av 20) av patienterna som fick Lonquex av febril 
neutropeni, jämfört med 42 procent (8 av 19) av dem som fick filgrastim. Dessutom var den febrila 
neutropenins varaktighet med Lonquex jämförbar med den som sågs med filgrastim (2,7 respektive 
2,5 dagar). 
Vilka är riskerna med Lonquex? 
De vanligaste biverkningarna som orsakas av Lonquex (kan förekomma hos fler än 1 av 10 användare) 
är illamående samt skelett- och muskelsmärta. En fullständig förteckning över biverkningar som 
rapporterats för Lonquex finns i bipacksedeln. 
Varför är Lonquex godkänt i EU? 
Lonquex har visats effektivt när det gäller att korta ner den tid som neutropeni varar och minska 
förekomsten av febril neutropeni hos vuxna. Lonquex har också visat sig verka på samma sätt hos 
barn i åldern 2–17 år som hos vuxna och visat liknande effekter som en filgrastimbehandling som 
redan är godkänd för barn. Det faktum att doserna av Lonquex kan ges mer sällan än 
filgrastimbehandlingar för barn anses dessutom vara en fördel på grund av den lägre 
behandlingsbördan. Läkemedlets biverkningar är typiska för denna läkemedelsklass och anses 
hanterbara. EMA fann därför att fördelarna med Lonquex är större än riskerna och att Lonquex kan 
godkännas för försäljning i EU. 
Lonquex (lipegfilgrastim) 
EMA/610650/2022 
Sida 2/3 
 
 
 
Vad görs för att garantera säker och effektiv användning av Lonquex? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lonquex har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Lonquex kontinuerligt. 
Biverkningar som har rapporterats för Lonquex utvärderas noggrant och nödvändiga åtgärder vidtas 
för att skydda patienterna. 
Mer information om Lonquex 
Den 25 juli 2013 beviljades Lonquex ett godkännande för försäljning som gäller i hela EU. 
Mer information om Lonquex finns på EMA:s webbplats: 
www.ema.europa.eu/medicines/human/EPAR/lonquex 
Denna sammanfattning uppdaterades senast 07-2022. 
Lonquex (lipegfilgrastim) 
EMA/610650/2022 
Sida 3/3 
 
 
 
