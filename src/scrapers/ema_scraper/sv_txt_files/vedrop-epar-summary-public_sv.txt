EMA/529590/2017 
EMEA/H/C/000920 
Sammanfattning av EPAR för allmänheten 
Vedrop 
tokofersolan 
Detta är en sammanfattning av det offentliga europeiska utredningsprotokollet (EPAR) för Vedrop. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Vedrop ska användas. 
Praktisk information om hur Vedrop ska användas finns i bipacksedeln. Du kan också kontakta din 
läkare eller apotekspersonal. 
Vad är Vedrop och vad används det för? 
Vedrop är ett läkemedel som används för att behandla eller förebygga E-vitaminbrist (låga E-
vitaminnivåer). Det ges till barn upp till 18 års ålder som har medfödd eller ärftlig kronisk kolestas och 
otillräcklig förmåga att ta upp vitamin E från tarmen. Kronisk kolestas är en medfödd eller ärftlig 
sjukdom som orsakar problem med gallans transport från levern till tarmen. Galla är en vätska som 
bildas i levern och som hjälper till att ta upp fett från tarmen. 
Vedrop innehåller den aktiva substansen tokofersolan. 
Hur används Vedrop? 
Vedrop är receptbelagt och behandling bör inledas och övervakas av en läkare med erfarenhet av att 
behandla patienter med medfödd eller ärftlig kronisk kolestas. 
Vedrop finns som en lösning som tas genom munnen. Den rekommenderade dagliga dosen är 0,34 ml 
per kilo kroppsvikt. Denna dos ska justeras beroende på mängden E-vitamin i patientens blod. E-
vitaminnivån ska kontrolleras regelbundet.  
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur verkar Vedrop? 
Vitamin E är en naturlig substans som inte kan bildas i kroppen och därför måste hämtas via kosten. 
Det har en mängd effekter på kroppen, bland annat skyddar det mot skador på nervsystemet. 
Eftersom vitamin E är lösligt i fett och inte i vatten kan det bara tas upp i tarmen och transporteras ut i 
kroppen tillsammans med fettpartiklar. Patienter med kolestas kan ha låga E-vitaminnivåer eftersom 
de har problem med upptaget av fett från tarmen. 
Den aktiva substansen i Vedrop, tokofersolan, är vitamin E som har gjorts vattenlösligt genom att det 
bundits till en kemikalie som kallas polyetylenglykol. Tokofersolan kan tas upp från tarmen hos barn 
med otillräcklig förmåga att ta upp fett och vitamin E från kosten. Detta kan öka E-vitaminnivåerna i 
blodet och bidra till att förebygga skador på nervsystemet på grund av E-vitaminbrist. 
Vilken nytta med Vedrop har visats i studierna? 
Som stöd för användningen av Vedrop lade företaget fram information från den vetenskapliga 
litteraturen, däribland resultat från tre studier på sammanlagt 92 barn och ungdomar med kronisk 
kolestas, som fick tokofersolan under omkring två års tid. Samtliga patienter hade E-vitaminbrist och 
hade inte svarat på annan behandling med vitamin E som gavs genom munnen. Huvudeffektmåtten 
var E-vitaminnivåerna i blodet samt antalet barn vars neurologiska symtom förbättrades eller förblev 
oförändrade. Studierna visade att Vedrop kan korrigera E-vitaminnivåerna hos patienter med kronisk 
kolestas och att det skulle kunna förbättra eller förebygga neurologiska symtom, särskilt hos patienter 
under tre års ålder. 
Företaget lade också fram information om användningen av Vedrop till patienter med cystisk fibros, 
men under utvärderingen av läkemedlet drog företaget tillbaka sin ansökan med denna sjukdom som 
indikation. 
Vilka är riskerna med Vedrop? 
Den vanligaste biverkningen som orsakas av Vedrop (kan drabba upp till 1 av 10 personer) är diarré. 
Vedrop får inte ges till för tidigt födda spädbarn. En fullständig förteckning över biverkningar och 
restriktioner för Vedrop finns i bipacksedeln. 
Varför godkänns Vedrop? 
Europeiska läkemedelsmyndigheten fann att nyttan med Vedrop är större än riskerna och 
rekommenderade att Vedrop skulle godkännas för försäljning. 
Vedrop har godkänts enligt reglerna om ”godkännande i undantagsfall”. Detta innebär att det inte varit 
möjligt att få fullständig information om Vedrop eftersom sjukdomen är sällsynt. Europeiska 
läkemedelsmyndigheten går varje år igenom all ny information som kan ha kommit fram och 
uppdaterar denna sammanfattning när det behövs. 
Vilken information om Vedrop saknas för närvarande? 
Eftersom Vedrop har godkänts i enlighet med reglerna om ”godkännande i undantagsfall” är företaget 
som marknadsför läkemedlet tvunget att lämna in ytterligare data om Vedrops säkerhet och effekt hos 
patienter med medfödd eller ärftlig kronisk kolestas. 
Vedrop 
EMA/529590/2017 
Sida 2/3 
 
 
 
Vad görs för att garantera säker och effektiv användning av Vedrop? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Vedrop har tagits med i produktresumén och bipacksedeln. 
Övrig information om Vedrop 
Den 24 juli 2009 beviljade Europeiska kommissionen ett godkännande för försäljning av Vedrop som 
gäller i hela EU. 
EPAR för Vedrop finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Vedrop finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 08-2017. 
Vedrop 
EMA/529590/2017 
Sida 3/3 
 
 
 
