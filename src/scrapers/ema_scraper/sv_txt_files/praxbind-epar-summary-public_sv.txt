EMA/634867/2015 
EMEA/H/C/003986 
Sammanfattning av EPAR för allmänheten 
Praxbind 
idarucizumab 
Detta är en sammanfattning av det offentliga europeiska utredningsprotokollet (EPAR) för Praxbind. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Praxbind ska användas. 
Praktisk information om hur Praxbind ska användas finns i bipacksedeln. Du kan också kontakta din 
läkare eller apotekspersonal. 
Vad är Praxbind och vad används det för? 
Praxbind är ett läkemedel som används för att neutralisera effekterna av dabigatran (den aktiva 
substansen i Pradaxa), ett läkemedel för behandling och förebyggande av blodproppar. Praxbind 
används för att snabbt avbryta dabigatrans antikoagulerande effekt, inför akut kirurgi eller vid 
livshotande blödningar. 
Det innehåller den aktiva substansen idarucizumab. 
Hur används Praxbind? 
Praxbind finns som en injektions- eller infusionsvätska, lösning och ges som dropp i en ven. Den 
rekommenderade dosen av Praxbind är 5 g som ges i en ven som två injektioner eller infusioner, efter 
varandra. En andra 5 g-dos kan vid behov ges som två ytterligare injektioner eller infusioner. 
Läkemedlet är receptbelagt och ska endast användas på sjukhus. 
Hur verkar Praxbind? 
Den aktiva substansen i Praxbind är ett monoklonalt antikroppsfragment. En monoklonal antikropp är 
ett slags protein som har utformats för att känna igen och binda till en särskild struktur (ett s.k. 
antigen). Praxbind verkar genom att kraftigt binda till dabigatran, och bildar ett komplex i blodet. 
Detta gör att dabigatrans antikoagulerande effekt snabbt avbryts. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
Vilken nytta med Praxbind har visats i studierna? 
Praxbind har undersökts i tre huvudstudier med 141 friska vuxna som tidigare fått dabigatran. I 
studierna fick frivilliga försökspersoner antingen Praxbind eller placebo (en overksam behandling) efter 
att de behandlats med Pradaxa under 3,5 dagar. Resultaten visade att Praxbind förmådde neutralisera 
Pradaxas antikoagulerande effekt fullständigt inom 5 minuter efter att det använts. I en fortfarande 
pågående prövning visade en delanalys liknande resultat hos 123 patienter som hade okontrollerad 
blödning eller behövde akut kirurgi medan de använde Pradaxa. De flesta av patienterna i studien tog 
Pradaxa för att förebygga stroke till följd av ”onormal hjärtrytm” (förmaksflimmer). 
Vilka är riskerna med Praxbind? 
Vid tiden för godkännandet var inte Praxbind förknippat med några särskilda biverkningar.  
Information om restriktionerna för Praxbind finns i bipacksedeln. 
Varför godkänns Praxbind? 
Huvudstudierna visade att Praxbind är effektivt när det gäller att neutralisera Pradaxas effekter, och 
dess verkan är snabb, fullständig och ihållande. Hur stor nyttan med Praxbind är varierar beroende på 
patientens allmänna hälsa samt blödningens svårighetsgrad och lokalisering. Inga biverkningar har 
identifierats. Kommittén för humanläkemedel (CHMP) fann att nyttan med Praxbind är större än 
riskerna och rekommenderade att Praxbind skulle godkännas för försäljning i EU. 
Vad görs för att garantera säker och effektiv användning av Praxbind? 
En riskhanteringsplan har tagits fram för att se till att Praxbind används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Praxbind. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Praxbind 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Praxbind finns i bipacksedeln (ingår också i EPAR). Du kan också kontakta din 
läkare eller apotekspersonal. 
Praxbind  
EMA/634867/2015 
Sida 2/2 
 
 
 
