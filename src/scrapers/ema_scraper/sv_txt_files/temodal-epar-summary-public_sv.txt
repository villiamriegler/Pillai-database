EMA/84099/2012  
EMEA/H/C/000229 
Sammanfattning av EPAR för allmänheten 
Temodal 
temozolomid 
Detta är en sammanfattning av det offentliga europeiska utredningsprotokollet (EPAR) för Temodal. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Temodal? 
Temodal är ett läkemedel som innehåller den aktiva substansen temozolomid. Det finns som kapslar 
(5 mg, 20 mg, 100 mg, 140 mg, 180 mg, 250 mg) och som pulver som bereds till en infusionslösning 
(dropp i en ven). 
Vad används Temodal för? 
Temodal är ett läkemedel mot cancer. Det används för att behandla malignt gliom (hjärntumörer) hos 
följande patientgrupper: 
  Vuxna patienter med nydiagnosticerad glioblastoma multiforme (en aggressiv typ av hjärntumör). 
Temodal ges först i kombination med strålbehandling och därefter som enda behandling. 
  Vuxna och barn från tre års ålder med malignt gliom, till exempel glioblastoma multiforme eller 
anaplastiskt astrocytom, där tumören har kommit tillbaka eller fortsätter att utvecklas efter 
standardbehandling. Temodal ges som enda behandling till dessa patienter. 
 Läkemedlet är receptbelagt. 
Hur används Temodal? 
Behandling med Temodal ska endast förskrivas av läkare med erfarenhet av behandling av 
hjärntumörer. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
Dosen av Temodal, som ges en gång om dagen, beror på kroppsytan (beräknas utifrån patientens 
längd och vikt) och varierar mellan 75 mg och 200 mg per kvadratmeter. Dosen och antalet doser 
beror på vilken typ av tumör som ska behandlas, om patienten behandlats tidigare, om Temodal ges 
som enda behandling eller tillsammans med andra behandlingar samt hur patienten svarar på 
behandlingen. Temodalkapslar ska tas hela på fastande mage. Om infusionslösningen används ska den 
ges under en period på 90 minuter. Det är också möjligt att patienterna behöver ta läkemedel för att 
förhindra kräkning innan de tar Temodal. 
Fullständig information finns i produktresumén (ingår också i EPAR). 
Hur verkar Temodal? 
Den aktiva substansen i Temodal, temozolomid, tillhör en grupp av läkemedel mot cancer som kallas 
för alkylerande medel. I kroppen omvandlas temozolomid till en annan förening som kallas MTIC. MTIC 
binder till DNA-cellerna under deras förökning, vilket stoppar celldelningen. Därmed kan cancercellerna 
inte dela sig och tumörens tillväxthastighet avtar. 
Hur har Temodals effekt undersökts? 
Temodalkapslar har undersökts i fyra huvudstudier: 
I den första studien jämfördes effekten av Temodal och strålbehandling med effekten av 
strålbehandling som enda behandling hos 573 patienter med nydiagnosticerad glioblastoma multiforme. 
De andra tre huvudstudierna omfattade patienter med malignt gliom som kommit tillbaka eller 
förvärrats efter tidigare behandling. Två av dessa studier omfattade patienter med glioblastoma 
multiforme: i en undersöktes effekterna av Temodal hos 138 patienter och i den andra jämfördes 
Temodal med prokarbazin (ett annat läkemedel mot cancer) hos 225 patienter. I den slutliga studien 
undersöktes Temodals säkerhet och effekt vid behandling av 162 patienter med anaplastiskt 
astrocytom vid deras första återfall. 
De viktigaste måtten på effekt var hur länge patienterna överlevde eller den tid det tog innan 
patientens cancer började förvärras. 
Ytterligare två studier gjordes på sammanlagt 35 patienter med hjärntumörer för att visa att kapslarna 
och infusionslösningen resulterar i samma nivåer av temozolomid i blodet. 
Vilken nytta har Temodal visat vid studierna? 
I studien av nydiagnosticerad glioblastoma multiforme överlevde patienterna i genomsnitt i 14,6 
månader när de fick Temodal och strålbehandling, jämfört med 12,1 månader med strålbehandling 
som enda behandling. 
I den jämförande studien av glioblastoma multiforme som kommit tillbaka eller förvärrats efter tidigare 
behandling tog det i genomsnitt 2,9 månader innan cancern förvärrades hos patienter som fick 
Temodal, jämfört med 1,9 månader hos patienter som fick prokarbazin. Vid anaplastiskt astrocytom 
tog det i genomsnitt 5,4 månader innan cancern förvärrades hos patienter som fick Temodal. 
Vilka är riskerna med Temodal? 
De vanligaste biverkningarna som orsakas av Temodal (uppträder hos fler än 1 av 10 patienter) är 
illamående, kräkningar, förstoppning, aptitförlust, alopeci (håravfall), huvudvärk, utmattning (trötthet), 
konvulsioner (krampanfall), hudutslag, neutropeni eller lymfopeni (lågt antal vita blodkroppar) och 
Temodal  
Page 2/3
 
 
 
 
trombocytopeni (lågt antal blodplättar). Patienter som får infusionslösningen kan även drabbas av 
reaktioner på injektionsstället, såsom smärta, irritation, klåda, värmekänsla, svullnad och rodnad samt 
blåmärken. Förteckningen över samtliga biverkningar som rapporterats för Temodal finns i 
bipacksedeln. 
Temodal får inte ges till personer som är överkänsliga (allergiska) mot temozolomid eller något annat 
innehållsämne. Temodal får inte ges till patienter som lider av allvarlig myelosuppression (ett tillstånd 
som innebär att benmärgen inte kan producera tillräckligt med blodkroppar). 
Varför har Temodal godkänts? 
CHMP fann att nyttan med Temodal är större än riskerna och rekommenderade att Temodal skulle 
godkännas för försäljning. 
Mera information om Temodal 
Den 26 januari 1999 beviljade Europeiska kommissionen ett godkännande för försäljning av Temodal 
som gäller i hela Europeiska unionen.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Temodal finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 02-2012. 
Temodal  
Page 3/3
 
 
 
 
