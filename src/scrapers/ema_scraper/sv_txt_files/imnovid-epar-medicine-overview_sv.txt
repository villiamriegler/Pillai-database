EMA/240195/2019 
EMEA/H/C/002682 
Imnovid1 (pomalidomid) 
Sammanfattning av Imnovid och varför det är godkänt inom EU 
Vad är Imnovid och vad används det för? 
Imnovid är ett cancerläkemedel som används för att behandla vuxna med multipelt myelom (cancer i 
benmärgen). Det ges i kombination med bortezomib (ett annat cancerläkemedel) och dexametason 
(ett antiinflammatoriskt läkemedel) till vuxna som har fått minst en behandling med lenalidomid (ett 
annat cancerläkemedel). 
Det ges också i kombination med dexametason till vuxna som har fått minst två tidigare behandlingar 
med både lenalidomid och bortezomib och vars sjukdom har förvärrats. 
Imnovid innehåller den aktiva substansen pomalidomid. 
Multipelt myelom är sällsynt och Imnovid klassificerades som särläkemedel (ett läkemedel som 
används vid sällsynta sjukdomar) den 8 oktober 2009. Mer information om klassificeringen som 
särläkemedel finns här: ema.europa.eu/medicines/human/orphan-designations/EU309672. 
Hur används Imnovid? 
Behandling med Imnovid måste inledas och övervakas av läkare med erfarenhet av att behandla 
multipelt myelom. Läkemedlet är receptbelagt. 
Imnovid finns som kapslar (1 mg, 2 mg, 3 mg och 4 mg). Det tas under de första två veckorna av tre 
veckor långa behandlingscykler när det ges i kombination med bortezomib och dexametason och under 
de första tre veckorna av fyra veckor långa behandlingscykler när det ges i kombination med enbart 
dexametason. Den rekommenderade startdosen är 4 mg en gång om dagen, som ska tas vid samma 
tidpunkt varje dag. 
Behandlingen kan behöva avbrytas tillfälligt eller stoppas helt, eller dosen sänkas, om sjukdomen 
förvärras eller vissa biverkningar uppträder. För mer information om hur du använder Imnovid, läs 
bipacksedeln eller tala med läkare eller apotekspersonal. 
Kallades tidigare Pomalidomide Celgene. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
 
 
                                       
Hur verkar Imnovid? 
Den aktiva substansen i Imnovid, lenalidomid, är ett immunmodulerande medel. Det innebär att 
läkemedlet påverkar aktiviteten i immunsystemet (kroppens naturliga försvar). Pomalidomid verkar på 
flera olika sätt vid multipelt myelom, i likhet med andra immunmodulerande läkemedel såsom 
lenalidomid och talidomid: det blockerar utvecklingen av tumörceller, förhindrar tillväxten av blodkärl i 
tumörer och stimulerar dessutom specialiserade celler i immunsystemet till att angripa de onormala 
cellerna. 
Vilka fördelar med Imnovid har visats i studierna? 
Imnovid har undersökts i en huvudstudie som omfattade 455 vuxna med multipelt myelom vars 
sjukdom inte förbättrats eller kommit tillbaka efter tidigare behandling. Imnovid plus lågdos-
dexametason var effektivare än enbart högdos-dexametason för att fördröja förvärrandet av multipelt 
myelom. Sjukdomen förvärrades i genomsnitt efter 16 veckor hos patienter som tog Imnovid plus 
lågdos-dexametason, jämfört med 8 veckor hos dem som tog högdos-dexametason. 
Ytterligare en studie omfattade 559 patienter med multipelt myelom som hade fått minst en 
behandling med lenalidomid och vars sjukdom förvärrats under eller efter den senaste behandlingen. 
Patienter som behandlades med Imnovid, bortezomib och lågdos-dexametason levde i genomsnitt i 
11,2 månader innan sjukdomen förvärrades, jämfört med 7,1 månader för patienter som behandlades 
med bortezomib och lågdos-dexametason. 
Vilka är riskerna med Imnovid? 
De vanligaste biverkningarna som orsakas av Imnovid (uppträder hos fler än 1 av 10 patienter), varav 
några kan vara allvarliga, är anemi (lågt antal röda blodkroppar), neutropeni (lågt antal vita 
blodkroppar), trötthet, trombocytopeni (lågt antal blodplättar), feber, perifert ödem (svullnad i armar 
och ben på grund av vätskeansamling), perifer neuropati (nervskada som orsakar stickningar, smärta 
och domningar i händer och fötter) och infektioner, däribland pneumoni (lunginflammation).  Allvarliga 
biverkningar, som drabbar upp till 1 av 10 patienter, är blodsjukdomar (t.ex. neutropeni, anemi och 
trombocytopeni), övre luftvägsinfektioner (t.ex. bronkit eller lunginflammation), lungemboli (blodpropp 
i lungorna), influensa och akut njurskada. 
Pomalidomid förväntas vara skadligt för foster och orsaka allvarliga och livshotande fosterskador. 
Imnovid får därför inte ges till kvinnor som är gravida. Det får endast ges till kvinnor som kan bli 
gravida om de gör allt som krävs för att se till att de inte blir gravida före, under eller kort tid efter 
behandlingen. Eftersom läkemedlet kan föras över till sädesvätska får det inte heller ges till män som 
inte kan använda lämpliga preventivmedel. 
En fullständig förteckning över biverkningar och restriktioner för Imnovid finns i bipacksedeln. 
Varför är Imnovid godkänt i EU? 
Europeiska läkemedelsmyndigheten fann att fördelarna med Imnovid är större än riskerna och att 
Imnovid kan godkännas för försäljning i EU. Myndigheten fann att Imnovid är effektivt för att fördröja 
utvecklingen av multipelt myelom hos patienter vars sjukdom inte har förbättrats eller har kommit 
tillbaka efter tidigare behandling, då behandlingsalternativen för dessa patienter är mycket 
begränsade. Myndigheten noterade också att Imnovids biverkningar var godtagbara för dessa 
patienter, med biverkningar liknande dem som orsakas av andra läkemedel av denna typ. 
Imnovid0F (pomalidomid) 
EMA/240195/2019 
Sida 2/3 
 
 
 
 
 
Vad görs för att garantera säker och effektiv användning av Imnovid? 
Företaget som marknadsför Imnovid kommer att inrätta ett graviditetspreventionsprogram i varje 
medlemsland. Företaget kommer att tillhandahålla ett brev och utbildningspaket till vårdpersonal och 
broschyrer till patienter där det förklaras att läkemedlet förväntas vara skadligt för foster och det 
beskrivs hur man ska göra för att använda läkemedlet på ett säkert sätt. Det kommer även att 
tillhandahålla patientkort för att försäkra sig om att varje enskild patient har vidtagit alla nödvändiga 
säkerhetsåtgärder. Samtliga medlemsstater kommer dessutom att se till att förskrivare och patienter 
förses med utbildningsmaterial och patientkort. 
Företaget kommer också att upprätta ett register över patienter som behandlats med Imnovid för att 
övervaka de rapporterade biverkningarna och om läkemedlet används för den godkända indikationen 
och i enlighet med graviditetspreventionsprogrammet. Läkemedelsförpackningar med Imnovid-kapslar 
kommer att vara försedda med en varning om risken för allvarliga fosterskador. 
Företaget kommer också att tillhandahålla slutresultaten av en studie med Imnovid i kombination med 
bortezomib och dexametason till patienter med multipelt myelom som har fått minst en behandling 
med lenalidomid, för att bekräfta läkemedlets effekt på den totala överlevnaden. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Imnovid har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Imnovid kontinuerligt. 
Biverkningar som har rapporterats för Imnovid utvärderas noggrant och nödvändiga åtgärder vidtas för 
att skydda patienterna. 
Mer information om Imnovid 
Den 5 augusti 2013 beviljades Imnovid ett godkännande för försäljning som gäller i hela EU.  
Mer information om Imnovid finns på EMA:s 
webbplats ema.europa.eu/en/medicines/human/EPAR/imnovid-previously-pomalidomide-celgene. 
Denna sammanfattning uppdaterades senast 04-2019. 
Imnovid0F (pomalidomid) 
EMA/240195/2019 
Sida 3/3 
 
 
 
 
 
