EMA/43859/2015 
EMEA/H/C/000941 
Sammanfattning av EPAR för allmänheten 
Oprymea 
pramipexol 
Detta är en sammanfattning av det offentliga europeiska utredningsprotokollet (EPAR) för Oprymea. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Oprymea? 
Oprymea är ett läkemedel som innehåller den aktiva substansen pramipexol. Det finns som tabletter 
med omedelbar frisättning (0,088 mg, 0,18 mg, 0,35 mg, 0,7 mg och 1,1 mg) och som depottabletter 
(0,26 mg, 0,52 mg, 1,05 mg, 1,57 mg, 2,1 mg, 2,62 mg och 3,15 mg). Vid tabletter med omedelbar 
frisättning frisätts den aktiva substansen omedelbart och vid depottabletter frisätts den långsamt 
under några timmar. 
Oprymea är ett generiskt läkemedel, vilket innebär att Oprymea liknar ett referensläkemedel som 
redan är godkänt i EU. Referensläkemedlet är Sifrol (kallas även Mirapexin). Mer information om 
generiska läkemedel finns i dokumentet med frågor och svar här. 
Vad används Oprymea för? 
Oprymea används för att behandla symtom på Parkinsons sjukdom, en progressiv (tilltagande) 
hjärnfunktionsstörning som orsakar skakningar, långsamma rörelser och muskelstelhet. Oprymea kan 
tas endera ensamt eller i kombination med levodopa (ett annat läkemedel mot Parkinsons sjukdom) 
under sjukdomens samtliga stadier, inklusive under de senare stadierna när effekten av levodopa 
börjar avta. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
Hur används Oprymea? 
Startdosen är antingen en tablett på 0,088 mg med omedelbar frisättning tre gånger om dagen eller 
en depottablett på 0,26 mg en gång om dagen. Dosen ska ökas var femte till sjunde dag tills 
symtomen kontrolleras utan biverkningar som inte kan tolereras. Den högsta dagliga dosen för 
tabletter med omedelbar frisättning är 1,1 mg tre gånger om dagen och för depottabletter är den 3,15 
mg en gång om dagen. Oprymea ska ges mer sällan till patienter med nedsatt njurfunktion. Om 
behandlingen måste avbrytas ska dosen minskas gradvis. 
Mer information finns i bipacksedeln. 
Hur verkar Oprymea? 
Den aktiva substansen i Oprymea, pramipexol, är en dopaminagonist som verkar på samma sätt som 
dopamin. Dopamin är en signalsubstans i de delar av hjärnan som kontrollerar rörelser och 
koordination. Hos patienter med Parkinsons sjukdom börjar de celler som tillverkar dopamin att dö, 
vilket leder till att halten dopamin i hjärnan minskar. Därefter förlorar patienterna förmågan att 
kontrollera sina rörelser. Pramipexol stimulerar hjärnan på samma sätt som dopamin, och patienterna 
kan på så sätt kontrollera sina rörelser och uppvisar därmed färre av de tecken och symtom som 
förknippas med Parkinsons sjukdom, såsom skakningar, stelhet och långsamma rörelser. 
Hur har Oprymeas effekt undersökts? 
Eftersom Oprymea är ett generiskt läkemedel har studierna på patienter begränsats till tester som 
visar att det är bioekvivalent med referensläkemedlet Sifrol. Två läkemedel är bioekvivalenta när de 
bildar samma halter av den aktiva substansen i kroppen. 
Vilka är fördelarna och riskerna med Oprymea? 
Eftersom Oprymea är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet. 
Varför har Oprymea godkänts? 
CHMP fann att det styrkts att Oprymea i enlighet med EU:s krav har likvärdig kvalitet och är 
bioekvivalent med Sifrol. CHMP fann därför att nyttan är större än de konstaterade riskerna, liksom för 
Sifrol. Kommittén rekommenderade att Oprymea skulle godkännas för försäljning. 
Vad görs för att garantera säker och effektiv användning av Oprymea? 
En riskhanteringsplan har tagits fram för att se till att Oprymea används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Oprymea. Där anges också lämpliga försiktighetsåtgärder som vårdpersonal och patienter ska vidta. 
Mer information om Oprymea 
Den 12 september 2008 beviljade Europeiska kommissionen ett godkännande för försäljning av 
Oprymea som gäller i hela EU. 
Oprymea  
EMA/43859/2015  
Sida 2/3 
 
 
 
 
 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Oprymea finns i bipacksedeln (ingår 
också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 01-2015. 
Oprymea  
EMA/43859/2015  
Sida 3/3 
 
 
 
 
 
