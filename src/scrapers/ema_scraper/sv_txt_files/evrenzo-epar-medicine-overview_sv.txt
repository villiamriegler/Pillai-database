EMA/453567/2021 
EMEA/H/C/004871 
Evrenzo (roxadustat) 
Sammanfattning av Evrenzo och varför det är godkänt inom EU 
Vad är Evrenzo och vad används det för? 
Evrenzo är ett läkemedel som ges till vuxna för att behandla symtom på anemi (litet antal röda 
blodkroppar) som orsakas av kronisk njursvikt (en långvarig, tilltagande försämring av njurarnas 
funktion). 
Evrenzo innehåller den aktiva substansen roxadustat. 
Hur används Evrenzo? 
Evrenzo är receptbelagt och behandling ska inledas av läkare med erfarenhet av att behandla anemi. 
Evrenzo finns som tabletter som ska tas tre gånger i veckan, men inte på varandra följande dagar. 
Startdosen beror på patientens vikt. Dosen justeras sedan för att uppnå och bibehålla en nivå av 
hemoglobin (proteinet i de röda blodkropparna som transporterar syre i kroppen) på 10–12 g/dl. 
Patienter som behandlas med ett erytropoesstimulerande läkemedel (ESL, ett läkemedel som 
stimulerar produktionen av röda blodkroppar) och som har ett stabilt hemoglobinvärde bör inte byta till 
Evrenzo, såvida det inte finns en klinisk motivering och förväntade fördelar. För dessa patienter beror 
startdosen av Evrenzo på den typ av ESL som använts och på i vilken dos detta tagits. 
Behandlingen med Evrenzo ska avbrytas om hemoglobinnivåerna inte ökar inom 24 veckor. 
För mer information om hur du använder Evrenzo, läs bipacksedeln eller tala med läkare eller 
apotekspersonal. 
Hur verkar Evrenzo? 
Patienter med kronisk njursjukdom producerar eventuellt inte hormonet erytropoetin i den mängd som 
behövs för att stimulera produktionen av röda blodkroppar. Den aktiva substansen i Evrenzo, 
roxadustat, verkar på ett enzym som kallas hypoxi-inducerbar faktor, prolylhydroxylas (HIF-PH). Detta 
stimulerar det naturliga svar som normalt uppstår när syrenivåerna är låga, vilket inbegriper 
produktionen av erytropoetin och hemoglobin. Detta förväntas minska symtomen på anemi. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Vilka fördelar med Evrenzo har visats i studierna? 
Evrenzo undersöktes i fyra studier på patienter med anemi i samband med kronisk njursjukdom där 
patienterna inte behandlades med dialys (en teknik för att avlägsna oönskade substanser och 
överskottsvätska från blodet när njurarna inte fungerar tillräckligt väl) samt i fyra studier där 
patienterna behandlades med dialys. 
I tre studier på patienter som inte behandlades med dialys och ESL jämfördes Evrenzo med placebo 
(overksam behandling). Resultaten från de tre studierna var överensstämmande och visade överlag att 
omkring 80 procent av de patienter (1 899 av 2 389) som fick Evrenzo uppnådde målvärdet för 
hemoglobin under de första 6 månaderna (11 g/dl och en ökning från baslinjenivån med minst 1 g/dl, 
eller med minst 2 g/dl hos patienter med en baslinjenivå under 8 g/dl), jämfört med omkring 9 procent 
(163 av 1 886) av de patienter som fick placebo. Den fjärde studien utfördes på patienter som inte 
behandlades med dialys och i den jämfördes Evrenzo med ett ESL. Resultaten var jämförbara och 
visade att Evrenzo och ESL hade liknande effekter på hemoglobinvärdet. 
I fyra studier, som omfattade fler än 4 700 patienter som behandlades med dialys, byttes ESL ut mot 
Evrenzo hos hälften av patienterna. Resultaten var överensstämmande i de fyra studierna och visade 
en liknande förändring i hemoglobinnivåerna från baslinjen för de patienter som bytte till Evrenzo och 
dem som fortsatte med ESL-behandling (i genomsnitt en ökning på 0,6 g/dl med Evrenzo, jämfört med 
0,3 g/dl med ESL). Andelen patienter som uppnådde målvärdet för hemoglobin under de första 
6 månaderna var också jämförbar mellan grupperna. 
Vilka är riskerna med Evrenzo? 
De vanligaste biverkningarna som orsakas av Evrenzo (kan förekomma hos fler än 1 av 10 användare) 
är hypertoni (högt blodtryck), trombos i kärlaccessen (bildning av blodproppar i blodkärlen i samband 
med dialys), diarré, perifert ödem (svullnad, särskilt i fotleder och fötter), hyperkalemi (höga 
kaliumnivåer i blodet) och illamående. 
De vanligaste allvarliga biverkningarna (kan förekomma hos upp till 1 av 10 användare) är sepsis 
(blodförgiftning), hyperkalemi, hypertoni och djup ventrombos (blodpropp i en djup ven, vanligen i 
benet). 
Evrenzo får inte ges till personer som är allergiska mot jordnötter, soja eller den aktiva substansen 
eller något annat innehållsämne i Evrenzo. Det får inte heller ges till kvinnor som ammar eller under 
graviditetens tredje trimester. 
En fullständig förteckning över biverkningar och restriktioner finns i bipacksedeln. 
Varför är Evrenzo godkänt i EU? 
Evrenzo har visat sig öka och bibehålla lämpliga nivåer av hemoglobin hos patienter med anemi i 
samband med kronisk njursjukdom, oavsett om de behandlas med dialys eller inte. Läkemedlet tas 
genom munnen och visade sig vara lika effektivt som ESL, som är en injektionsbehandling. När det 
gäller säkerheten anses Evrenzos biverkningar vara hanterbara och jämförbara med biverkningarna vid 
ESL-behandling. Europeiska läkemedelsmyndigheten (EMA) fann därför att fördelarna med Evrenzo är 
större än riskerna och att Evrenzo kan godkännas för försäljning i EU. 
Evrenzo (roxadustat)  
EMA/453567/2021 
Sida 2/3 
 
 
 
 
 
Vad görs för att garantera säker och effektiv användning av Evrenzo? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Evrenzo har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Evrenzo kontinuerligt. Misstänkta 
biverkningar som har rapporterats för Evrenzo utvärderas noggrant och nödvändiga åtgärder vidtas för 
att skydda patienterna. 
Mer information om Evrenzo 
Mer information om Evrenzo finns på EMA:s webbplats: 
ema.europa.eu/medicines/human/EPAR/evrenzo. 
Evrenzo (roxadustat)  
EMA/453567/2021 
Sida 3/3 
 
 
 
