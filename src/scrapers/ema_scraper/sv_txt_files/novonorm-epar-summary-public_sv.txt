European Medicines Agency  
EMEA/H/C/187 
OFFENTLIGT EUROPEISKT UTREDNINGSPROTOKOLL (EPAR) 
NOVONORM 
Sammanfattning av EPAR för allmänheten 
Detta  är  en  sammanfattning  av  det  offentliga  europeiska  utredningsprotokollet  (EPAR).  Det 
förklarar hur Kommittén för humanläkemedel (CHMP) bedömt de studier som gjorts och hur den 
kommit fram till sina rekommendationer om hur läkemedlet ska användas. 
Vill  du  ha  mer  information  om  sjukdomen  eller  behandlingen  kan  du  läsa  bipacksedeln  (ingår 
också i EPAR) eller kontakta din läkare eller ditt apotek. Läs de vetenskapliga slutsatserna (ingår 
också i EPAR) om du vill ha mer information om vad CHMP bygger sina rekommendationer på. 
Vad är NovoNorm? 
NovoNorm  är  ett  läkemedel  som  innehåller  den  aktiva  substansen  repaglinid.  Det  finns  som  runda 
tabletter (vita: 0,5 mg; gula: 1 mg; persikofärgade: 2 mg).  
Vad används NovoNorm för? 
NovoNorm  används  för  behandling  av  patienter  med  typ 2-diabetes  (icke  insulinberoende  diabetes). 
Det  används  tillsammans  med  diet  och  motion  för  att  sänka  blodglukosnivån  (blodsockret)  hos 
patienter vars hyperglykemi (höga blodglukosnivå) inte kan kontrolleras med diet, viktminskning och 
motion.  NovoNorm  kan  också  ges  med  metformin  (ett  annat  läkemedel  mot  diabetes)  till  patienter 
med typ 2-diabetes vars blodglukosnivå inte kontrolleras tillräckligt med enbart metformin.  
Hur används NovoNorm? 
NovoNorm ska tas före måltid, normalt upp till 15 minuter före varje huvudmåltid. Dosen justeras för 
att ge bästa kontroll. En läkare ska regelbundet testa patientens blodglukos för att hitta lägsta effektiva 
dos.  NovoNorm  kan  också  ges  till  patienter  med  typ 2-diabetes  vars  blodglukosnivå  vanligen 
kontrolleras bra med diet men som tillfälligt förlorat blodglukoskontrollen.  
Den rekommenderade startdosen är 0,5 mg. Denna dos kan behöva ökas efter en eller två veckor. Om 
patienter går över från ett annat läkemedel mot diabetes är den rekommenderade startdosen 1 mg. 
NovoNorm  rekommenderas  inte  för  patienter  under  18 års  ålder,  eftersom  det  saknas  uppgifter  om 
säkerhet och effekt för denna grupp. 
Hur verkar NovoNorm? 
Typ 2-diabetes  är  en  sjukdom  där  bukspottkörteln  inte  producerar  tillräckligt  med  insulin  för  att 
kontrollera  glukosnivån  i  blodet  eller  när  kroppen  inte  klarar  av  att  använda  insulin  effektivt. 
NovoNorm  hjälper  bukspottkörteln  att  producera  mer  insulin  vid  måltider  och  används  för  att 
kontrollera typ 2-diabetes. 
Hur har NovoNorms effekt undersökts? 
NovoNorm  har  studerats  i  45 kliniska  farmakologiska  studier  (där  man  undersökte  hur  läkemedlet 
verkar  i  kroppen)  och  16 kliniska  prövningar  (där  man  undersökte  dess  effekt  vid  behandling  av 
patienter med typ 2-diabetes). Sammanlagt fick 2 156 patienter NovoNorm i dessa undersökningar.  
I  huvudstudierna  jämfördes  NovoNorm  med  andra  läkemedel  som  används  för  behandling  av  typ 2-
diabetes (glibenklamid, glipizid eller gliklazid). I en annan studie studerades effekterna av att lägga till 
7 Westferry Circus, Canary Wharf,  London  E14 4HB, UK 
Tel. (44-20) 74 18 84 00  Fax (44-20) 74 18 86 68 
E-mail: mail@emea.europa.eu     http://www.emea.europa.eu 
© European Medicines Agency, 2008. Reproduction is authorised provided the source is acknowledged. 
 
 
 
 
 
 
 
 
 
 
 
 
 
 
 
 
NovoNorm till metformin. Vid studierna mättes nivån i blodet av en substans som kallas glykosylerat 
hemoglobin (HbA1c), vilket ger en indikation på hur bra blodglukosnivån kontrolleras. 
ledde  NovoNorm 
Vilken nytta har NovoNorm visat vid studierna? 
I  samtliga  studier 
till  en  minskning  av  HbA1c-nivån,  vilket  visar  att 
blodglukosnivån  kontrollerats  till  en  liknande  nivå  som  observerats  för  jämförelseläkemedlen.  I 
studien där NovoNorm gavs som tillägg till metformin var effekten av de två läkemedlen åtminstone 
additiv (motsvarande summan av effekterna av de båda läkemedlen). 
NovoNorm gav ett bra insulinsvar för en måltid inom 30 minuter efter att en dos tagits hos patienter 
med  typ 2-diabetes.  Detta  gav  en  blodglukossänkande  effekt  under  hela  måltiden.  De  ökade 
insulinnivåerna återgick till normala värden efter måltiden. 
Vilka är riskerna med NovoNorm?  
De  vanligaste  biverkningarna  (uppträder  hos  1–10  patienter  av  100)  är  hypoglykemi  (låga 
blodsockernivåer), buksmärtor och diarré. Förteckningen över samtliga biverkningar som rapporterats 
för NovoNorm finns i bipacksedeln. 
NovoNorm ska inte ges till personer som kan vara överkänsliga (allergiska) mot repaglinid eller något 
annat  innehållsämne.  Det  ska  inte  heller  ges  till  patienter  som  har  typ 1-diabetes  (insulinberoende 
diabetes)  och  saknar  ”C-peptid”  i  blodet  (ett  tecken  på  typ 1-diabetes).  Det  ska  inte  heller  ges  till 
patienter som har diabetesketoacidos (höga nivåer av ketoner [syror] i blodet), patienter med allvarliga 
leverproblem  eller  patienter  som  även  tar  gemfibrozil  (ett  läkemedel  som  används  för  att  sänka 
blodfetthalterna). Doserna av NovoNorm kan också behöva justeras när det ges tillsammans med vissa 
läkemedel  som  används  vid  hjärtproblem  och  för  behandling  av  smärta,  astma  och  andra  tillstånd. 
Förteckningen över samtliga restriktioner finns i bipacksedeln. 
Varför har NovoNorm godkänts?  
Kommittén för humanläkemedel (CHMP) fann att fördelarna med NovoNorm är större än riskerna vid 
behandling  av  typ  2-diabetes.  Kommittén  rekommenderade  att  NovoNorm  skulle  godkännas  för 
försäljning. 
Mer information om NovoNorm: 
Den  17 augusti 1998  beviljade  Europeiska  kommissionen  Novo  Nordisk  A/S  ett  godkännande  för 
försäljning  av  NovoNorm  som  gäller  i  hela  Europeiska  unionen.  Godkännandet  för  försäljning 
förlängdes den 17 augusti 2003 och den 17 augusti 2008. 
Det offentliga europeiska utredningsprotokollet (EPAR) finns i sin helhet här. 
Denna sammanfattning uppdaterades senast 07-2008. 
2/2 
 
 
 
 
 
 
 
 
