EMA/9058/2018
EMEA/H/C/004274
Sammanfattning av EPAR för allmänheten
Efavirenz/Emtricitabine/Tenofovir disoproxil Krka
efavirenz/emtricitabin/tenofovirdisoproxil
Detta är en sammanfattning av det offentliga europeiska utredningsprotokollet (EPAR) för 
Efavirenz/Emtricitabine/Tenofovir disoproxil Krka. Det förklarar hur EMA bedömt läkemedlet för att 
rekommendera godkännande i EU och villkoren för att använda det. Syftet är inte att ge några 
praktiska råd om hur läkemedlet ska användas.
Praktisk information om hur Efavirenz/Emtricitabine/Tenofovir disoproxil Krka ska användas finns i 
bipacksedeln. Du kan också kontakta din läkare eller apotekspersonal.
Vad är Efavirenz/Emtricitabine/Tenofovir disoproxil Krka och vad används 
det för?
Efavirenz/Emtricitabine/Tenofovir disoproxil Krka är ett antiviralt (virushämmande) läkemedel som 
används för att behandla vuxna som är infekterade med humant immunbristvirus-1 (HIV-1), ett virus 
som orsakar förvärvat immunbristsyndrom (aids).
Det ges endast till patienter vars hivnivåer i blodet (virusmängd) har understigit 50 kopior/ml under 
mer än 3 månader med deras nuvarande kombinationsbehandling för hiv. Det får inte ges till patienter 
vars tidigare kombinationsbehandlingar för hiv inte har verkat eller har upphört att verka. Det får 
heller inte ges till patienter som någonsin infekterats med hiv som är resistent mot någon av de tre 
aktiva substanserna i läkemedlet.
Läkemedlet innehåller de aktiva substanserna efavirenz, emtricitabin och tenofovirdisoproxil och är ett 
generiskt läkemedel, vilket innebär att det innehåller samma aktiva substanser och verkar på samma 
sätt som ett referensläkemedel som redan är godkänt i EU. Referensläkemedlet är Atripla. Mer 
information om generiska läkemedel finns i dokumentet med frågor och svar här.
Hur används läkemedlet?
Detta läkemedel finns som tabletter och är receptbelagt. Behandling ska inledas av läkare som har 
erfarenhet av att behandla hivinfektion.
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2018. Reproduction is authorised provided the source is acknowledged.
Rekommenderad dos är en tablett dagligen. Det rekommenderas att läkemedlet tas på fastande mage, 
helst vid sänggåendet. Patienterna bör ta läkemedlet regelbundet och inte missa några doser.
Om patienterna behöver sluta ta en av de aktiva substanserna i läkemedlet, eller behöver ta andra 
doser, måste de byta till separata enskilda läkemedel. Mer information finns i bipacksedeln.
Hur verkar det?
Detta läkemedel innehåller tre aktiva substanser: efavirenz, som är en omvänt transkriptas-hämmare 
av icke-nukleosidtyp (NNRTI), emtricitabin, som är en omvänt transkriptas-hämmare av nukleosidtyp, 
samt tenofovirdisoproxil, som är en prodrug till tenofovir, vilket innebär att den omvandlas till den 
aktiva substansen tenofovir i kroppen. Tenofovir är en omvänt transkriptas-hämmare av nukleotidtyp. 
Omvänt transkriptas-hämmare av både nukleosidtyp och nukleotidtyp kallas vanligen NRTI. Alla de tre 
aktiva substanserna blockerar aktiviteten av omvänt transkriptas, ett enzym som gör att hiv kan 
föröka sig i de celler det har infekterat.
Efavirenz/Emtricitabine/Tenofovir disoproxil Krka håller mängden hiv i blodet på en låg nivå. Det botar 
inte hivinfektion eller aids, men kan motverka att skador uppstår på immunsystemet och att 
infektioner och sjukdomar som förknippas med aids utvecklas.
Hur har läkemedlets effekt undersökts?
Studier av nyttan och riskerna med den aktiva substansen vid den godkända användningen har redan 
utförts med referensläkemedlet Atripla och behöver inte utföras på nytt med 
Efavirenz/Emtricitabine/Tenofovir disoproxil Krka.
Liksom för alla läkemedel lade företaget fram studier av dess kvalitet. Företaget genomförde också en 
studie som visade att det är bioekvivalent med referensläkemedlet. Två läkemedel är bioekvivalenta 
när de bildar samma halter av den aktiva substansen i kroppen, och förväntas därför ha samma effekt.
Vilka är fördelarna och riskerna med detta läkemedel?
Eftersom Efavirenz/Emtricitabine/Tenofovir disoproxil Krka är ett generiskt läkemedel och är 
bioekvivalent med referensläkemedlet anses dess fördelar och risker vara desamma som för 
referensläkemedlet.
Varför har läkemedlet godkänts?
Europeiska läkemedelsmyndigheten fann att det styrkts att läkemedlet i enlighet med EU:s krav har 
likvärdig kvalitet och är bioekvivalent med Atripla. Myndigheten fann därför att nyttan är större än de 
konstaterade riskerna, liksom för Atripla. Myndigheten rekommenderade att det skulle godkännas för 
försäljning i EU.
Vad görs för att garantera säker och effektiv användning av detta 
läkemedel?
Företaget som marknadsför läkemedlet kommer att se till att alla läkare som förväntas ordinera 
läkemedlet får tillgång till ett utbildningspaket med information om den ökade risken för njursjukdom 
med läkemedel som innehåller tenofovirdisoproxil, såsom detta. I utbildningspaketet finns också 
rekommendationer om att övervaka njurfunktionen hos patienter som tar läkemedlet.
Efavirenz/Emtricitabine/Tenofovir disoproxil Krka 
EMA/9058/2018
Sida 2/3
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av läkemedlet har också tagits med i produktresumén och 
bipacksedeln.
Mer information om Efavirenz/Emtricitabine/Tenofovir disoproxil Krka
EPAR för Emtricitabine/Tenofovir disoproxil Krka finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Emtricitabine/Tenofovir disoproxil Krka finns i bipacksedeln (ingår också i EPAR). 
Du kan också kontakta din läkare eller apotekspersonal.
EPAR för referensläkemedlet finns också i sin helhet på EMA:s webbplats.
Efavirenz/Emtricitabine/Tenofovir disoproxil Krka 
EMA/9058/2018
Sida 3/3
