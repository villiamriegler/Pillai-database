EMA/44971/2022 
EMEA/H/C/005248 
Tecovirimat SIGA (tekovirimat) 
Sammanfattning av Tecovirimat SIGA och varför det är godkänt inom EU 
Vad är Tecovirimat SIGA och vad används det för? 
Tecovirimat SIGA är ett läkemedel för behandling av smittkoppor, apkoppor och kokoppor, tre 
infektionssjukdomar som orsakas av virus som tillhör samma släkte (ortopoxvirus). Det används också 
för att behandla komplikationer som kan uppstå efter vaccination mot smittkoppor. Tecovirimat SIGA 
ges till vuxna och barn som väger minst 13 kg. 
Det innehåller den aktiva substansen tekovirimat. 
Hur används Tecovirimat SIGA? 
Läkemedlet är receptbelagt. 
Tecovirimat SIGA finns som kapslar som tas genom munnen. Dosen varierar beroende på 
kroppsvikten. Behandling med tekovirimat ska påbörjas så snart som möjligt efter diagnos. 
För mer information om hur du använder Tecovirimat SIGA, läs bipacksedeln eller tala med läkare eller 
apotekspersonal. 
Hur verkar Tecovirimat SIGA? 
Tecovirimat SIGA verkar genom att störa ett protein som kallas VP37 och som finns på ytan av 
ortopoxvirus, däribland virusen som orsakar smittkoppor, apkoppor och kokoppor. Genom att 
samverka med detta protein hindrar läkemedlet dessa virus från att föröka sig normalt, vilket gör att 
infektionen sprids långsammare. 
Vilka fördelar med Tecovirimat SIGA har visats i studierna? 
Eftersom smittkoppor, apkoppor och kokoppor antingen är utrotade (smittkoppor) eller endast 
förekommer sporadiskt i EU kunde inga studier utföras för att bedöma effekten av Tecovirimat SIGA 
hos smittade personer. 
Tecovirimat SIGAs effekt utvärderades därför med hjälp av studier på djur som var infekterade med 
dödliga doser av ortopoxvirus samt studier av läkemedlets effekter i människokroppen och av hur 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Un on   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
läkemedlet tas upp, modifieras och avlägsnas från kroppen hos människor och djur 
(farmakodynamiska och farmakokinetiska studier). 
Studier på djur som fått dödliga doser av de virus som orsakar apkoppor och kaninkoppor visade att 
behandling med Tecovirimat SIGA under 14 dagar ledde till en signifikant ökning av 
överlevnadsfrekvensen: när behandlingen inleddes antingen 4 eller 5 dagar efter infektion överlevde 
80–100 procent av de djur som behandlades med Tecovirimat SIGA. Inga av djuren i 
placebogrupperna överlevde. När behandlingen inleddes 6 dagar efter infektionen var 
överlevnadsfrekvensen 50 procent. 
Den dos som behövs för att garantera att Tecovirimat SIGA får förväntad effekt hos människa 
fastställdes på grundval av jämförande farmakokinetiska och farmakodynamiska studier på djur och 
människa. 
Vilka är riskerna med Tecovirimat SIGA? 
De vanligaste biverkningarna som orsakas av Tecovirimat SIGA är huvudvärk (kan förekomma hos fler 
än 1 av 10 användare) och illamående (kan förekomma hos upp till 1 av 10 användare). 
En fullständig förteckning över restriktioner finns i bipacksedeln. 
Varför är Tecovirimat SIGA godkänt i EU? 
Europeiska läkemedelsmyndigheten (EMA) fann att Tecovirimat SIGA är effektivt när det gäller att 
minska dödligheten till följd av smittkoppor, apkoppor och kokoppor, på grundval av djurstudier. 
Läkemedlets säkerhet bedömdes hos icke-infekterade personer, men biverkningarna av Tecovirimat 
SIGA förväntas vara likartade hos infekterade personer och anses godtagbara. Europeiska 
läkemedelsmyndigheten fann därför att fördelarna med Tecovirimat SIGA är större än riskerna och att 
läkemedlet kan godkännas för försäljning i EU. 
Det finns inga andra godkända behandlingar mot apkoppor eller kokoppor, som även om de är 
sällsynta kan vara dödliga. Smittkoppor har visserligen utrotats, men detta är en ytterst allvarlig 
infektionssjukdom som saknar behandling om ett utbrott skulle äga rum. 
Tecovirimat SIGA har godkänts enligt reglerna om ”godkännande i undantagsfall”. Detta beror på att 
det inte varit möjligt att få fullständig information om Tecovirimat SIGA eftersom sjukdomarna är 
sällsynta. EMA kommer att granska ny information om produkten varje år och uppdatera denna 
sammanfattning när det behövs. 
Vilken information om Tecovirimat SIGA saknas för närvarande? 
Eftersom Tecovirimat SIGA har godkänts enligt reglerna om godkännande i undantagsfall ska företaget 
som marknadsför Tecovirimat SIGA lämna uppgifter om läkemedlets effekt och säkerhet för patienter 
som kan komma i fråga för läkemedlet om ett utbrott av smittkoppor skulle äga rum. 
Vad görs för att garantera säker och effektiv användning av Tecovirimat 
SIGA? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tecovirimat SIGA har tagits med i produktresumén och 
bipacksedeln. 
Tecovirimat SIGA (tekovirimat)  
EMA/44971/2022 
Sida 2/3 
 
 
 
Liksom för alla läkemedel övervakas de vetenskapliga uppgifterna för Tecovirimat SIGA kontinuerligt. 
Misstänkta biverkningar som har rapporterats för Tecovirimat SIGA utvärderas noggrant och 
nödvändiga åtgärder vidtas för att skydda patienter. 
Mer information om Tecovirimat SIGA 
Mer information om Tecovirimat SIGA finns på EMA:s webbplats:  
ema.europa.eu/medicines/human/EPAR/Tecovirimat-SIGA. 
Denna sammanfattning uppdaterades senast 01-2022. 
Tecovirimat SIGA (tekovirimat)  
EMA/44971/2022 
Sida 3/3 
 
 
 
