EMA:s vetenskapliga slutsatser och skäl till avslag på ansökan om ändring 
Bilaga 
1/6 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser 
Övergripande sammanfattning av den vetenskapliga utvärderingen 
Innehavaren av godkännande för försäljning av Avastin ansökte om en utvidgning av 
indikationen för att lägga till Avastin i kombination med radioterapi och temozolomid vid 
behandling av vuxna patienter med nyligen diagnostiserat glioblastom. 
• 
Effektfrågor 
Påvisandet av effekt byggde på en randomiserad, dubbelblind, placebokontrollerad, multicenter 
fas III-prövning  (studie BO21990,  ”AVAglio”)  av  bevacizumab,  temozolomid  och  radioterapi 
(samtidig  fas)  följt  av  bevacizumab  och  temozolomid  (underhållsfas),  följt  av  bevacizumab 
(monoterapifas) jämfört med placebo, temozolomid (TMZ) och radioterapi följt av placebo och 
temozolomid följt av placebo hos patienter med nyligen diagnostiserat glioblastom (GBM). 
Bevacizumab administrerades vid dosen 10 mg/kg varannan vecka under den samtidiga fasen 
och  underhållsfasen,  och  vid  dosen  15 mg/kg  var  tredje  vecka  under  monoterapifasen. 
Radioterapi och TMZ administrerades i linje med standarddoseringarna i samband med nyligen 
diagnostiserat glioblastom (Stupp et al., 2005). 
Total  överlevnad  och  progressionsfri  överlevnad  var  enligt  prövarens  bedömning  co-primära 
effektmått i prövningen. Sjukdomsprogression bedömdes med hjälp av anpassade Macdonald-
kriterier  (Chinot  et  al.,  2013).  I  primäranalysen  av  progressionsfri  överlevnad  framkom  en 
statistiskt  signifikant  skillnad  till  stöd  för  bevacizumab  (HR  0,64,  95-procentigt  KI  0,55-0,74; 
p<0,0001).  Medianvärdet  för  progressionsfri  överlevnad  uppskattades  till  10,6 månader  i 
bevacizumab-armen  och  6,2 månader  i  placebo-armen.  I  analysen  av  total  överlevnad 
framkom  ingen  statistiskt signifikant  skillnad  i  överlevnadstid  mellan  bevacizumab-armen  och 
placebo-armen (HR 0,89, 95-procentigt KI 0,75-1,07, p=0,2135). 
Det viktigaste måttet på effekt gällde den kliniska relevansen av det radiologiska effektmåttet 
progressionsfri  överlevnad  i  frånvaro  av  en  kliniskt  relevant  effekt  på  total  överlevnad. 
Antiangiogena  medel,  särskilt  de  som  är  inriktade  på  vaskulär  endotel  tillväxtfaktor  (VEGF), 
såsom bevacizumab, kan framkalla en tydligt minskad kontrastförstärkning och leder vanligtvis 
till höga radiologiska responsfrekvenser. Dessa tydliga svar är inte nödvändigtvis tecken på en 
sann antigliomeffekt. Trots att standardkriterierna för att bedöma respons har vidareutvecklats 
(RANO-kriterier)  för  att  minimera  detta  problem  och  underbygga  behandlingsbesluten,  pågår 
fortfarande valideringen av dessa kriterier som kliniska effektmått för nytta (Wen et al., 2010). 
Till följd av detta är den kliniska relevansen av den observerade skillnaden i primäranalysen av 
progressionsfri överlevnad okänd. Detta stämmer överens med slutsatserna från den anlitade 
vetenskapliga  rådgivande  gruppen.  Den  vetenskapliga  rådgivande  gruppen  kommenterade 
även  den  långa  överlevnad  som  setts  för  ett  stort  antal  patienter  med  tidig  progression  och 
fann  att  detta  fynd  var  kontraintuitivt  och  möjligen  ett  ytterligare  tecken  på  den  bristande 
kliniska  betydelsen  av  de  bedömningskriterier  för  progressionsfri  överlevnad  som  använts  i 
studien. 
I  analysen  av  total  överlevnad  framkom  ingen  statistiskt  signifikant  skillnad  i  överlevnadstid 
mellan  bevacizumab-armen  och  placebo-armen.  Emellertid  kan  envägs  övergång (cross-over) 
2/6 
 
efter  progression  hindra  bestämningen  av  en  skillnad  i  total  överlevnad.  Det  saknas  dock 
fastställda analysmetoder som kan korrigera detta efter inträffad övergång. 
Analyserna  av  det  sekundära  effektmåttet  hälsorelaterad  livskvalitet  visade  inte  på  någon 
nytta av bevacizumab som tillägg till standardbehandling. En effekt föreslogs utifrån analysen 
av det sekundära effektmåttet tid till definitiv försämring i hälsorelaterad livskvalitet. I denna 
analys  hade  dock  progressiv  sjukdom  (som  lider  av  ovanstående  begränsningar)  tagits  med 
som en försämringshändelse. Vidare var det inte klart i vilken omfattning datainsamlingen för 
hälsorelaterad  livskvalitet  kan  ha  påverkats  av  kunskapen  om  responsstatusen.  Liknande 
begränsningar gäller bestämningen av allmänstatus. 
Särskild  omsorg  måste  även  ägnas  åt  andra  effektmått  såsom  kortikosteroidanvändning  och 
tecken och symtom på GBM med tanke på karaktären av bevacizumabs mekanism. Ändringar i 
användningen  av  kortikosteroider,  som  normalt  ses  som  indikativa  för  sjukdomsprogression, 
störs av de överlappande fysiologiska effekterna av kortikosteroider och bevacizumab. 
De  observerade  effektresultaten  i  studie  BO21990  stämde  i  allmänhet  med  de  rapporterade 
resultaten  från  en  annan  prövning  som  undersökte  effekten  av  bevacizumab  vid  glioblastom 
(RTOG0825),  dvs.  ingen  effekt  på  total  överlevnad,  ingen  nytta  när  det  gällde  hälsorelaterad 
livskvalitet, och kanske till och med försämrad neurokognitiv funktion (såsom föreslås i studie 
RTOG0825). 
Den övergripande slutsatsen om bevacizumabs effekt i detta sammanhang var att den kliniska 
relevansen av den observerade effekten på progressionsfri överlevnad inte kan bestämmas och 
att  en  relevant  effekt inte  har  fastställts  utifrån  något  annat  kliniskt  relevant  effektmått.  Med 
de tillhandahållna beläggen har därmed inte bevacizumabs effekt påvisats på ett övertygande 
sätt. 
• 
Säkerhetsfrågor 
Hos  behandlingsgruppen  som  fick  bevacizumab  var  den  vanligaste  toxiciteten  relaterad  till 
magtarmkanalen  (illamående,  förstoppning,  kräkningar),  alopeci,  fatigue,  trombocytopeni, 
huvudvärk  och  hypertoni.  Inga  nya  säkerhetssignaler  med  bevacizumab  sågs  i  studie 
BO21990, men det fanns en högre incidens av oönskade händelser av grad 3 och 4, allvarliga 
oönskade  händelser,  dödsfall  utan  progression  och  avbrutna  behandlingar  i  bevacizumab-
gruppen. Arteriella tromboemboliska biverkningar, främst ischemisk stroke, sågs med en något 
högre incidens i denna prövning (5,0 procent) än i tidigare prövningar med bevacizumab (upp 
till  3,8 procent  i  kombination  med  olika  kemoterapier),  och  med  en  högre  incidens  än  i 
placebogruppen (1,6 procent). Vid denna dosering och kombination väckte inte bevacizumabs 
toxicitet i sig några större farhågor, totalt sett. Men i frånvaro av en fastställd effekt kan inte 
toxiciteten vid denna dosering anses vara acceptabel. 
Den 22 maj 2014 drog därför CHMP slutsatsen att nytta-riskförhållandet för bevacizumab i 
kombination med radioterapi och temozolomid vid behandling av vuxna patienter med nyligen 
diagnostiserat glioblastom var negativt. 
Efter CHMP:s vetenskapliga slutsatser som antogs den 22 maj 2014 att Avastin inte kunde 
godkännas i kombination med radioterapi och temozolomid för behandling av vuxna patienter 
med nyligen diagnostiserat glioblastom, avslås ansökan om godkännande för försäljning på 
grundval av följande skäl: 
3/6 
 
• 
Effekten av bevacizumab i kombination med radioterapi och temozolomid för behandling 
av  vuxna  patienter  med  nyligen  diagnostiserat  glioblastom  har  inte  påvisats  i  tillräcklig 
grad. 
• 
I frånvaro av en fastställd effekt har ett positivt nytta-riskförhållande inte fastställts. 
Efter  ovanstående  yttrande  från  CHMP  begärde  sökanden  förnyad  prövning  och  lämnade  in 
sina utförliga skäl den 22 juli 2014 till att begära förnyad prövning av CHMP:s yttrande som 
rekommenderade avslag på ansökan om godkännande för försäljning. 
Sökanden angav sitt motiv skriftligen och vid en muntlig förklaring. 
Sammanfattning av sökandens svar på skälen till förnyad prövning: 
Studiemetodik inräknat kriterier för bildframställning och sjukdomsbedömning: Sökanden 
menade att den centrala studien (Avaglio) var utformad med hjälp av standardmetodiken vid 
GBM för bedömning av tumörtillväxt och följde aktuell klinisk praxis. Sökanden erkände att de 
kriterier som används för bedömning av sjukdomsprogression vid hjärntumörer fortgående 
utvecklas, men menade att kriterierna i Avaglio-studien representerar den senaste och mest 
accepterade tekniken och följer experternas rekommendationer. Flera strategier tillämpades 
prospektivt i Avaglio-studien för att minimera risken för felaktig tolkning av MRT-
undersökningen inräknat implementering av en algoritm för bestämning av pseudoprogression. 
Tillförlitlighet av progressionsfri överlevnad: Enligt sökanden bekräftades robustheten och 
tillförlitligheten av primäranalysen av progressionsfri överlevnad i ett antal förhandsdefinierade 
och post-hoc känslighetsanalyser. I centrala post-hoc känslighetsanalyser som tog hänsyn till 
CHMP:s farhågor vad gäller bildframställningsteknikens tillförlitlighet att upptäcka 
sjukdomsprogression uteslöts patienter 1) med potentiell eller bekräftad pseudoprogression, 2) 
med möjlig pseudoprogression i Pl+RT/T-armen och med möjlig i Bv+RT/T-armen, samt 3) 
med progressionsfri överlevnad < dag 93 för att undvika all potentiell påverkan av 
pseudoprogression och förändrad bildframställning efter strålbehandlingen vid den första 
sjukdomsbedömningen. Sökanden lämnade in en kompletterande post hoc-analys av 
progressionsfri överlevnad där alla progressioner som enbart baserats på icke-indexlesioner 
inte sågs som en händelse av progressionsfri överlevnad. 
Slutligen lämnade sökanden in en post hoc-analys i linje med RANO-kriterierna (Wen et al., 
2010), som är den standard som för närvarande används i kliniska prövningar. Enligt denna 
analys kunde 84 procent av händelserna av progressionsfri överlevnad betraktas som 
otvetydiga. 
Klinisk relevans av progressionsfri överlevnad: Sökanden menade att Avaglio-studien använde 
många olika validerade och tillförlitliga åtgärder för att bedöma den kliniska statusen som 
uppfångade patientens perspektiv (hälsorelaterad livskvalitet), neurokognitiv funktion (Mini 
Mental Status Examination [MMSE]) och funktionell status (Karnofsky Performance Status 
[KPS]). Enligt sökanden visade KPS-resultaten en tidsfördröjning till definitiv försämring i KPS 
till stöd för bevacizumab oavsett om PD ingick (specificerad i förväg) eller var utesluten 
(utforskande) som en händelse. Vid tiden för sjukdomsprogression visade uppgifterna på en 
tendens mot försämrad funktionell status och hälsorelaterad livskvalitet jämfört med 
bedömningarna före progression, vilket betonar den kliniska vikten för patienterna att tiden 
4/6 
 
fram till sjukdomsprogression fördröjs. Sökanden erkände att begränsade data uppfångades 
bortom tiden för progression, men vidhöll att detta inte minskar värdet på de data som 
uppfångades i studien. 
Frånvaro av nytta för total överlevnad: Enligt sökanden kan användningen av efterföljande 
terapilinjer, i vilka bevacizumab ofta ingick, ha stört resultatet. Sökanden drog slutsatsen att 
dessa analyser uppvisade en gynnsam effekt av bevacizumab trots de utforskande 
överlevnadsanalysernas uppenbara brister och snedvridningar (bias). 
Övergripande slutsats om skälen till förnyad prövning 
CHMP bedömde alla utförliga skäl till förnyad prövning och argument som sökanden lade fram. 
För MRT-utvärderingen av sjukdomsprogressionen stod CHMP fast vid sin uppfattning att 
påverkan av användningen av anpassade kriterier i studie BO21990 förblir oklar. Antalet PD-
händelser kan ha överskattats i placebo-armen och underskattats i bevacizumab-armen. 
Sökanden visade inte på ett övertygande sätt att de utförda känslighetsanalyserna kunde 
minska risken för systematiska snedvridningar (bias) i utvärderingen av progressionsfri 
överlevnad och var tillräckliga för att skäligt säkerställa att bevacizumab ger en kliniskt 
betydelsefull ökning av progressionsfri överlevnad. I synnerhet gav inte sökanden tydliga skäl 
för hur de kriterier som valts för att utesluta specifika patienter eller händelser i de olika 
känslighetsanalyserna kunde ta itu med snedvridningarna/osäkerheterna kring bedömningen 
av progression. 
Resultaten av post hoc-analysen enligt RANO-kriterierna sågs inte som tillräckligt robusta för 
att lösa den osäkerhet som omger resultaten för progressionsfri överlevnad. Denna analys 
resulterade i en mindre uppskattad nytta, utifrån en analys som, vilket var nödvändigt men 
problematiskt, inför en viss censur av information. De kompletterande analyserna kan inte 
utesluta risken för en betydande snedvridning och den uppskattade effekten anses inte 
tillräckligt tillförlitlig för att en slutsats ska kunna dras om att en kliniskt relevant terapeutisk 
effekt fastställts. 
CHMP stod fast vid sin uppfattning att det var omöjligt att med tillräcklig säkerhet uppskatta 
storleken på den vinst i tumörkontroll som bevacizumab ger som tillägg till vårdstandard. 
Vad gäller kliniska resultat menade sökanden att det bara kan förväntas underhåll av 
livskvaliteten till tiden för sjukdomsprogression, och detta kan godtas. CHMP fann dock att de 
positiva effekter som sökanden framhållit huvudsakligen drivs av att PD innefattats som en 
händelse i dessa analyser, och de kan därför inte tillföra oberoende stöd eller inblick i den 
kliniska nyttan av att fördröja progression. Nominellt kvarstod statistiskt signifikanta resultat 
för vissa parametrar när PD inte räknades som en försämringshändelse. Dessa analyser bör 
tolkas med försiktighet eftersom relevanta data inte samlades in systematiskt efter 
sjukdomsprogression och den åtföljande påverkan av (potentiellt informativ) censur av 
resultaten är oklar. Dessutom kan vissa bedömningar ha påverkats av kunskapen om 
progressionsstatus. 
Vad gäller total överlevnad erkände CHMP att ingen nytta hade setts för total överlevnad i 
studie BO21990, ett fynd som stämde med resultaten av RTOG 0825-prövningen. Det har inte 
fastställts att den troligaste orsaken för misslyckandet att påvisa en nytta för total överlevnad 
5/6 
 
har störts av behandlingar efter progression (inräknat övergång [cross-over] till bevacizumab) 
snarare än bristande effekt. 
Sammanfattningsvis betraktas nytta-riskförhållandet för bevacizumab som tilläggsterapi till 
vårdstandard för nyligen diagnostiserat glioblastom som negativt, eftersom den kliniska 
relevansen av effektresultaten är oklar. 
Rekommendationer efter förnyad prövning 
På grundval av sökandens argument och alla de stödjande uppgifterna om säkerhet och effekt 
omprövade CHMP sitt ursprungliga yttrande och drog i sitt slutgiltiga yttrande, som antogs 
med majoritetsbeslut, slutsatsen att effekten för ovanstående läkemedel inte har påvisats i 
tillräcklig grad, och står därför fast vid sin rekommendation att avslå ansökan om ändring av 
godkännandet för försäljning av ovanstående läkemedel. CHMP anser följande: 
• 
Effekten av bevacizumab i kombination med radioterapi och temozolomid för behandling 
av  vuxna  patienter  med  nyligen  diagnostiserat  glioblastom  har  inte  påvisats  i  tillräcklig 
grad. 
• 
I frånvaro av en fastställd effekt har ett positivt nytta-riskförhållande inte fastställts. 
CHMP  har  därför  rekommenderat  avslag  på  ansökan  om  ändring  av  godkännandet  för 
försäljning  av  Avastin  för  behandling  av  vuxna  patienter  med  nyligen  diagnostiserat 
glioblastom i kombination med radioterapi och temozolomid. 
6/6 
 
