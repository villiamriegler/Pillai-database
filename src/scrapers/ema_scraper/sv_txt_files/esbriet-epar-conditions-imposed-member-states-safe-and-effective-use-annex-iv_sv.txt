BILAGA 
 
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET SOM SKA TILLÄMPAS AV 
MEDLEMSSTATERNA 
Innehavaren av godkännandet för försäljning ska i samförstånd med de behöriga myndigheterna i 
medlemsstaterna och innan produkten släpps ut på marknaden genomföra ett utbildningsprogram för 
läkare med syfte att tillhandahålla utbildningsmaterial om korrekt förskrivning av Esbriet. 
Informationspaketet ska innehålla följande: 
 
 
 
Produktinformation (Produktresumé) 
Läkarinformation (Säkerhetschecklista) 
Patientinformation (Bipacksedel) 
Säkerhetschecklistan om Esbriet ska innehålla följande viktiga delar som rör leverfunktion och 
fotosensitivitet: 
Leverfunktion 
 
Esbriet är kontraindicerat till patienter med allvarligt nedsatt leverfunktion eller terminal 
leversjukdom. 
Förhöjda serumtransaminasvärden kan uppträda under behandling med Esbriet. 
Leverfunktionsprover ska tas innan behandling med Esbriet påbörjas och därefter med jämna 
mellanrum. 
Noggrann övervakning krävs av patienter som får förhöjda leverenzymvärden, med lämplig 
dosjusering eller avbrytande av behandlingen. 
Fotosensitivitet 
 
Patienterna ska informeras om att Esbriet har ett känt samband med fotosensitivitetsreaktioner 
och att förebyggande åtgärder måste vidtas. 
Patienterna tillråds att undvika eller minska exponering för direkt solljus (även sollampor). 
Patienterna ska instrueras att dagligen använda solskyddsmedel, bära kläder som skyddar mot 
solen och undvika andra läkemedel som man vet orsakar fotosensitivitet. 
 
 
 
 
 
I informationen till läkaren ska denne uppmanas att rapportera allvarliga biverkningar och kliniskt 
signifikanta oönskade händelser av särskilt intresse, bland annat 
 
 
 
fotosensitivitetsreaktioner och hudutslag, 
onormala leverfunktionsprover, 
alla övriga kliniskt signifikanta oönskade händelser efter bedömning av den förskrivande 
läkaren. 
 
 
 
 
 
 
 
 
 
 
 
 
