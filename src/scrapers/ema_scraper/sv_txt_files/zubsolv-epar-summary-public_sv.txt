EMA/629313/2017 
EMEA/H/C/004407 
Sammanfattning av EPAR för allmänheten 
Zubsolv 
buprenorfin/naloxon 
Detta är en sammanfattning av det offentliga europeiska utredningsprotokollet (EPAR) för Zubsolv. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Zubsolv ska användas. 
Praktisk information om hur Zubsolv ska användas finns i bipacksedeln. Du kan också kontakta din 
läkare eller apotekspersonal. 
Vad är Zubsolv och vad används det för? 
Zubsolv är ett läkemedel som ges till vuxna och ungdomar från 15 år för att behandla drogmissbrukare 
som är beroende av opioider (narkotika), som heroin eller morfin.  
Behandling med Zubsolv är avsedd för individer som även får medicinskt, socialt och psykologiskt stöd 
och som har gett sitt medgivande till att behandlas för sitt missbruk. Zubsolv innehåller de aktiva 
substanserna buprenorfin och naloxon. 
Zubsolv är ett hybridläkemedel, vilket innebär att det liknar ett ”referensläkemedel” som innehåller 
samma aktiva substanser, men Zubsolv har andra styrkor av dessa. Referensläkemedlet för Zubsolv är 
Suboxone. 
Hur används Zubsolv? 
Eftersom Zubsolv kan användas på fel sätt eller orsaka missbruk lämnas det bara ut mot särskilt 
recept. Behandlingen måste ske under ledning av en läkare med erfarenhet av hantering av 
opioidmissbruk. 
Zubsolv finns som tabletter med olika styrkor (0,7 mg/0,18 mg, 1,4 mg/0,36 mg, 2,9 mg/0,71 mg, 
5,7 mg/1,4 mg, 8,6 mg/2,1 mg, 11,4 mg/2,9 mg). Tabletterna tas en gång dagligen genom att man 
lägger dem under tungan där de får lösas upp under upp till 10 minuter.  
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Den första behandlingsdagen är den rekommenderade startdosen en eller två tabletter Zubsolv 
1,4 mg/0,36 mg eller 2,9 mg/0,71 mg. Under de följande dagarna kan läkaren höja dosen beroende på 
patientens svar, men den dagliga dosen ska vara högst 17,2 mg buprenorfin. När patienten är stabil 
kan underhållsdosen gradvis sänkas om patienten samtycker och behandlingen kan eventuellt avslutas 
helt.  
Mer information finns i bipacksedeln. 
Hur verkar Zubsolv? 
Zubsolv innehåller två aktiva substanser: buprenorfin, som är en partiell opioidagonist (verkar som en 
opioid men svagare) och naloxon, som är en opioidantagonist (motverkar effekten av opioider). 
Sublinguala resoribletter som innehåller enbart buprenorfin har använts inom EU sedan mitten av 
1990-talet för att behandla opioidmissbruk. Buprenorfintabletterna har dock missbrukats av 
drogmissbrukare som har löst upp tabletterna och injicerat lösningen. Tillägg av naloxon bidrar till att 
förhindra att läkemedlet missbrukas. Det beror på att naloxon, när det injiceras, motverkar effekterna 
av opioider och orsakar akuta abstinenssymtom hos patienten. 
Vilken nytta med Zubsolv har visats i studierna? 
Företaget tillhandahöll uppgifter från studier med referensläkemedlet Suboxone och från den 
publicerade litteraturen som visar på nyttan med buprenorfin och naloxon vid behandlingen av 
opioidberoende. 
En studie på 125 friska frivilliga visade att vissa styrkor av tabletterna med Zubsolv producerade en 
lägre nivå av de aktiva substanserna i kroppen än referensprodukten och därför är inte de två 
läkemedlen utbytbara med varandra. Studien visade även att tabletterna med Zubsolv löstes upp 
snabbare och hade en bättre smak än referensläkemedlet.  
Vilka är riskerna med Zubsolv? 
De vanligaste biverkningarna som orsakas av Zubsolv (kan uppträda hos fler än 1 av 10 personer) är 
förstoppning och symtom på abstinens såsom insomni (sömnsvårigheter), huvudvärk, illamående, 
svettningar och smärta. Allvarliga biverkningar är till exempel krampanfall, kräkningar, diarré och 
onormala resultat på blodprover för leverfunktionstest. En fullständig förteckning över biverkningar 
som rapporterats för Zubsolv finns i bipacksedeln. 
Zubsolv får inte ges till patienter med svår respiratorisk insufficiens (oförmåga att andas ordentligt), 
allvarliga leverproblem, akut alkoholism (kraftig alkoholkonsumtion) eller delirium tremens (ett 
tillstånd orsakat av alkoholabstinens). Det får heller inte användas med läkemedlen naltrexon och 
nalmefen, som är andra opioidantagonister som används vid behandling av alkohol- eller 
opioidberoende. En fullständig förteckning över restriktioner finns i bipacksedeln. 
Varför godkänns Zubsolv? 
Att kombinera buprenorfin och naloxon är en etablerad strategi för att hantera opioidberoende som 
förhindrar att läkemedlet används felaktigt. Liksom för Suboxone fann Europeiska 
läkemedelsmyndigheten att nyttan med Zubsolv är större än riskerna och rekommenderade att 
Zubsolv skulle godkännas för försäljning i EU. Eftersom Zubsolv inte producerar samma mängder av 
buprenorfin och naloxon i blodet som referensläkemedlet är inte läkemedlen utbytbara med varandra. 
Zubsolv 
EMA/629313/2017 
Page 2/3 
 
 
 
Vad görs för att garantera säker och effektiv användning av Zubsolv? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Zubsolv har tagits med i produktresumén och bipacksedeln. 
Övrig information om Zubsolv 
EPAR för Zubsolv finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Zubsolv finns i 
bipacksedeln (ingår också i EPAR). Du kan också kontakta din läkare eller apotekspersonal. 
Zubsolv 
EMA/629313/2017 
Page 3/3 
 
 
 
