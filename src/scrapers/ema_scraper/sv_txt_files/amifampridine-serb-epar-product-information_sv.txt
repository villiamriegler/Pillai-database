BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Amifampridine SERB 10 mg tabletter 
2. 
KVALITATIV OCH KVANTITATIV SAMMANSÄTTNING 
Varje tablett innehåller amifampridinfosfat motsvarande 10 mg amifampridin. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Tablett. 
Vita, runda tabletter på cirka 10 mm, platta på ena sidan och med brytskåra på den andra sidan. 
Tabletten kan delas i två lika stora doser. 
4. 
KLINISKA UPPGIFTER 
4.1  Terapeutiska indikationer 
Symtomatisk behandling av Lambert-Eatons myastena syndrom (LEMS) hos vuxna. 
4.2  Dosering och administreringssätt 
Behandling skall initieras under övervakning av en läkare med erfarenhet av behandling av 
sjukdomen. 
Dosering 
Amifampridine SERB bör ges i uppdelade doser, tre eller fyra gånger per dag. Den rekommenderade 
startdosen är 15 mg amifampridin per dag, som kan ökas i steg om 5 mg var fjärde till var femte dag. 
Den maximala dosen är 60 mg per dag. Ingen enkeldos får överstiga 20 mg. 
Tabletterna skall intas med föda. Se avsnitt 5.2 för ytterligare information om amifampridins 
biotillgänglighet vid samtidigt födointag och i fastande tillstånd. 
Om behandlingen avslutas, kan patienten få några av symtomen på LEMS. 
Nedsatt njur- eller leverfunktion 
Amifampridine SERB bör användas med försiktighet hos patienter med nedsatt njur- eller 
leverfunktion. En startdos på 5 mg amifampridin (halv tablett) en gång per dag rekommenderas för 
patienter med måttli eller svårt nedsatt njur- eller leverfunktion. För patienter med lätt nedsatt njur- 
eller leverfunktion rekommenderas en startdos på 10 mg amifampridin (5 mg två gånger per dag). 
Dessa patienter bör titreras långsammare än de utan nedsatt njur- eller leverfunktion med dosökningar 
i steg om 5 mg var sjunde dag. Om biverkningar förekommer bör dosökningarna avbrytas (se 
avsnitt 4.4 och 5.2). 
Pediatrisk population 
Säkerhet och effekt av Amifampridine SERB för barn i åldern 0 till 17 år har inte fastställts. Inga data 
finns tillgängliga.  
Administreringssätt 
Endast för oral användning. 
2 
 
 
 
 
 
 
 
 
 
 
 
 
 
 
 
 
 
 
 
 
 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1 
Epilepsi 
Okontrollerad astma 
Samtidig användning av sultoprid (se avsnitt 4.5 och 5.1) 
Samtidig användning av läkemedel som har ett smalt terapeutiskt fönster (se avsnitt 4.5) 
Samtidig användning av läkemedel med känd potential att orsaka förlängt QTc-intervall  
Patienter med medfött QT-syndrom (se avsnitt 4.4) 
4.4  Varningar och försiktighet 
Nedsatt njur- och leverfunktion 
Farmakokinetiken hos amifampridin har bedömts i en fas 1-studie med en engångsdos på patienter 
med nedsatt njurfunktion (se avsnitt 5.2). 
Inga studier har genomförts på patienter med nedsatt leverfunktion. Med hänsyn till risken för 
påtagligt ökad exponering för läkemedel måste patienter med nedsatt njur- eller leverfunktion 
övervakas noggrant. Dosen av amifampridin bör titreras långsammare hos patienter med nedsatt njur- 
eller leverfunktion än hos dem med normal njur- eller leverfunktion. Dosökningarna bör avbrytas om 
biverkningar förekommer (se avsnitt 4.2). 
Kramper 
Exponering för amifampridin är förknippad med en förhöjd risk för epileptiska kramper. Risken för 
kramper är dosberoende och högre hos patienter med riskfaktorer som sänker tröskeln för epileptiska 
anfall, inklusive vid användning i kombination med andra läkemedel som är kända för att sänka 
tröskeln för epileptiska anfall (se avsnitt 4.5). Om ett krampanfall inträffar bör behandlingen avbrytas.  
Risk för karcinogenicitet 
Vid en två år lång foderstudie av karcinogenicitet hos råttor behandlade med amifampridin 
observerades godartade och maligna schwannom (se avsnitt 5.3). Amifampridin var inte genotoxiskt 
vid ett standardmässigt batteri av tester in vitro och in vivo. Korrelationen mellan användningen av 
amifampridin och utvecklingen av tumörer i människor är för närvarande inte känd. 
De flesta schwannom är godartade och asymtomatiska. De kan förekomma på många platser och 
därför kan den kliniska bilden variera. En diagnos av schwannom ska övervägas för patienter med 
symptom såsom en massa som är smärtsam vid palpering eller symptom som liknar en kompressiv 
neuropati. Schwannom växer generellt långsamt och kan existera i flera månader eller år utan att 
framställa symptom. Fördelen med fortsatt behandling med amifampridin bör övervägas för varje 
patient som utvecklar en schwannom. 
Amifampridin bör användas med försiktighet i patienter med ökad risk för schwannom, såsom 
patienter med sådana tumörer, neurofibromatos typ 2 eller schwannomatos i anamnesen.  
Påverkan på hjärtat 
Klinisk övervakning och övervakning med elektrokardiogram (EKG) är indicerat vid inledningen av 
behandlingen och årligen därefter. Vid tecken och symtom på hjärtarytmi skall EKG utföras 
omedelbart. 
3 
 
 
 
 
 
 
 
 
 
 
 
 
 
 
 
Samtidiga sjukdomar 
Patienterna måste instrueras att informera varje läkare som de konsulterar om att de tar detta 
läkemedel, eftersom det kan vara nödvändigt att noggrant övervaka en samtidig sjukdom, särskilt 
astma. 
4.5 
Interaktioner med andra läkemedel och övriga interaktioner 
Farmakokinetiska interaktioner 
Läkemedel som elimineras genom metabolism eller aktiv sekretion 
Det finns inte några data om vilken effekt amifampridin har på metabolism eller aktiv sekretion av 
andra läkemedel. Särskild försiktighet bör sålunda iakttas hos patienter som samtidigt behandlas med 
läkemedel som elimineras genom metabolism eller aktiv sekretion. Övervakning är tillrådlig om 
möjligt. Dosen av det läkemedel som ges samtidigt bör justeras om nödvändigt. Samtidig användning 
av läkemedel som har ett smalt terapeutiskt fönster är kontraindicerad (se avsnitt 4.3). 
Ämnen som är potenta hämmare av enzymer som metaboliserar läkemedel (se avsnitt 5.2) 
Potenta cytokrom P450 (CYP450)-enzymhämmare som cimetidin och ketokonazol hämmar sannolikt 
inte amifampridins metabolism via humana N-acetyltransferasenzymer (NAT), vilket resulterar i ökad 
exponering för amifampridin. Resultaten från in vitro-studien på CYP450-hämning indikerar att 
amifampridin sannolikt inte spelar någon roll vid metabolismbaserade kliniska 
läkemedelsinteraktioner i samband med hämning av CYP1A2-, CYP2A6-, CYP2B6-, CYP2C8-, 
CYP2C9-, CYP2C19-, CYP2D6-, CYP2E1- och CYP3A4-metabolism av samtidigt administrerade 
läkemedel. Trots detta bör patienterna övervakas noggrant med avseende på biverkningar när de 
inleder behandling med en potent enzymhämmare eller hämmare av renala transportörer. Om 
behandling med en potent hämmare avbryts bör patienter övervakas med avseende på effekt eftersom 
det kan vara nödvändigt att höja dosen amifampridin. 
Ämnen som är potenta inducerare av enzymer som metaboliserar läkemedel (se avsnitt 5.2) 
Resultaten från in vitro-studier tyder på att det finns låg potential för läkemedelsinteraktioner på grund 
av enzyminduktion av CYP1A2-, CYP2B6- och CYP3A4-enzymer av amifampridin. 
Farmakodynamiska interaktioner 
På grundval av amifampridins farmakodynamiska egenskaper är samtidig användning med sultoprid 
eller andra läkemedel som man vet orsakar QT-förlängning (t.ex. disopyramid, cisprid, domperidon, 
rifampicin och ketokonazol) kontraindicerad eftersom denna kombination kan resultera i en förhöjd 
risk för ventrikulär takykardi, särskilt torsade de pointes (se avsnitt 4.3 och 5.1). 
Kombinationer som kräver försiktighetsmått 
Läkemedel kända för att sänka tröskeln för epileptiska anfall 
Samtidig användning av amifampridin och läkemedel kända för att sänka tröskeln för epileptiska 
anfall kan resultera i en förhöjd risk för kramper. Ett beslut om att administrera prokonvulsiva 
läkemedel eller läkemedel som sänker tröskeln för epileptiska anfall samtidigt bör övervägas noggrant 
mot bakgrund av de allvarliga risker som är förknippade med detta. Dessa ämnen inkluderar de flesta 
antidepressiva medel (tricykliska antidepressiva medel, selektiva serotoninåterupptagshämmare), 
neuroleptika (fentiaziner och butyrofenoner), meflokin, bupropion och tramadol (se 
avsnitt 4.4 och 5.1). 
Kombinationer som bör beaktas 
Läkemedel med atropinliknande effekter 
Samtidig användning av amifampridin och läkemedel med atropinliknande effekter kan reducera 
effekten av båda de aktiva substanserna, vilket bör beaktas. Bland läkemedel med atropinliknande 
4 
 
 
 
 
 
 
 
 
 
 
 
 
effekter finns tricykliska antidepressiva medel, de flesta H1-antihistaminer med atropinliknande effekt, 
antikolinergika, läkemedel mot Parkinsons sjukdom, spasmolytika med atropin/ atropinliknande 
effekt, disopyramid, fentiazin-neuroleptika och klozapin. 
Läkemedel med kolinerga effekter 
Samtidig användning av amifampridin och läkemedel med kolinergiska effekter (till exempel direkta 
eller indirekta kolinesterashämmare) kan öka effekten av båda läkemedlen, vilket bör beaktas. 
Icke-depolariserande, muskelrelaxerande läkemedel 
Samtidig användning av amifampridin och läkemedel med icke-depolariserande, muskelrelaxerande 
effekter (till exempel mivakurium, piperkurium) kan reducera effekten av båda läkemedlen, vilket bör 
beaktas. 
Depolariserande, muskelrelaxerande läkemedel 
Samtidig användning av amifampridin och läkemedel med depolariserande, muskelrelaxerande 
effekter (till exempel suxametonium) kan reducera effekten av båda läkemedlen, vilket bör beaktas. 
4.6  Fertilitet, graviditet och amning 
Graviditet 
Amifampridin skall inte användas under graviditet. Fertila kvinnor skall använda effektiv 
preventivmetod under behandling med amifampridin. För amifampridin saknas adekvata data från 
behandling av gravida kvinnor. Amifampridin har inte visats ha någon effekt på livsduglighet och 
utveckling hos embryo/foster hos kaniner, dock har ett ökat antal mödrar med dödfödd avkomma 
observerats hos råttor (se avsnitt 5.3). 
Amning 
Det är okänt om amifampridin utsöndras i bröstmjölk. Tillgängliga reproduktionsdata från djur har 
visat förekomst av amifampridin i mjölk hos ammande mödrar. Bedömning av ammande neonatala 
djur visade inga tecken på oönskade reaktioner när de exponerats för amifampridin genom bröstmjölk. 
Ett beslut måste fattas om man ska avbryta amningen eller avbryta/avstå från behandling med 
Amifampridine SERB efter att man tagit hänsyn till fördelen med amning för barnet och fördelen med 
behandling för kvinnan. 
Fertilitet 
Icke-kliniska säkerhetsdata finns tillgängliga med avseende på effekten av amifampridin på 
reproduktionsfunktionen. Ingen försämrad fertilitet har observerats i icke-kliniska studier av 
amifampridin (se avsnitt 5.3) 
4.7  Effekter på förmågan att framföra fordon och använda maskiner 
På grund av biverkningar som dåsighet, yrsel, kramper och dimsyn har amifampridin mindre eller 
måttlig effekt på förmågan att framföra fordon och använda maskiner (se avsnitt 4.8). 
4.8  Biverkningar 
Sammanfattning av säkerhetsprofilen 
De vanligaste rapporterade biverkningarna är parestesi (som perifera och peribukala parestesier) och 
gastrointestinala störningar (som epigastralgi, diarré, illamående och buksmärtor). Intensiteten och 
förekomsten för de flesta biverkningarna är dosberoende. 
Tabell 1 nedan visar rapporterade biverkningar av amifampridin. 
5 
 
 
 
 
 
 
 
 
 
 
 
 
 
 
 
 
Tabulerad förteckning över biverkningar 
Förekomsten definieras som: Mycket vanliga (≥ 1/10), Vanliga (≥ 1/100, < 1/10), Mindre vanliga 
(≥ 1/1 000, < 1/100), Sällsynta (≥ 1/10 000, < 1/1 000), Mycket sällsynta (< 1/10 000) och Ingen känd 
frekvens (kan inte beräknas från tillgängliga data). Biverkningarna anges i sjunkande allvarlighetsgrad 
inom respektive frekvensgruppering. 
Frekvens har uppskattats utifrån en klinisk studie där effekterna av amifampridin på hjärtrepolarisering 
vid en singeldos på 30 mg eller 60 mg hos friska frivilliga försökspersoner utvärderades.  
Tabell 1:  Biverkningar som rapporterats med amifampridin 
MedDRA 
Föredragen term 
MedDRA 
Systemorganklass 
Psykiska störningar  Sömnstörningar, ångest. 
Centrala och perifera 
nervsystemet 
Ögon 
Hjärtat 
Blodkärl 
Andningsvägar, 
bröstkorg och 
mediastinum 
Magtarmkanalen 
Krampanfall, korea, myokloni, dåsighet, kraftlöshet, 
trötthet, huvudvärk 
Yrsel1, hypoestesi1, parestesi1 
Dimsyn 
Störd hjärtrytm, hjärtklappning 
Raynauds fenomen 
Kalla extremiteter1 
Bronkial hypersekretion, astmaattack hos astmatiska 
patienter eller patienter med tidigare astma, hosta 
Oral hypoestesi1, oral parestesi1, perifer och 
peribuckal parestesi, illamående1 
Buksmärta 
Diarré, epigastralgi 
Frekvens 
Ingen känd frekvens 
Ingen känd frekvens 
Mycket vanlig 
Ingen känd frekvens 
Ingen känd frekvens 
Ingen känd frekvens 
Vanlig 
Ingen känd frekvens 
Mycket vanlig 
Vanlig 
Ingen känd frekvens 
Lever och gallvägar  Förhöjda nivåer av leverenzym (transaminaser)  
Hyperhidros1, kallsvett1 
Hud och subkutan 
vävnad 
1 Biverkningar som rapporterats i en klinisk studie där man utvärderade effekterna av amifampridin 
på hjärtrepolarisering vid en singeldos på 30 mg eller 60 mg hos friska frivilliga försökspersoner. 
Ingen känd frekvens 
Mycket vanlig 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Erfarenheterna av överdosering är begränsade. Akut överdosering manifesterar sig bland annat i 
kräkningar och buksmärta. I händelse av överdosering skall patienten avbryta behandlingen. Det finns 
inte något särskilt motgift. Stödjande vård bör ges enligt kliniska indikationer, inklusive noggrann 
övervakning av vitala tecken. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga medel med verkan på nervsystemet ATC-kod: N07XX05. 
6 
 
 
 
 
 
 
 
 
 
 
 
Verkningsmekanism 
Amifampridin blockerar spänningsberoende kaliumkanaler och förlänger därigenom presynaptisk 
depolarisation av cellmembranet. Genom att aktionspotentialen förlängs förbättras transporten av 
kalcium till nervänden. Den ökning av intracellulära kalciumkoncentrationer som blir resultatet 
underlättar exocytos av vesiklar som innehåller acetylkolin, vilket i sin tur förbättrar den 
neuromuskulära överföringen. 
Det förbättrar muskelstyrka och amplituder för CMAP (compound muscle action potential) i vila med 
ett totalt viktat medelvärde för skillnad på 1,69 mV (95 % KI 0,60 till 2,77). 
Farmakodynamiska effekter 
Den farmakodynamiska profilen för amifampridin har undersökts för en lång rad doser. I en 
prospektiv, placebokontrollerad, randomiserad studie av 26 patienter med Lambert-Eatons myastena 
syndrom (LEMS) rapporterades klinisk effekt för amifampridin i den högsta dos som rekommenderas 
som standard, 60 mg/dag (Sanders m.fl. 2000). I två andra studier med sammanlagt 57 patienter med 
LEMS rapporteras data för högre doser av amifampridin. McEvoy m.fl. 1989 rapporterade data från en 
korttidsstudie av 12 patienter med LEMS som visar att administrering av amifampridin i doser upp 
till 100 mg/dag under en tid av 3 dagar hade effekt för att behandla autonoma och motoriska 
LEMS-symtom. Sanders m.fl. 1998 lade fram uppgifter om effekt och säkerhet för behandling med 
amifampridin i doser upp till 100 mg/dag av 45 patienter med LEMS som i genomsnitt behandlades 
under 31 månader. Under exceptionella förhållanden kan därför högre doser upp till ett maximum 
av 80 mg/dag vara fördelaktiga om de ges med lämplig övervakning av säkerheten. Det 
rekommenderas att dostitrering från 60 mg/dag till 80 mg/dag utförs i steg om 5mg var sjunde dag. 
Dosökningarna bör avbrytas om biverkningar eller EKG-avvikelser observeras. 
Effekten av en singeldos på 30 mg eller 60 mg amifampridinfosfat användes för att utvärdera det 
farmakokinetiska QTc-sambandet med amifampridinkoncentrationen på 
hjärtrepolariseringsexponering hos friska frivilliga försökspersoner. Denna utvärdering gjordes i en 
dubbelblindad, randomiserad, crossover-studie i fas 1 för att definiera EKG-påverkan av 
amifampridinfosfat vid dessa doser jämfört med placebo och moxifloxacin (en positiv kontroll) hos 
friska män och kvinnor som är långsamma acetylerare (n=52). Man såg ingen påverkan av 
amifampridinfosfat på hjärtfrekvens, atrioventrikulär överledning eller hjärtdepolarisering mätt med 
hjärtfrekvens, PR och QRS-intervalldurationer. Ingen av försökspersonerna utvecklade nya kliniskt 
relevanta morfologiska EKG-förändringar efter administrering av amifampridinfosfat. Ingen påverkan 
av amifampridinfosfat observerades på hjärtrepolarisering bedömt utifrån QTc-intervallet. 
Klinisk effekt och säkerhet 
En dubbelblind, placebokontrollerad, randomiserad abstinensstudie avsedd att utvärdera effekten och 
verkan hos amifampridinfosfat i patienter med LEMS genomfördes i vuxna patienter som var 
minst 18 år gamla (n=26). Patienterna bibehölls på en stabil dos och frekvens av amifampridinfosfat i 
minst 7 dagar före randomisering. I denna fyra dagar långa studie randomiserades (1:1) patienterna till 
amifampridinfosfat (vid patientens optimala dos) eller placebo Dag 0. Baselinjebedömningar gjordes 
Dag 0. De primära effektmåtten var ändringen från baslinjen (CFB) i Patient Global Impression (SGI) 
och Quantitative Myasthenia Gravis (QMG) poängen Dag 4. Ett sekundärt effektmått var ändringen 
från baslinjen Dag 4 i CGI-I-poäng, vilken fastställdes av de behandlande läkarna. Patienterna tilläts 
använda stabila doser av periferskt verkande kolinesterasinhibitorer eller kortikosteroider. Patienter 
som nyligen har genomfört immunmodulerande terapier (t.ex. azatioprin, mykofenolat, cyklosporin), 
rituximab, intravenöst immunoglobulin G och plasmaferes uteslöts ur studien. Patienternas 
medianålder var 55,5 år (åldersintervall: 31–75 år) och 62 % var kvinnor och 38 % var män. 
Efter det 4 dagar långa dubbelblinda behandlingsavbrottet bibehöll patienter som behandlades med 
amifampridinfosfat muskelstyrka jämfört med patienter som behandlades med som uppvisade 
7 
 
 
 
 
 
 
 
 
 
försämrad muskelstyrka. Observerad medeldifferens mellan QMG Total och SGI-ändring jämfört med 
baslinjepoäng mellan behandlingarna var -6,54 (95 % KI: -9,78, -3,29; p=0,0004) 
respektive 2,95 (95 % KI: 1,53, 4,38; p=0,0003), båda resultaten statistiskt signifikanta till förmån för 
amifampridinfosfat. Dessutom uppvisade av läkare fastställda CGI-I-poäng Dag 4 signifikant 
förbättring hos patienter som fortsatte med amifampridinfosfat jämfört med placebo (p=0,0020). 
Tabell 2:   Sammanfattning av ändringar i primära och sekundära effektmått jämfört med 
baslinje 
6,54 
Placebo (n=13) 
Amifampridin (n=13) 
-0,64 
2,95 (1,53, 4,38) 
0,0003 
0,00 
-6,54 (-9,78, -3,29) 
0,0004 
Bedömning 
QMG-poänga 
Medel-LSd  
Skillnad Medel-LS (95 % KI) 
p-värded 
SGI-poängb 
Medel-LSd  
Skillnad Medel-LS (95 % KI) 
p-värded 
CGI-I-poängc 
Medelvärde (SD)  
p-värdee 
a Totalt QMG-poängintervall 0–39, 13 objekt, 0–3 poäng på varje prov. Ju fler poäng = desto värre 
symptom. 
b SGI är en 7-punktsskala som bedömmer det globala intrycket av studiebehandlingens verkan 
(1=fruktansvärd till 7=förtjust). 
c CGI-I är en 7-punktsskala baserad på ändringar i symptom, beteende och funktionell förmåga 
(1=mycket bättre till 7=mycket sämre). 
d CFB för QMG total poäng modellerades som svar, med fast tid för verkan för behandling och QMG 
vid baslinje. 
e p-värde baserat på Wilcoxon-test för skillnader i behandlingen. 
3,8 (0,80) 
0,0020 
5,5 (1,27) 
-3,59 
Referensläkemedlet som innehåller amifampridin har godkänts enligt reglerna om ”godkännande i 
undantagsfall”.  Detta innebär att det inte har varit möjligt att få fullständig information om 
referensläkemedlet eftersom sjukdomen är sällsynt. Europeiska läkemedelsmyndigheten går varje år 
igenom eventuell ny information och uppdaterar denna produktresumé när så behövs i enlighet med 
referensläkemedlets SmPC. 
5.2  Farmakokinetiska egenskaper 
Absorption 
Oralt administrerat amifampridin absorberas snabbt hos människa och uppnår maximala (Tmax) 
plasmakoncentrationer vid 0,6 till 1,3 timmar (medelvärden). 
Hos människa påverkas hastigheten och omfattningen av absorptionen av amifampridin av föda (se 
tabell 3). Cmax och AUC minskade, och tiden för att nå maximala plasmakoncentrationer ökade när 
amifampridinfosfat administrerades tillsammans med föda jämfört med utan föda. En fördubblad 
ökning av tiden för att nå Cmax (Tmax) observerades vid närvaro av föda. På liknande sätt var 
ökningarna i Cmax och AUC0-∞ större under fastestadiet än tillsammans med föda. Generellt gjorde föda 
att absorptionen av amifampridin gick långsammare och minskade med en reducerad exponering vid 
Cmax med i genomsnitt ~44 % och en reducerad exponering vid AUC med ~20 %, baserat på 
geometriska medelkvoter (föda-mot-fasta) . 
8 
 
 
 
 
 
 
 
 
Skillnaderna i skenbar terminal halveringstid för eliminering i plasma var 3-4-faldiga mellan 
försökspersoner i födoeffektstudien. Biotillgängligheten är ungefär 93-100 % baserat på återvinning av 
ometaboliserat amifampridin och en huvudmetabolit i form av 3-N-acetylerat amifampridin i urin. 
Tabell 3:  Farmakokinetiska parametrar för amifampridin hos icke-fastande och fastande 
försökspersoner efter administrering av en oral engångsdos av amifampridinfosfat. 
Amifampridin 
20 mg  
Fastande 
(n=45) 
Cmax 
(ng/ml) 
medelvärde 
(S.D.), 
spridning 
59,1 (34,4);  
16-137 
Icke-fastande* 
(n=46) 
40,6 (31,3);  
2,81-132 
AUC0-∞ 
(ng∙tim/ml) 
medelvärde 
(S.D.),   
spridning 
117 (76,6);  
22,1-271 
109 (76,4);  
9,66-292 
* Äter en standardiserad fettrik måltid 
Tmax 
(tim) 
medelvärde (S.D.), 
spridning 
t1/2 
(tim) 
medelvärde (S.D.), 
spridning 
0,637 (0,247);  
0,25-1,5 
1,31 (0,88);    
0,5-4,0 
2,5 (0,73),       
1,23-4,31 
2,28 (0,704);  
0,822-3,78 
I en studie av friska, frivilliga försökspersoner påverkades den systemiska exponeringen av 
amifampridin märkbart av den totala metabola acetyleringsaktiviteten hos NAT-enzymer och 
NAT2-genotypen. NAT-generna är höggradigt polymorfa och leder till fenotyper med varierande 
acetyleringsaktivitetshastigheter från långsamma till snabba. I studien på friska, frivilliga 
försökspersoner definierades snabba acetylerare genom att de hade en koffeinmetabolitkvot på 
> 0,3 och långsamma acetylerare genom att de hade en koffeinmetabolitkvot på < 0,2. Exponeringen 
för amifampridin var signifikant högre hos långsamma acetylerare jämfört med snabba acetylerare. 
Statistiskt signifikanta skillnader i amifampridins PK-parametrar Cmax, AUC0-∞, t1/2 och uppenbar 
clearance sågs mellan snabba och långsamma acetylerare vid alla dosnivåer. I denna studie fick 
långsamma acetylerare fler biverkningar än de snabba acetylerarna. Säkerhetsprofilen i denna studie 
stämmer med biverkningar som setts hos patienter på amifampridin. 
Tabell 4:  Genomsnittliga PK-parametrar för amifampridin hos friska försökspersoner efter 
orala engångsdoser (5–30 mg) för långsamma och snabba acetylatorfenotyper 
6 
6 
6 
6 
5 
6 
6 
30 
10 
20 
Dos av 
amifampridin 
(mg) 
Försökspersoner 
(N) 
Acetylatorfenotyp  Snabb  Långsam  Snabb  Långsam  Snabb 
Genomsnittliga PK-parametrar för amifampridin 
AUC0-t 
(ng·tim/ml) 
AUC0--∞ 
(ng·tim/ml) 
Cmax (ng/ml) 
Tmax (tim) 
t 1/2 (tim) 
Den genomsnittliga koffeinacetylatorkvoten för dessa 12 försökspersoner som fick fyra eskalerande 
doser var 0,408 och 0,172 för snabba respektive långsamma acetylatortyper.  
9,91 
34,4 
0,805  1,14 
2,60 
1,21 
25,5 
0,810 
1,65 
17,9 
0,830 
2,22 
3,98 
0,750 
0,603 
Långsam  Snabb 
16,2 
1,04 
1,23 
56,7 
1,07 
2,93 
89,6 
1,29 
3,11 
24,7 
26,2 
2,89 
3,57 
66,3 
32,1 
11,1 
30,1 
43,5 
68,9 
45,2 
9,55 
146 
234 
142 
230 
6 
6 
Långsam 
9 
 
 
 
 
 
 
Distribution 
Distributionen av amifampridin studerades hos råtta. Efter oral administrering av radioaktivt märkt 
[14C] amifampridin absorberas radioaktivt material snabbt från mag-tarmkanalen och distribueras i 
hela kroppen. Koncentrationerna i vävnaderna är i allmänhet lika med eller högre än koncentrationerna 
i plasma, med störst koncentration i exkretionsorgan (lever, njurar och mag-tarmkanal) och vissa 
vävnader med körtelfunktion (tårkörtlar, salivkörtlar, slemkörtlar, hypofys och sköldkörtel). 
Metabolism 
In vitro- och in vivo-studier på människa indikerar att amifampridin metaboliseras till en enda 
huvudmetabolit, 3-N-acetylerat amifampridin. 
Eliminering 
Hos människa utsöndras 93,2-100 % av amifampridin i urinen inom 24 timmar efter dosering som 
amifampridin (19 %) och dess 3-N-acetylerade amifampridin-metabolit (74,0-81,7 %). 
Halveringstiden för eliminering i plasma är ungefär 2,5 timmar för amifampridin och 4 timmar för 
den 3-N-acetylerade amifampridin-metaboliten. 
Den generella elimineringen av amifampridin beror huvudsakligen på metabolism av N-acetylering 
och att acetylerarfenotyp har kraftigare effekt på en individs metabolism och eliminering av 
amifampridin än eliminering via njurfunktionen (se tabell 5). 
Nedsatt njurfunktion  
Exponeringen av amifampridin var generellt högre hos patienter med nedsatt njurfunktion än hos 
patienter med normal njurfunktion. NAT2-fenotyp hade dock större effekt på en individs exponering 
för amifampridin än status hos njurfunktionen (se tabell 5). Amifampridin-exponering vid AUC0–∞ var 
upp till två gånger högre hos långsamma acetylerare och upp till tre gånger högre hos snabba 
acetylerare med allvarligt nedsatt njurfunktion jämfört med patienter med normal njurfunktion. 
Exponering vid Cmax påverkades marginellt av nedsatt njurfunktion oavsett acetyleringsstatus. 
Däremot påverkades exponeringsnivåerna av 3-N-acetylmetaboliter i större utsträckning av nedsatt 
njurfunktion än de för amifampridin. 3-N-acetylmetabolitexponeringen vid AUC0–∞ var upp 
till 6,8 gånger högre hos långsamma adetylerare och upp till 4 gånger högre hos snabba acetylerare vid 
allvarligt nedsatt njurfunktion jämfört med patienter med normal njurfunktion. Exponering vid Cmax 
påverkades bara marginellt av nedsatt njurfunktion oavsett acetyleringsstatus. Även om metaboliten är 
inaktiv i kaliumkanaler är potentiella offtarget-effekter på grund av ackumulering inte kända. 
Tabell 5:  Genomsnittliga PK-parametrar för amifampridin hos patienter med normal och 
nedsatt njurfunktion efter administrering av en oral engångsdos (10 mg) hos långsamma och 
snabba acetylerarfenotyper 
4 
Lindrig 
Normal 
Renal 
status 
Patienter 
(N) 
NAT2  
fenotyp 
Genomsnittliga PK-parametrar för amifampridin 
långsam 
snabb 
snabb 
4 
4 
4 
långsam 
Måttlig 
Allvarlig 
4 
4 
4 
4 
snabb 
långsam 
snabb 
långsam 
AUC 0-∞ 
(ng·h/ml) 
Cmax 
(ng/ml) 
10,7  
59,1 
16,1  
81,3 
14,3  
126  
32,8  
119  
7,65  
38,6  
11,1  
33,5  
8,33  
52,5  
9,48  
44,1  
10 
 
 
 
 
 
 
 
 
 
 
 
Lindrig 
Normal 
Renal 
status 
Tmax (tim) 
t1/2 (tim) 
Genomsnittliga PK-parametrar för 3-N-acetylamifampridin 
0,88 
2,95 
0,43 
2,71 
0,44 
1,63 
0,88 
1,86 
Måttlig 
Allvarlig 
0,51 
1,72 
0,55 
3,89 
0,56 
1,64 
 0,63 
 3,17 
AUC 0 -∞ 
(ng·h/ml) 
Cmax 
(ng/ml) 
Tmax (tim) 
t 1/2 (tim) 
872 
594 
1264 
1307 
2724 
1451 
3525 
4014 
170 
115 
208 
118 
180 
144 
164 
178 
1,13 
4,32 
0,75 
4,08 
1,44 
5,35 
1,38 
7,71 
2,00 
13,61 
1,13 
6,99 
1,63 
18,22 
2,81 
15,7 
Nedsatt leverfunktion 
Det finns inte några data om amifampridins farmakokinetik hos patienter med nedsatt leverfunktion 
(se avsnitten 4.2 och 4.4). 
Pediatrisk population 
Det finns inte några data om amifampridins farmakokinetik hos barn (se avsnitt 4.2). 
Ålderns effekt på amifampridins farmakokinetik har inte studerats.  
5.3  Prekliniska säkerhetsuppgifter 
I farmakologiska säkerhetsstudier på råttor har man inte sett några effekter på andningsapparaten vid 
doser på upp till 10 mg/kg eller på det centrala nervsystemet vid doser på upp till 40 mg/kg. 
I en toxicitetsstudie med upprepad dos till råttor och hundar konstaterades effekter på det centrala och 
autonoma nervsystemet, ökad vikt för lever och njure samt effekter på hjärtat (andra gradens 
atrioventrikulärblock). Inga säkerhetsmarginaler till exponering för människor uppnåddes i 
djurstudierna på grund av känsligheten hos de djurmodeller som användes. 
Vid en två år lång foderstudie av karcinogenicitet hos råttor orsakade amifampridin små men statistiskt 
dosrelaterade ökningar i incidensen av schwannom hos båda könen, samt endometrial carcinom i 
honor. Resultatens kliniska relevans är okänd. 
Amifampridin var inte genotoxiskt i en standarduppsättning av in vitro- och in vivo-tester. 
Djurstudier som undersökte reproduktions- och utvecklingstoxicitet i samband med amifampridin har 
utförts på råttor och kaniner med doser upp till 75 mg/kg/dag. Amifampridin medförde ingen oönskad 
reaktion på fertiliteten hos råtthannar eller råtthonor vid doser upp till 75 mg/kg/dag, och ingen effekt 
på utveckling eller fertilitet sågs efter födseln hos de behandlade djurens avkomma. I en 
reproduktionsstudie, under och efter födelse, av gravida råttor som behandlades med amifampridin 
sågs en dosrelaterad ökning av procentuellt antal mödrar med dödfödd avkomma (16,7 % - 20 %) vid 
22,5 mg/kg/dag och 75 mg/kg/dag (1,1 och 2,7 gånger 80 mg per dag-dosen hos människor baserad på 
Cmax). I en liknande studie på gravida kaniner sågs dock ingen effekt på livsduglighet hos embryo/
foster när detta undersöktes innan födsel med doser upp till 57 mg/kg/dag. 
6. 
FARMACEUTISKA UPPGIFTER
6.1  Förteckning över hjälpämnen 
11 
Mikrokristallin cellulosa 
Vattenfri kolloidal kiseldioxid 
Kalciumstearat 
6.2 
Inkompatibiliteter 
Ej relevant. 
6.3  Hållbarhet 
3 år. 
6.4  Särskilda förvaringsanvisningar 
Inga särskilda temperaturanvisningar. Förvaras i originalförpackningen. Ljuskänsligt. 
6.5  Förpackningstyp och innehåll 
10 x 1 tabletter i perforerad endosblister av aluminium-PVC/PVDC. 
Förpackningsstorlekar på 90 x 1 tabletter, 100 x 1 tabletter och 120 x 1 tabletter.  
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
SERB S.A.  
Avenue Louise 480   
1050 Bruxelles  
Belgien 
8. 
NUMMER PÅ GODKÄNNANDE FÖR FÖRSÄLJNING  
EU/1/22/1646/001 
EU/1/22/1646/002 
EU/1/22/1646/003 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
EXCELLA GmbH & Co. KG 
Nürnberger Strasse 12 
90537 Feucht  
Tyskland 
SERB S.A.  
Avenue Louise 480   
1050 Bruxelles  
Belgien 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven beträffande inlämning av periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG samt eventuella senare uppdateringar som finns på Europeiska 
läkemedelsmyndighetens webbplats.. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.  
En uppdaterad riskhanteringsplan ska lämnas in  
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan 
leda till betydande ändringar i läkemedlets nytta-riskprofil eller efter att en viktig 
milstolpe (för farmakovigilans eller riskminimering) har nåtts. 
14 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Amifampridine SERB 10 mg tabletter 
amifampridin 
2. 
DEKLARATION AV AKTIV(A) SUBSTANS(ER) 
Varje tablett innehåller amifampridinfosfat motsvarande 10 mg amifampridin. 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
90 x 1 tabletter 
100 x 1 tabletter 
120 x 1 tabletter 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Oral användning 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat 
9. 
SÄRSKILDA FÖRVARINGSANVISNINGAR 
Förvaras i originalblistret. Ljuskänsligt. 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
SERB S.A.  
Avenue Louise 480   
1050 Bruxelles 
Belgien 
12.  NUMMER PÅ GODKÄNNANDE FÖR FÖRSÄLJNING  
EU/1/22/1646/001 
EU/1/22/1646/002 
EU/1/22/1646/003 
13.  TILLVERKNINGSSATSNUMMER 
Batch 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Amifampridine SERB 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.   UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
Perforerad värmeförseglad endosblister 
1. 
LÄKEMEDLETS NAMN 
Amifampridine SERB 10 mg tabletter 
amifampridin 
2. 
INNEHAVARE AV GODKÄNNANDE FÖR FÖRSÄLJNING 
SERB S.A.  
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
19 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Amifampridine SERB 10 mg tabletter 
amifampridin 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
- 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
1. 
2. 
3. 
4. 
5. 
6. 
Vad Amifampridine SERB är och vad det används för 
Vad du behöver veta innan du tar Amifampridine SERB 
Hur du tar Amifampridine SERB 
Eventuella biverkningar 
Hur Amifampridine SERB ska förvaras 
Förpackningens innehåll och övriga upplysningar 
1. 
Vad Amifampridine SERB är och vad det används för 
Amifampridine SERB innehåller den aktiva substansen amifampridin. 
Amifampridine SERB används för att behandla symtom av en nerv- och muskelsjukdom som kallas 
Lambert-Eatons myastena syndrom eller LEMS hos vuxna. Denna sjukdom är en störning som 
påverkar överföringen av nervimpulser till muskler och orsakar muskelsvaghet. Den kan vara 
förknippad med vissa tumörtyper och kallas då paraneoplastisk form av LEMS. Om dessa tumörer inte 
föreligger talar man om icke paraneoplastisk form av LEMS. 
Hos patienter som lider av denna sjukdom minskar frisättningen av ett kemiskt ämne kallat acetylkolin 
som normalt förmedlar nervsignalerna till muskeln, och muskeln kan inte ta emot några eller alla av 
nervens signaler.  
Amifampridine SERB fungerar genom att det ökar frisättningen av acetylkolin och hjälper muskeln att 
ta emot nervimpulsen. 
2. 
Vad du behöver veta innan du tar Amifampridine SERB 
Ta inte Amifampridine SERB 
om du är allergisk mot amifampridin eller något annat innehållsämne i detta läkemedel (anges i 
avsnitt 6), 
om du har astma som inte kontrolleras, 
om du har epilepsi, 
tillsammans med läkemedel som kan påverka hjärtats elektriska aktivitet (förlängt  
QT-intervall – kan upptäckas med elektrokardiogram), som till exempel: 
sultroprid (ett läkemedel som förskrivs för behandling av vissa beteendestörningar hos vuxna), 
läkemedel mot hjärtrytmrubbningar (t.ex. disopyramid)  
läkemedel för behandling av matsmältningsproblem (t.ex. cisaprid, domperidon) 
läkemedel för behandling av infektioner - antibiotika (t.ex. rifampicin) och medel mot svampinfektion 
(t.ex. ketokonazol) 
21 
 
 
 
 
 
 
 
 
 
 
 
 
 
tillsammans med läkemedel som har en terapeutisk dos som ligger nära den maximala säkra dosen, 
om du har ett medfött hjärtproblem (medfött QT-syndrom). 
Fråga din läkare eller apotekspersonal om det är något du undrar över. 
Varningar och försiktighet 
Tala med läkare eller apotekspersonal innan du tar Amifampridine SERB. 
Tala om för läkare om du har  
astma 
tidigare episoder av konvulsioner (krampanfall) 
njurproblem 
leverproblem 
Din läkare kommer att noggrant övervaka hur Amifampridine SERB fungerar för dig och kan bli 
tvungen att ändra dosen av läkemedel som du tar. Din läkare kommer även att övervaka ditt hjärta vid 
starten av behandlingen och varje år därefter. 
Om du har LEMS men inte cancer kommer din läkare att göra en ingående bedömning av den 
potentiella risken för cancer med Amifampridine SERB innan behandlingen påbörjas. 
Tala om att du tar Amifampridine SERB för varje läkare som du konsulterar. 
Avbryt behandlingen och konsultera omedelbart din läkare om du drabbas av något av 
följande: 
Konvulsioner (krampanfall) 
Astma 
Andra läkemedel och Amifampridine SERB 
Tala om för läkare om du tar, nyligen har tagit eller kan tänkas ta andra läkemedel. 
En del läkemedel kan påverka eller påverkas av Amifampridine SERB när de används samtidigt. 
Följande läkemedel får inte tas tillsammans med Amifampridine SERB:  
Läkemedel som kan förändra den elektriska aktiviteten hos hjärtat (förlängt QT-intervall – upptäcks 
med EKG) t.ex. sultoprid, disopyramid, cisaprid, domperidon, rifampicin och ketokonazol (se “Ta inte 
Amifampridine SERB”). 
Det är särskilt viktigt att tala med din läkare om du tar något av följande läkemedel eller planerar att 
börja ta något av följande läkemedel: 
Läkemedel mot malaria (till exempel halofantrin och meflokin). 
Tramadol (ett smärtstillande medel). 
Antidepressiva medel – tricykliska antidepressiva medel (till exempel klomipramin, amoxapin), 
selektiva serotoninåterupptagshämmare (till exempel citalopram, dapoxetin) och atypiska 
antidepressiva medel (till exempel bupropion). 
Läkemedel för psykiska problem (till exempel haloperidol, karbamazapin, klorpromazin, klozapin). 
Läkemedel för att behandla Parkinsons sjukdom – antikolinergika (till exempel trihexylfenidyl, 
mesylat), MAO-B-hämmare (till exempel selegilin, deprenyl), COMT-hämmare (till exempel 
entakapon). 
Läkemedel för att behandla allergier – antihistaminer (till exempel terfenadin, astemizol, cimetidin). 
Muskelavslappande läkemedel – (till exempel mivakurium, piperkurium, suxametonium). 
Lugnande medel (till exempel barbiturater). 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel. 
22 
 
 
 
 
 
 
 
 
 
 
 
 
Använd inte Amifampridine SERB om du är gravid. Du måste använda effektiva preventivmedel 
under hela behandlingen. Informera omedelbart din läkare om du upptäcker att du är gravid under 
behandlingen.  
Det är okänt om Amifampridine SERB utsöndras i mänsklig bröstmjölk. Du och din läkare bör 
diskutera risker och fördelar med att fortsätta ta Amifampridine SERB under amning. 
Körförmåga och användning av maskiner 
Detta läkemedel kan orsaka dåsighet, yrsel, konvulsioner (krampanfall) och dimsyn, vilket kan 
påverka din förmåga att köra bil eller använda maskiner. Kör inte bil och använd inte maskiner om du 
märker någon av de här biverkningarna. 
3. 
Hur du tar Amifampridine SERB 
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker. 
Vilken dos du ska ta fastställs av din läkare på grundval av hur intensiva dina symtom är och vissa 
genetiska faktorer. Denna dos passar endast för dig. 
Startdosen är 5 mg amifampridin (en halv tablett) tre gånger dagligen (dvs. 15 mg per dag). Din läkare 
kan öka den här dosen långsamt, först till 5 mg (en halv tablett) fyra gånger dagligen (dvs. 20 mg per 
dag). Därefter kan din läkare fortsätta att öka din totala dagliga dos genom att lägga till 5 mg (en halv 
tablett) per dag, var fjärde eller femte dag.  
Den högsta rekommenderade dosen är 60 mg per dag (dvs. sammanlagt sex tabletter som ska tas med 
mellanrum under dagen). Totala dagliga doser som överstiger 20 mg bör delas i två till fyra separata 
doser. Ingen enkeldos får överstiga 20 mg (två tabletter). 
Tabletterna har en brytskåra som gör att de kan brytas i två halvor. Tabletterna ska sväljas med vatten, 
och ska tas i samband med födointag. 
Patienter med njur- eller leverproblem: 
Amifampridine SERB bör användas med försiktighet av patienter med njur- eller leverproblem. En 
daglig startdos på 5 mg (halv tablett) Amifampridine SERB rekommenderas för patienter med måttliga 
eller svåra njur- eller leverproblem. För patienter med lindriga njur- eller leverproblem 
rekommenderas en daglig startdos på 10 mg (5 mg två gånger per dag) Amifampridine SERB. För 
dessa patienter bör dosen av Amifampridine SERB ökas långsammare än för patienter utan njur- eller 
leverproblem med dosökningar i steg om 5 mg var sjunde dag. Konsultera din läkare om några 
biverkningar inträffar eftersom det kan vara nödvändigt att sluta öka dosen. 
Om du har tagit för stor mängd av Amifampridine SERB 
Om du har tagit för stor mängd av Amifampridine SERB kan du drabbas av kräkningar och magont. 
Om du märker något av de här symtomen ska du omedelbart kontakta läkare eller apotekspersonal. 
Om du har glömt att ta Amifampridine SERB 
Ta inte dubbel dos för att kompensera för glömd dos om du har glömt att ta Amifampridine SERB, 
utan fortsätt att ta din behandling enligt din läkares ordination. 
Om du slutar att ta Amifampridine SERB 
Om behandlingen avbryts kan du märka symtom som trötthet, långsamma reflexer och förstoppning. 
Avbryt inte behandlingen utan att konsultera din läkare. 
Om du har ytterligare frågor om detta läkemedel, kontakta läkare eller apotekspersonal. 
23 
 
 
 
 
 
 
 
 
 
 
 
 
 
 
 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Avbryt behandlingen och konsultera omedelbart din läkare om du drabbas av något av 
följande: 
Konvulsioner (krampanfall). 
Astma. 
Mycket vanliga biverkningar som kan förekomma hos fler än 1 av 10 användare är: 
Stickningar och domningar kring munnen och extremiteterna (som fötter och händer),  
Försämrat känselsinne 
Illamående 
Yrsel 
Ökad svettning, kallsvett 
Vanliga biverkningar som kan förekomma hos upp till 1 av 10 användare är: 
Magont 
Kalla händer och fötter. 
Andra biverkningar: 
Intensiteten och förekomsten för de flesta biverkningarna beror på hur stor dos du tar. Följande 
biverkningar har också rapporterats (förekommer hos ett okänt antal användare): 
Raynauds fenomen (cirkulationsstörning som påverkar fingrar och tår). 
Diarré. 
Konvulsioner (krampanfall). 
Hosta, överskott av slem eller segt slem i andningspassagen, astmaattack hos astmatiska patienter eller 
patienter med tidigare astma. 
Dimsyn. 
Störd hjärtrytm, snabba eller oregelbundna hjärtslag (hjärtklappning). 
Kraftlöshet, trötthet, huvudvärk. 
Ångest, sömnstörningar, dåsighet. 
Korea (rörelsestörningar), myokloni (muskelkramper eller ryckningar). 
Ökning av vissa leverenzymer (transaminaser) som syns på blodprov. 
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Amifampridine SERB ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och blistret efter Utg.dat/EXP. Utgångsdatumet 
är den sista dagen i angiven månad. 
Inga särskilda temperaturanvisningar. Förvaras i originalförpackningen. Ljuskänsligt. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
24 
 
 
 
 
 
 
 
 
 
 
 
 
 
 
6. 
Förpackningens innehåll och övriga upplysningar 
Innehållsdeklaration 
Den aktiva substansen är amifampridin. Varje tablett innehåller amifampridinfosfat 
motsvarande 10 mg amifampridin. 
Övriga innehållsämnen är mikrokristallin cellulosa, vattenfri kolloidal kiseldioxid och kalciumstearat. 
Läkemedlets utseende och förpackningsstorlekar 
Vita, runda tabletter, platta på ena sidan och med brytskåra på den andra sidan. 
Tabletterna kan delas i två lika stora delar. 
10 x 1 tabletter i perforerad endosblister av aluminium-PVC/PVDC. 
Förpackningsstorlekar på 90 x 1 tabletter, 100  x 1 tabletteroch 120  x 1 tabletter tabletter. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning 
SERB S.A.  
Avenue Louise 480   
1050 Bruxelles 
Belgien 
Tillverkare 
EXCELLA GmbH & Co. KG 
Nürnberger Strasse 12 
90537 Feucht  
Tyskland 
SERB S.A.  
Avenue Louise 480   
1050 Bruxelles  
Belgien 
Denna bipacksedel ändrades senast  
Amifampridine SERB innehåller samma aktiva substans och fungerar på samma sätt som ett 
”referensläkemedel” som redan är godkänt inom EU. Referensläkemedlet för Amifampridine SERB 
har godkänts enligt reglerna om ”godkännande i undantagsfall”. Detta innebär att det inte har varit 
möjligt att få fullständig information om referensläkemedlet eftersom sjukdomen är sällsynt. 
Europeiska läkemedelsmyndigheten går varje år igenom eventuell ny information och uppdateringar 
av referensläkemedlets bipacksedel kommer att inkluderas i bipacksedeln för Amifampridine SERB 
när så behövs. 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
25 
 
 
 
 
 
 
 
 
 
 
