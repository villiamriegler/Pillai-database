EMA/54129/2023 
EMEA/H/C/005755 
Sotyktu (deukravacitinib) 
Sammanfattning av Sotyktu och varför det är godkänt inom EU 
Vad är Sotyktu och vad används det för? 
Sotyktu är ett läkemedel som används för att behandla vuxna patienter med måttlig till svår 
plackpsoriasis (en inflammatorisk sjukdom som orsakar röda, fjällande fläckar på huden) för vilka 
systemisk behandling (behandling med ett läkemedel som ges genom munnen eller genom injektion) 
är lämplig. 
Sotyktu innehåller den aktiva substansen deukravacitinib. 
Hur används Sotyktu? 
Sotyktu är receptbelagt. Behandling ska inledas av läkare med erfarenhet av att diagnostisera och 
behandla psoriasis. 
Sotyktu finns som tabletter som patienten tar en gång om dagen. Läkaren ska regelbundet utvärdera 
effekten av behandlingen och kan komma att avbryta behandlingen om ingen förbättring ses efter 
24 veckor. 
För mer information om hur du använder Sotyktu, inklusive dosrekommendationer, läs bipacksedeln 
eller tala med läkare eller apotekspersonal. 
Hur verkar Sotyktu? 
Den aktiva substansen i Sotyktu, deukravacitinib, blockerar verkan av tyrosinkinas 2 (TYK2), ett 
enzym inuti cellerna som ingår i proteinfamiljen januskinaser (JAK). Detta enzym medverkar till att 
sätta igång produktionen av cytokiner, som är substanser som medverkar i inflammationen och andra 
processer som orsakar psoriasis. Genom att blockera TYK2:s verkan förhindrar deukravacitinib 
produktionen av cytokiner, vilket minskar inflammationen och förbättrar symtomen vid plackpsoriasis. 
Vilka fördelar med Sotyktu har visats i studierna? 
I två huvudstudier på 1 686 patienter med måttlig till svår plackpsoriasis jämfördes Sotyktu med 
placebo (overksam behandling) och apremilast, en annan systemisk behandling mot plackpsoriasis. I 
studierna undersöktes en förbättring av patienternas symtom efter 16 veckors behandling. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Omkring 55 procent av de patienter som behandlades med Sotyktu hade en minskning på minst 
75 procent av sin PASI-poäng (ett mått på hudlesionernas svårighetsgrad och omfattning), jämfört 
med omkring 38 procent av dem som behandlades med apremilast och omkring 11 procent av dem 
som fick placebo. 
Dessutom uppnådde omkring 51 procent av de patienter som behandlades med Sotyktu ett sPGA-
värde (ett mått på hudlesionernas svårighetsgrad och omfattning) på 0 eller 1 (där 0 respektive 1 
avser helt läkt eller nästan helt läkt hud) och deras sPGA-värde minskade med 2 poäng eller mer. 
Dessa resultat sågs hos omkring 33 procent av dem som behandlades med apremilast och hos omkring 
8 procent av dem som fick placebo. 
Förbättringen av symtomen kvarstod efter 52 veckors behandling med Sotyktu. 
Vilka är riskerna med Sotyktu? 
Den vanligaste biverkningen som orsakas av Sotyktu (kan förekomma hos fler än 1 av 10 användare) 
är övre luftvägsinfektion (infektion i näsa och hals). En fullständig förteckning över biverkningar som 
rapporterats för Sotyktu finns i bipacksedeln. 
Patienter som har en allvarlig eller långvarig infektion, eller en infektion som fortsätter att komma 
tillbaka, får inte ta detta läkemedel. En fullständig förteckning över restriktioner finns i bipacksedeln. 
Varför är Sotyktu godkänt i EU? 
Studier visar att Sotyktu är effektivt när det gäller att minska symtomen på måttlig till svår 
plackpsoriasis. Biverkningarna är lindriga till måttliga och hanterbara. Sotyktu är ett ytterligare 
behandlingsalternativ för patienter som ännu inte har fått systemisk behandling och för dem som inte 
har någon nytta av andra systemiska behandlingar. Europeiska läkemedelsmyndigheten (EMA) fann 
därför att fördelarna med Sotyktu är större än riskerna och att Sotyktu kan godkännas för försäljning i 
EU. 
Vad görs för att garantera säker och effektiv användning av Sotyktu? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sotyktu har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Sotyktu kontinuerligt. Misstänkta 
biverkningar som har rapporterats för Sotyktu utvärderas noggrant och nödvändiga åtgärder vidtas för 
att skydda patienter. 
Mer information om Sotyktu 
Mer information om Sotyktu finns på EMA:s webbplats: 
ema.europa.eu/medicines/human/EPAR/sotyktu. 
Sotyktu (deukravacitinib)  
EMA/54129/2023 
Sida 2/2 
 
 
 
