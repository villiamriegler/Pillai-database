EMA/175972/2015 
EMEA/H/C/001176 
Sammanfattning av EPAR för allmänheten 
Rapiscan 
regadenoson 
Detta är en sammanfattning av det offentliga europeiska utredningsprotokollet (EPAR) för Rapiscan. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Rapiscan? 
Rapiscan är en injektionsvätska, lösning, som innehåller den aktiva substansen regadenoson. 
Vad används Rapiscan för? 
Rapiscan är endast avsett för diagnostik. Det används i en typ av hjärtundersökning som kallas 
myokardperfusionsscintigrafi för att se blodflödet i hjärtmuskeln. 
Före undersökningen belastas vanligen patientens hjärta genom motion som t.ex. gång eller löpning på 
löpband så att blodkärlen i hjärtat vidgas och blodflödet till hjärtmuskeln ökar. Rapiscan används som 
ett s.k. provokationsmedel som har liknande effekt på hjärtat som motion. Det ges till vuxna patienter 
(från 18 års ålder) som inte kan motionera tillräckligt för ett belastningsprov. 
Läkemedlet är receptbelagt. 
Hur används Rapiscan? 
Rapiscan får endast användas på sjukhus som har utrustning för återupplivning och övervakning av 
patienten. 
Det ges som en 10 sekunders injektion av 400 mikrogram i en ven. En injektion natriumkloridlösning 
(saltlösning) ska ges omedelbart efter injektionen. Patienten genomgår sedan 
myokardperfusionsscintigrafi, som börjar med att ett radioaktivt ämne injiceras i kroppen 10–20 
sekunder efter natriumkloridinjektionen. Eftersom Rapiscan får hjärtfrekvensen att öka snabbt och 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
 
blodtrycket att sjunka ska patienterna sitta eller ligga ned och övervakas med täta intervall tills 
effekterna av läkemedlet har klingat av. 
Rapiscan ska endast användas en gång under en 24-timmarsperiod. Patienterna får inte ta några 
läkemedel eller produkter som innehåller metylxantiner (som t.ex. koffein eller teofyllin) under minst 
12 timmar före injektionen med Rapiscan. De bör inte heller få dipyridamol (ett läkemedel som 
förebygger blodproppar) under minst två dagar före injektionen med Rapiscan. Mer information om 
användningen av Rapiscan finns i produktresumén (ingår också i EPAR). 
Hur verkar Rapiscan? 
Den aktiva substansen i Rapiscan, regadenoson, är en A2A-adenosinreceptoragonist. Den verkar 
genom att binda till A2A-adenosinreceptorer i blodkärlsväggarna i hjärtat, vilket får blodkärlen att 
vidgas och blodflödet till hjärtmuskeln att öka. Det gör att blodflödet i hjärtat framträder tydligare 
under myokardperfusionsscintigrafin. 
Hur har Rapiscans effekt undersökts? 
I två huvudstudier fick omkring 2 000 vuxna patienter först genomgå myokardperfusionsscintigrafi 
med adenosin (ett annat läkemedel som används som provokationsmedel) och därefter en andra 
scintigrafi med antingen adenosin eller Rapiscan. Huvudeffektmåttet baserades på hur väl resultaten 
av scintigrafin med Rapiscan stämde överens med scintigrafin med adenosin. 
Vilken nytta har Rapiscan visat vid studierna? 
Resultaten av scintigrafin med Rapiscan och adenosin var jämförbara. Graden av överensstämmelse 
mellan de bilder som erhölls vid den första och den andra scintigrafin var liknande oavsett vilket av de 
båda läkemedlen som användes vid den andra scintigrafin. 
Vilka är riskerna med Rapiscan? 
De vanligaste biverkningarna som orsakas av Rapiscan (uppträder hos fler än 1 av 10 patienter) är 
huvudvärk, yrsel, förändringar av ST-segment (onormala värden vid elektrokardiografi, EKG), 
hudrodnad, dyspné (andnöd), mag-tarmbesvär och bröstsmärta. En fullständig förteckning över 
biverkningar som rapporterats för Rapiscan finns i bipacksedeln. 
Rapiscan får inte ges till patienter med långsam hjärtfrekvens om de inte har pacemaker, instabil 
angina (en typ av bröstsmärta med varierande svårighetsgrad) som inte har kunnat kontrolleras med 
behandling, allvarlig hypotoni (lågt blodtryck) eller dekompenserad hjärtsvikt (när hjärtats 
pumpförmåga är nedsatt). En fullständig förteckning över restriktioner finns i bipacksedeln. 
Varför har Rapiscan godkänts? 
CHMP fann att nyttan med Rapiscan är större än riskerna och rekommenderade att Rapiscan skulle 
godkännas för försäljning. 
Vad görs för att garantera säker och effektiv användning av Rapiscan? 
En riskhanteringsplan har tagits fram för att se till att Rapiscan används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Rapiscan. Där anges också lämpliga försiktighetsåtgärder som vårdpersonal och patienter ska vidta. 
Rapiscan  
EMA/175972/2015  
Sida 2/3 
 
 
 
 
Mer information om Rapiscan 
Den 6 september 2010 beviljade Europeiska kommissionen ett godkännande för försäljning av 
Rapiscan som gäller i hela EU. 
EPAR finns i sin helhet på EMA:s webbplats EMA website/Find medicine/Human medicines/European 
Public Assessment Reports. Mer information om behandling med Rapiscan finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 03-2015. 
Rapiscan  
EMA/175972/2015  
Sida 3/3 
 
 
 
 
