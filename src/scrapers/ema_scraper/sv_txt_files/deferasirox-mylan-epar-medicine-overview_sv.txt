EMA/423311/2019 
EMEA/H/C/005014 
Deferasirox Mylan (deferasirox) 
Sammanfattning av Deferasirox Mylan och varför det är godkänt inom EU 
Vad är Deferasirox Mylan och vad används det för? 
Deferasirox Mylan är ett läkemedel som används för att behandla kroniskt järnöverskott (överskott på 
järn i kroppen) hos följande patientgrupper: 
• 
Patienter från 6 års ålder som har betatalassemi major (en ärftlig blodsjukdom där patienterna har 
för lite normalt hemoglobin – det protein som transporterar syre i kroppen – i blodet) och får täta 
blodtransfusioner. 
•  Barn i åldern 2–5 år som har betatalassemi major och får täta blodtransfusioner, när deferoxamin 
(ett annat läkemedel som används för att behandla järnöverskott) inte kan ges eller inte räcker 
som behandling. 
• 
• 
• 
Patienter från 2 års ålder som har betatalassemi major och får få blodtransfusioner, när 
deferoxamin inte kan ges eller inte räcker som behandling. 
Patienter från 2 års ålder som har olika typer av anemier (låga hemoglobinnivåer i blodet) och får 
blodtransfusioner, när deferoxamin inte kan ges eller inte räcker som behandling. 
Patienter från 10 års ålder med icke-transfusionsberoende talassemisyndrom, när deferoxamin inte 
kan ges eller inte räcker som behandling. Icke-transfusionsberoende talassemisyndrom är 
blodsjukdomar som liknar betatalassemi major men som inte kräver blodtransfusioner. Hos dessa 
patienter beror järnöverskottet på upptag av stora mängder järn från tarmen. 
Deferasirox Mylan innehåller den aktiva substansen deferasirox och är ett generiskt läkemedel, vilket 
innebär att Deferasirox Mylan innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Exjade. Mer information om 
generiska läkemedel finns i dokumentet med frågor och svar här. 
Hur används Deferasirox Mylan? 
Deferasirox Mylan är receptbelagt och behandling ska inledas och övervakas av en läkare med 
erfarenhet av behandling av kroniskt järnöverskott. 
Deferasirox Mylan finns som filmdragerade tabletter (90 mg, 180 mg och 360 mg) som ska tas en 
gång dagligen vid ungefär samma tidpunkt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Startdosen av Deferasirox Mylan beror på patientens kroppsvikt, vad läkemedlet används till och hur 
stort järnöverskottet är. Dosen justeras sedan vid behov, var tredje till sjätte månad, beroende på 
järnnivåerna i blodet. 
För mer information om hur du använder Deferasirox Mylan, läs bipacksedeln eller tala med läkare 
eller apotekspersonal. 
Hur verkar Deferasirox Mylan? 
När kroppen inte kan göra sig av med järn effektivt kan överskottet på järn orsaka skador. Den aktiva 
substansen i Deferasirox Mylan, deferasirox, är en järnkelatkomplexbildare. Den binder till 
överskottsjärnet i kroppen och bildar en förening, ett s.k. kelatkomplex, som kroppen kan göra sig av 
med, främst i avföringen. Detta hjälper till att korrigera järnöverskottet och förhindrar skador på 
organen, till exempel hjärta och lever, till följd av överskottet på järn. 
Hur har Deferasirox Mylans effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Exjade och behöver inte utföras på nytt för Deferasirox Mylan. 
Liksom för alla läkemedel har företaget lagt fram kvalitetsdata för Deferasirox Mylan. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Deferasirox Mylan? 
Eftersom Deferasirox Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Deferasirox Mylan godkänt i EU? 
Europeiska läkemedelsmyndigheten (EMA) fann att det styrkts att Deferasirox Mylan i enlighet med 
EU:s krav har likvärdig kvalitet och är bioekvivalent med Exjade. Myndigheten fann därför att 
fördelarna med Deferasirox Mylan är större än de konstaterade riskerna, liksom för Exjade och att 
läkemedlet kan godkännas för försäljning i EU. 
Vad görs för att garantera säker och effektiv användning av Deferasirox 
Mylan? 
Företaget som marknadsför Deferasirox Mylan måste ta fram ett utbildningspaket för hälso- och 
sjukvårdspersonal. Syftet med detta paket är att informera om behandlingsrekommendationer för 
Deferasirox Mylan, inklusive val av rätt dos och behovet av att övervaka patientens hälsa, särskilt 
njurfunktionen. Företaget kommer även att ta fram ett motsvarande paket för patienter. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Deferasirox Mylan har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Deferasirox Mylan kontinuerligt. 
Biverkningar som har rapporterats för Deferasirox Mylan utvärderas noggrant och nödvändiga åtgärder 
vidtas för att skydda patienterna. 
Deferasirox Mylan (deferasirox)  
EMA/423311/2019  
Sida 2/3 
 
 
 
Mer information om Deferasirox Mylan 
Mer information om Deferasirox Mylan finns på EMA:s webbplats  
ema.europa.eu/medicines/human/EPAR/deferasirox-mylan. Information om referensläkemedlet finns 
också på EMA:s webbplats. 
Deferasirox Mylan (deferasirox)  
EMA/423311/2019  
Sida 3/3 
 
 
 
