EMA/183281/2019 
EMEA/H/C/000332 
Aranesp (darbepoetin alfa) 
Sammanfattning av Aranesp och varför det är godkänt inom EU 
Vad är Aranesp och vad används det för? 
Aranesp är ett läkemedel som används för att behandla anemi (låga halter av röda blodkroppar) som 
orsakar symtom. Aranesp ges till två grupper av patienter: 
•  Vuxna och barn med kronisk njursvikt (en långvarig försämring av njurarnas förmåga att fungera 
som de ska). 
•  Vuxna som får kemoterapi mot icke-myeloid cancer (cancer som inte börjat i benmärgen). 
Aranesp innehåller den aktiva substansen darbepoetin alfa. 
Hur används Aranesp? 
Aranesp är receptbelagt och behandling ska inledas av en läkare med erfarenhet av att behandla de 
typer av anemi som nämns ovan. 
Aranesp finns i en injektionsflaska, en förfylld spruta eller en förfylld penna. Det tillhandahålls i olika 
styrkor. 
För patienter med kronisk njursvikt kan Aranesp injiceras i en ven eller under huden. Det ska injiceras 
under huden hos patienter som får kemoterapi. Dosen och injektionsfrekvensen beror på varför 
Aranesp ges och anpassas, beroende på patientens svar, för att uppnå hemoglobinnivåer som ligger 
inom det rekommenderade intervallet (10–12 gram per deciliter). Hemoglobin är det protein i de röda 
blodkropparna som transporterar syre i kroppen. Den lägsta dosen som ger tillräcklig symtomkontroll 
bör användas. 
Aranesp kan injiceras av patienten eller vårdgivaren under förutsättning att de har fått träning. För 
mer information om hur du använder Aranesp , läs bipacksedeln eller tala med läkare eller 
apotekspersonal. 
Hur verkar Aranesp? 
Hos patienter som får kemoterapi eller har njurproblem kan anemi orsakas av brist på ett hormon som 
kallas erytropoietin eller av att kroppen inte svarar tillräckligt väl på erytropoietin. Den aktiva 
substansen i Aranesp, darbepoetin alfa, verkar på exakt samma sätt som det naturliga hormonet när 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
det gäller att stimulera bildandet av röda blodkroppar i benmärgen. Den har en lite annorlunda 
struktur än det naturliga hormonet. På grund av de små förändringarna av strukturen stannar 
darbepoetin alfa kvar i kroppen längre än naturligt erytropoietin. 
Vilka fördelar med Aranesp har visats i studierna? 
Aranesp har i fyra studier med över 1 200 patienter visat sig vara effektivt vid behandling av kronisk 
njursvikt. Aranesp var lika effektivt som humant rekombinant erytropoietin för att höja 
hemoglobinnivåerna och bibehålla dessa nivåer oberoende av om det gavs som en injektion i en ven 
eller under huden. 
Aranesp har också undersökts på 124 barn med kronisk njursvikt för att kontrollera att det tas upp på 
samma sätt som hos vuxna. 
I två studier med 669 patienter som fick kemoterapi var Aranesp effektivare än placebo (overksam 
behandling) och färre patienter behövde en blodtransfusion. 
Vilka är riskerna med Aranesp? 
Hos patienter med njursvikt är de vanligaste biverkningarna som orsakas av Aranesp (kan uppträda 
hos fler än 1 av 10 personer) överkänslighet (allergi) och hypertoni (högt blodtryck), och hos 
cancerpatienter är de vanligaste biverkningarna överkänslighet och ödem (vätskeansamling). 
Aranesp får inte ges till patienter med högt blodtryck som inte kontrolleras tillräckligt väl. En 
fullständig förteckning över biverkningar och restriktioner finns i bipacksedeln. 
Varför är Aranesp godkänt i EU? 
Europeiska läkemedelsmyndigheten fann att fördelarna med Aranesp är större än riskerna och att 
Aranesp kan godkännas för försäljning i EU. 
Vad görs för att garantera säker och effektiv användning av Aranesp? 
Företaget som marknadsför Aranesp kommer att förse patienter och vårdpersonal med 
utbildningsmaterial med bland annat information om självinjicering av läkemedlet, en 
utbildningschecklista och en demonstrationsanordning. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Aranesp har också tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Aranesp kontinuerligt. 
Biverkningar som har rapporterats för Aranesp utvärderas noggrant och nödvändiga åtgärder vidtas för 
att skydda patienterna. 
Mer information om Aranesp 
Den 8 juni 2001 beviljades Aranesp ett godkännande för försäljning som gäller i hela EU. 
Mer information om Aranesp finns på EMA:s webbplats 
ema.europa.eu/medicines/human/EPAR/aranesp. 
Denna sammanfattning uppdaterades senast 02-2019. 
Aranesp (darbepoetin alfa)  
EMA/183281/2019 
Sida 2/2 
 
 
 
