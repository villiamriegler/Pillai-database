EMA/438049/2015  
EMEA/H/C/002035 
Sammanfattning av EPAR för allmänheten 
Leflunomide ratiopharm 
leflunomid 
Detta är en sammanfattning av det offentliga europeiska utredningsprotokollet (EPAR) för Leflunomide 
ratiopharm. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Leflunomide ratiopharm? 
Leflunomide ratiopharm är ett läkemedel som innehåller den aktiva substansen leflunomid. Det finns 
som vita runda tabletter (10 och 20 mg).  
Leflunomide ratiopharm är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet är Arava. Mer information om generiska läkemedel 
finns i dokumentet med frågor och svar här. 
Vad används Leflunomide ratiopharm för? 
Leflunomide ratiopharm används för att behandla vuxna med aktiv reumatoid artrit (en sjukdom i 
immunsystemet som orsakar inflammation i lederna) eller aktiv psoriasisartrit (en sjukdom som 
orsakar röda fjällande fläckar på huden samt ledinflammation). 
Läkemedlet är receptbelagt.  
Hur används Leflunomide ratiopharm? 
Behandling med Leflunomide ratiopharm bör inledas och övervakas av en läkare med erfarenhet av att 
behandla reumatoid artrit och psoriasisartrit. Innan Leflunomide ratiopharm förskrivs och med jämna 
mellanrum under behandlingens gång ska läkaren ta blodprover på patienten för att kontrollera levern, 
antalet vita blodkroppar och antalet blodplättar. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Behandling med Leflunomide ratiopharm inleds med en uppladdningsdos på 100 mg en gång dagligen 
under tre dagar, vilket följs av en underhållsdos. Den rekommenderade underhållsdosen är 10–20 mg 
en gång dagligen för patienter med reumatoid artrit och 20 mg en gång dagligen för patienter med 
psoriasisartrit. Läkemedlet börjar vanligen verka efter fyra till sex veckor. Effekten kan förbättras 
ytterligare i upp till sex månader. 
Hur verkar Leflunomide ratiopharm? 
Den aktiva substansen i Leflunomide ratiopharm, leflunomid, är ett immunsuppressivt medel. Det 
hämmar inflammationen genom att minska produktionen av immunceller, så kallade lymfocyter, som 
orsakar inflammation. Leflunomid verkar genom att blockera ett enzym som kallas 
dihydroorotatdehydrogenas och som krävs för att lymfocyterna ska kunna dela sig. Färre lymfocyter 
innebär att inflammationen blir mindre uttalad, vilket gör det lättare att kontrollera symtomen vid artrit. 
Hur har Leflunomide ratiopharms effekt undersökts? 
Den sökande lade fram data om experimentmodeller från den vetenskapliga litteraturen. 
Eftersom Leflunomide ratiopharm är ett generiskt läkemedel har studierna på patienter begränsats till 
tester som visar att det är bioekvivalent med referensläkemedlet Arava. Två läkemedel är 
bioekvivalenta när de producerar samma halter av den aktiva substansen i kroppen. 
Vilka är fördelarna och riskerna med Leflunomide ratiopharm? 
Eftersom Leflunomide ratiopharm är ett generiskt läkemedel och bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför har Leflunomide ratiopharm godkänts? 
CHMP fann att det styrkts att Leflunomide ratiopharm i enlighet med EU:s krav har likvärdig kvalitet 
och är bioekvivalent med Arava. Kommittén fann därför att nyttan är större än de konstaterade 
riskerna, liksom för Arava. Kommittén rekommenderade att Leflunomide ratiopharm skulle godkännas 
för försäljning. 
Mer information om Leflunomide ratiopharm 
Den 29 november 2010 beviljade Europeiska kommissionen ett godkännande för försäljning av 
Leflunomide ratiopharm som gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Leflunomide ratiopharm finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 04-2015. 
Leflunomide ratiopharm  
EMA/438049/2015  
Sida 2/2 
 
 
 
 
