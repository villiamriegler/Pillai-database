EMA/471422/2019
EMEA/H/C/4433
Fasenra (benralizumab)
Sammanfattning av Fasenra och varför det är godkänt inom EU
Vad är Fasenra och vad används det för?
Fasenra är ett astmaläkemedel som används för att behandla vuxna med en särskild typ av astma som 
kallas eosinofil astma.
Det används som tilläggsbehandling för vuxna med svår astma som är otillräckligt kontrollerad med en 
kombination av inhalationskortikosteroider i hög dos plus läkemedel som kallas långverkande beta-
agonister.
Fasenra innehåller den aktiva substansen benralizumab.
Hur används Fasenra?
Fasenra finns som en injektionsvätska, lösning i förfyllda sprutor eller injektionspennor. Läkemedlet är 
receptbelagt och behandlingen ska inledas av läkare med erfarenhet av diagnos och behandling av 
svår astma.
Den rekommenderade dosen på 30 mg ges som en injektion under huden i låren eller buken var fjärde 
vecka för de första tre doserna, och var åttonde vecka därefter. Om injektionen ges av en läkare eller 
vårdare kan den också ges under huden i överarmen. Enligt överenskommelse med den behandlande 
läkaren kan patienter som redan tar Fasenra och inte tidigare haft några allvarliga allergiska 
reaktioner, eller deras vårdare, själva injicera Fasenra efter att ha fått lämpliga instruktioner, bland 
annat om hur man är vaksam på tecken och symtom på allergiska reaktioner. Fasenra ska ges så 
länge som patienten har nytta av det, och minst en gång om året ska läkaren på nytt bedöma om 
behandlingen bör fortsätta.
För att få mer information om hur Fasenra används, läs bipacksedeln eller tala med läkare eller 
apotekspersonal.
Hur verkar Fasenra?
Vid eosinofil astma är symtomen kopplade till att det finns för mycket av en typ av vita blodkroppar i 
blodet och i slemmet i lungorna som kallas eosinofiler. Den aktiva substansen i Fasenra, benralizumab, 
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2019. Reproduction is authorised provided the source is acknowledged.
är en monoklonal antikropp (en typ av protein) som utformats för att binda till receptorer (mål) som 
kallas interleukin-5-receptorer på eosinofilernas yta. När Fasenra binder till interleukin-5-receptorer 
aktiveras immunsystemet (kroppens naturliga försvar) till att döda eosinofilerna i blodet och lungorna. 
Detta bidrar till att minska inflammationen och leder till färre astmaanfall och förbättrade symtom.
Vilken nytta med Fasenra har visats i studierna?
Fasenra visade sig minska antalet exacerbationer (attacker) av astma under behandlingen i två 
huvudstudier på totalt 2 511 patienter med eosinofil astma som var otillräckligt kontrollerad med en 
kombination av inhalationskortikosteroider i hög dos och långverkande beta-agonister. Vad gäller 
patienterna med flest blodeosinofiler före behandlingen sågs 0,66 allvarliga attacker per år hos 
patienterna som behandlades med Fasenra (gavs var fjärde vecka för de första tre doserna och var 
åttonde vecka därefter), jämfört med 1,14 hos patienterna som fick placebo (overksam behandling).
En tredje studie som omfattade 220 patienter visade att sjukdomen hos fler patienter som fick Fasenra 
förbättrades så mycket att de kunde sänka dosen av kortikosteroider med i genomsnitt 75 procent 
jämfört med 25 procent av dem som fick placebo.
Vilka är riskerna med Fasenra?
De vanligaste biverkningarna som orsakas av Fasenra (kan förekomma hos upp till 1 av 10 användare) 
innefattar huvudvärk och faryngit (ont i halsen). En fullständig förteckning över biverkningar och 
restriktioner för Fasenra finns i bipacksedeln.
Varför är Fasenra godkänt i EU?
Fasenra har visat sig vara effektivare än placebo när det gäller att minska antalet attacker och behovet 
av kortikosteroidbehandling. Läkemedlet tolereras väl och har få biverkningar. Europeiska 
läkemedelsmyndigheten fann därför att nyttan med Fasenra är större än riskerna och 
rekommenderade att Fasenra kan godkännas för försäljning i EU.
Vad görs för att garantera säker och effektiv användning av Fasenra?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Fasenra har tagits med i produktresumén och bipacksedeln.
Liksom för alla läkemedel övervakas de vetenskapliga uppgifterna för Fasenra kontinuerligt. 
Biverkningar som har rapporterats för Fasenra utvärderas noggrant och nödvändiga åtgärder vidtas för 
att skydda patienterna.
Mer information om Fasenra
Den 8 januari 2018 beviljades Fasenra ett godkännande för försäljning som gäller i hela EU.
Mer information om Fasenra finns på EMA:s webbplats: 
ema.europa.eu/medicines/Human/EPAR/fasenra.
Denna sammanfattning uppdaterades senast 07-2019.
Fasenra (benralizumab) 
EMA/471422/2019
Sida 2/2
