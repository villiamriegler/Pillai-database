EMA/100076/2022 
EMEA/H/C/005243 
Lacosamide UCB (lakosamid) 
Sammanfattning av Lacosamide UCB och varför det är godkänt inom EU 
Vad är Lacosamide UCB och vad används det för? 
Lacosamide UCB är ett  läkemedel som ges ensamt eller som tillägg  till andra epilepsiläkemedel för 
behandling av partiella anfall (epileptiska anfall som börjar i en specifik del av hjärnan) med eller utan 
sekundär generalisering (när den onormala elektriska aktiviteten sprider sig genom hjärnan) hos 
patienter från två års ålder. 
Lacosamide UCB kan också ges som tillägg  till andra epilepsiläkemedel vid behandling av primära 
generaliserade tonisk-kloniska anfall (större anfall som innefattar medvetandeförlust) hos patienter 
från fyra års ålder med idiopatisk generaliserad epilepsi (den typ av epilepsi som antas ha genetiska 
orsaker). 
Lacosamide UCB innehåller den aktiva substansen lakosamid och är detsamma som Vimpat, som redan 
godkänts i EU. Företaget som tillverkar Vimpat har godkänt att  de vetenskapliga uppgifterna för 
läkemedlet kan användas för Lacosamide UCB (informerat samtycke). 
Hur används Lacosamide UCB? 
Läkemedlet är receptbelagt och finns som tabletter, som sirap och som infusionsvätska, lösning (ges 
som dropp i en ven). Lacosamide UCB ska tas två gånger om dagen. Doseringen beror på patientens 
vikt och ålder samt på om Lacosamide UCB används ensamt eller tillsammans med andra 
epilepsiläkemedel. 
Lacosamide UCB-infusion kan användas för att  påbörja behandlingen. Den kan också ges till  patienter 
som tillfälligt  inte kan ta  läkemedlet genom munnen. 
För mer information om hur du använder Lacosamide UCB, läs bipacksedeln eller tala med läkare eller 
apotekspersonal. 
Hur verkar Lacosamide UCB? 
Den aktiva substansen i Lacosamide UCB, lakosamid, är ett  epilepsiläkemedel. Epilepsi orsakas av 
alltför hög elektrisk aktivitet i hjärnan. Exakt hur lakosamid verkar är fortfarande oklart, men det tycks 
minska natriumkanalernas (porer på nervcellernas yta) aktivitet,  som gör det möjligt för elektriska 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
impulser att överföras mellan nervceller. Denna effekt kan förhindra onormal elektrisk aktivitet  i 
hjärnan, vilket minskar risken för ett  epileptiskt anfall. 
Vilka fördelar med Lacosamide UCB har visats i studierna? 
Partiella  anfall 
Lacosamide UCB var effektivare än placebo (overksam behandling) för att  minska partiella anfall i tre 
huvudstudier med totalt  1 308 patienter som var 16 år eller äldre och som också tog andra 
epilepsiläkemedel. Patienterna fick Lacosamide UCB som togs genom munnen i  en dos på 200 mg, 
400 mg eller 600 mg om dagen eller placebo (overksam behandling) som tillägg till  sina befintliga 
epilepsiläkemedel. Resultaten av de tre huvudstudierna visade tillsammans att  anfallen minskade med 
minst hälften  efter 12 veckors behandling hos 34  procent av patienterna som fick Lacosamide UCB 200 
mg om dagen och hos 40 procent av patienterna som fick Lacosamide UCB 400 mg om dagen 
tillsammans med sin  befintliga behandling. Detta kan jämföras med 23 procent av patienterna som fick 
placebo. Dosen på 600  mg var lika effektiv som dosen på 400 mg, men hade fler biverkningar. 
En fjärde studie som omfattade 888 nydiagnostiserade patienter visade att  Lacosamide UCB, 
administrerat som enda behandling i doser mellan 200 mg och 600 mg om dagen, var minst lika 
effektivt som karbamazepin, ett annat epilepsiläkemedel. Huvudeffektmåttet var andelen patienter 
som inte fick något  partiellt anfall under minst  sex månader efter att  de uppnått  en stabil dos. Denna 
andel befanns vara 90 procent av dem som tog Lacosamide UCB och 91  procent av dem som tog 
karbamazepin. Omkring 78 procent av patienterna som behandlades med Lacosamide UCB och 
83 procent av patienterna som behandlades med karbamazepin hade inte  något anfall under 12 
månader. 
I två ytterligare studier undersöktes den lämpliga infusionstiden  för Lacosamide UCB-lösning och dess 
säkerhet jämfördes med den vid placeboinfusion på totalt  199 patienter. Ytterligare en studie på 118 
patienter gjordes för att testa att  inledningsdoser på 200 mg Lacosamide UCB med infusion, följt av 
vanliga doser som tas genom munnen, kan ges säkert och att adekvata nivåer i kroppen uppnås. 
Företaget tillhandahöll  även data till stöd för dosering av Lacosamide UCB för barn från två års ålder 
och understödjande resultat från studier om Lacosamide UCB:s säkerhet hos denna patientgrupp. 
Tonisk-kloniska anfall 
I ytterligare en studie med 242 patienter från fyra års ålder med idiopatisk generaliserad epilepsi 
jämfördes Lacosamide UCB med placebo, där båda togs tillsammans med andra epilepsiläkemedel. 
Studien visade att  Lacosamide UCB sänkte risken för tonisk-kloniska anfall: Efter 24 veckors 
behandling var omkring 31 procent av patienterna som fick Lacosamide UCB fria från anfall, jämfört 
med omkring 17 procent av patienterna som fick placebo. 
Vilka är riskerna med Lacosamide UCB? 
De vanligaste biverkningarna som orsakas av Lacosamide UCB (kan förekomma hos fler än 1 av 10 
användare) är yrsel, huvudvärk, diplopi (dubbelseende) och illamående. Risken för biverkningar på 
nervsystemet, såsom yrsel, kan vara större efter en hög förstados och yrsel var den vanligaste 
orsaken till att  avbryta behandlingen. 
Lacosamide UCB får inte  ges till  personer som har AV-block av andra eller tredje graden (en typ av 
rubbning i hjärtrytmen). En fullständig  förteckning över biverkningar och restriktioner för Lacosamide 
UCB finns i bipacksedeln. 
Lacosamide UCB (lakosamid)  
EMA/100076/2022 
Sida 2/3 
 
 
 
Varför är Lacosamide UCB godkänt i EU? 
Europeiska läkemedelsmyndigheten (EMA) fann att Lacosamide UCB som enda behandling eller som 
tilläggsbehandling tillsammans med andra epilepsiläkemedel visats vara effektivt mot  partiella och 
tonisk-kloniska anfall. Med beaktande av dess biverkningar fann EMA att fördelarna med Lacosamide 
UCB är större än riskerna och att  Lacosamide UCB kan godkännas för försäljning i EU. 
Vad görs för att garantera säker och effektiv användning av Lacosamide 
UCB? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lacosamide UCB har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Lacosamide UCB kontinuerligt. 
Biverkningar som har rapporterats för Lacosamide UCB utvärderas noggrant och nödvändiga åtgärder 
vidtas för att  skydda patienterna. 
Mer information om Lacosamide UCB 
Den 26  augusti 2019  beviljades Lacosamide UCB ett  godkännande för försäljning som gäller i hela EU. 
Mer information om Lacosamide UCB finns på EMA:s webbplats: 
ema.europa.eu/medicines/human/EPAR/lacosamide-ucb. 
Denna sammanfattning  uppdaterades senast 03-2022. 
Lacosamide UCB (lakosamid)  
EMA/100076/2022 
Sida 3/3 
 
 
 
