EMA/697663/2021 
EMEA/H/C/005311 
Riltrava Aerosphere (formoterol/ 
glykopyrroniumbromid/budesonid) 
Sammanfattning av Riltrava Aerosphere och varför det är godkänt inom EU 
Vad är Riltrava Aerosphere och vad används det för? 
Riltrava Aerosphere är ett  läkemedel avsett för att  behandla patienter med måttlig  till  svår kroniskt 
obstruktiv lungsjukdom (KOL),  en kronisk sjukdom där luftvägarna och luftblåsorna i lungorna blir 
skadade eller tilltäppta,  vilket gör det svårt att andas. 
Riltrava Aerosphere ges som (regelbunden) underhållsbehandling till vuxna vars sjukdom inte 
kontrolleras tillräckligt väl med en kombination av inhalerade läkemedel som består av en långverkande 
beta-2-agonist samt antingen  en kortikosteroid eller en långverkande muskarinantagonist. 
Riltrava Aerosphere innehåller de aktiva substanserna formoterol, glykopyrroniumbromid och 
budesonid. 
Läkemedlet är detsamma som Trixeo Aerosphere, som redan är godkänt i EU.  Företaget som tillverkar 
Trixeo Aerosphere har godkänt att de vetenskapliga uppgifterna för läkemedlet kan användas för 
Riltrava Aerosphere (informerat samtycke). 
Hur används Riltrava Aerosphere? 
Riltrava Aerosphere är receptbelagt. Det finns som en bärbar inhalator. Den rekommenderade dosen är 
två inhalationer två gånger om dagen (två på morgonen och två på kvällen). Läkare eller annan hälso- 
och sjukvårdspersonal ska visa patienterna hur inhalatorn används på rätt sätt. 
För mer information om hur du använder Riltrava Aerosphere, läs bipacksedeln eller tala med läkare 
eller apotekspersonal. 
Hur verkar Riltrava Aerosphere? 
Riltrava Aerosphere innehåller tre aktiva substanser, som verkar på olika sätt för att vidga luftvägarna 
och förbättra andningen vid KOL. 
Formoterol är en långverkande beta-2-agonist. Den fäster vid receptorer (mål) som kallas beta-2-
receptorer och finns i musklerna i  luftvägarna. När den fäster vid dessa receptorer får den musklerna 
att  slappna av, vilket håller luftvägarna öppna så att  patienten kan andas lättare. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Glykopyrroniumbromid är en långverkande muskarinreceptorantagonist. Detta innebär att  den 
blockerar muskarinreceptorer i luftvägarnas muskelceller. Eftersom dessa receptorer hjälper till  att 
kontrollera musklernas sammandragning gör glykopyrronium att musklerna i luftvägarna slappnar av, 
vilket hjälper till  att hålla luftvägarna öppna. 
Budesonid tillhör  en grupp antiinflammatoriska läkemedel som kallas kortikosteroider. Det verkar på ett 
liknande sätt  som naturligt förekommande kortikosteroidhormoner och minskar aktiviteten hos 
immunsystemet (kroppens naturliga försvar) genom att  binda till receptorer i olika typer av 
immunceller. Detta leder till minskad frisättning av substanser som medverkar i 
inflammationsprocessen, såsom histamin, och hjälper på så vis till  att  hålla luftvägarna öppna så att 
patienten kan andas lättare. 
Vilka fördelar med Riltrava Aerosphere har visats i studierna? 
Två huvudstudier på över 10 000  patienter med måttlig  till  mycket svår KOL har visat att  Riltrava 
Aerosphere är effektivt för att förbättra patienternas FEV1 (den största mängd luft  som de kan andas 
ut  på en sekund) och för att minska antalet exacerbationer (attacker) av sjukdomen. 
I den första studien hade patienter som behandlades med Riltrava Aerosphere i 24 veckor ökningar av 
FEV1 med omkring 147 ml, jämfört med 125 ml för patienter som behandlades med 
glykopyrronium/formoterol, och 73 ml och 88 ml för patienter som behandlades med två olika 
inhalatorer som innehöll budesonid/formoterol. 
Den andra studien, som pågick i ett  år, visade att  patienter som behandlades med Riltrava Aerosphere 
hade färre exacerbationer av KOL (1,08  om året) än patienter som behandlades med 
glykopyrronium/formoterol (1,42) eller budesonid/formoterol (1,24). 
Vilka är riskerna med Riltrava Aerosphere? 
De vanligaste biverkningarna som orsakas av Riltrava Aerosphere (kan förekomma hos upp till  1 av 10 
användare) är pneumoni (lunginfektion),  huvudvärk och urinvägsinfektion. 
En fullständig  förteckning över biverkningar och restriktioner för Riltrava Aerosphere finns i 
bipacksedeln. 
Varför är Riltrava Aerosphere godkänt i EU? 
Riltrava Aerosphere förbättrade lungfunktionen hos patienter med måttlig till  svår KOL och minskade 
exacerbationer av sjukdomen. Säkerhetsprofilen för Riltrava Aerosphere anses vara likvärdig med den 
för läkemedel som innehåller kombinationer av en kortikosteroid, en beta-2-agonist och ett 
antimuskarint medel. Europeiska läkemedelsmyndigheten (EMA) fann därför att  fördelarna med 
Riltrava Aerosphere är större än riskerna och att läkemedlet kan godkännas för försäljning i EU. 
Vad görs för att garantera säker och effektiv användning av Riltrava 
Aerosphere? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Riltrava Aerosphere har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Riltrava Aerosphere kontinuerligt. 
Biverkningar som har rapporterats för Riltrava Aerosphere utvärderas noggrant och nödvändiga 
åtgärder vidtas för att skydda patienter. 
Riltrava Aerosphere (formoterol/ glykopyrroniumbromid/budesonid)  
EMA/697663/2021 
Sida 2/3 
 
 
 
Mer information om Riltrava Aerosphere 
Mer information om Riltrava Aerosphere finns på EMA:s webbplats: 
www.ema.europa.eu/medicines/human/EPAR/riltrava-aerosphere. 
Riltrava Aerosphere (formoterol/ glykopyrroniumbromid/budesonid)  
EMA/697663/2021 
Sida 3/3 
 
 
 
