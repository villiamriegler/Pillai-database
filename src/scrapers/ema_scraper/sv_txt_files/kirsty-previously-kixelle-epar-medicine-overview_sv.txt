EMA/473286/2021 
EMEA/H/C/004965 
Kirsty1 (insulin aspart) 
Sammanfattning av Kirsty och varför det är godkänt inom EU 
Vad är Kirsty och vad används det för? 
Kirsty är ett  läkemedel som används för att kontrollera blodsockernivån hos diabetespatienter från ett 
års ålder. 
Kirsty är en biosimilar (liknande biologiskt läkemedel), vilket innebär att Kirsty i hög grad liknar ett 
annat biologiskt läkemedel (”referensläkemedel”) som redan är godkänt i EU. Referensläkemedlet för 
Kirsty är NovoRapid. Mer information om biosimilarer finns här. 
Kirsty innehåller den aktiva substansen insulin aspart. 
Hur används Kirsty? 
Kirsty är receptbelagt. Det ges som en injektion under huden i överarm, lår, skinkor eller buk. Kirsty är 
ett  snabbverkande insulin och ges därför vanligtvis strax före en måltid eller, om det är lämpligare, 
strax efter en måltid. Kirsty används vanligen i  kombination med ett långverkande insulin. Dosen 
beräknas för varje patient och är beroende av patientens vikt och blodsockernivå. 
Kirsty kan också användas i ett  pumpsystem för kontinuerlig insulininfusion under huden, alternativt 
ges i en ven, men då endast av läkare eller sjuksköterska. 
Vårdpersonal ska förklara för patienten hur läkemedlet ska användas. 
För mer information om hur du använder Kirsty, läs bipacksedeln eller tala med läkare eller 
apotekspersonal. 
Hur verkar Kirsty? 
Vid diabetes har patienterna höga blodsockernivåer för att kroppen antingen  inte producerar tillräckligt 
med insulin eller inte  kan använda insulinet  effektivt. 
Den aktiva substansen i Kirsty är en typ  av insulin som tas upp snabbare i kroppen än vanligt insulin 
och därför kan verka snabbare. Den hjälper till att  kontrollera blodsockernivån och lindrar på så sätt 
symtomen på diabetes samt minskar risken för komplikationer. 
1
 Kallades tidigare Kixelle. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European  Union 
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
Vilka fördelar med Kirsty har visats i studierna? 
Laboratoriestudier där Kirsty jämfördes med NovoRapid har visat att  den aktiva substansen i Kirsty är 
mycket lik den i NovoRapid vad gäller struktur, renhet och biologisk aktivitet.  Studier har också visat 
att  Kirsty och NovoRapid producerar liknande halter av den aktiva substansen i kroppen. 
I en studie  som omfattade 478 patienter med diabetes visades dessutom Kirsty vara jämförbart med 
ett  annat godkänt läkemedel med insulin aspart när det gäller att upprätthålla  en stabil  HbA1c-nivå 
(ett  mått på blodsockerkontroll) vid användning som en del av diabetesbehandling. Den genomsnittliga 
HbA1c var 7,85  procent vid behandlingens början och 7,93 procent efter 24 veckor bland dem som fick 
Kirsty. Detta kan jämföras med 7,80  procent vid behandlingens början och 7,82  procent efter 24 
veckor för dem som fick det godkända insulin aspart. 
Eftersom Kirsty är en biosimilar behöver inte studierna om insulin asparts effekt och säkerhet som 
utförts med NovoRapid utföras på nytt med Kirsty. 
Vilka är riskerna med Kirsty? 
Kirstys säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet NovoRapid ger upphov till. 
Den vanligaste biverkningen som orsakas av Kirsty (kan förekomma hos fler än 1 av 10  användare) är 
hypoglykemi (låga blodsockernivåer) och läkemedlet får inte  ges till  personer vars blodsockernivå 
redan är låg. 
En fullständig  förteckning över biverkningar och restriktioner för Kirsty finns i bipacksedeln. 
Varför är Kirsty godkänt i EU? 
Europeiska läkemedelsmyndigheten (EMA) fann att det styrkts att  Kirsty i enlighet med EU:s krav för 
biosimilarer i hög grad liknar NovoRapid vad gäller struktur, renhet och biologisk aktivitet  och att 
Kirsty fördelas i kroppen på samma sätt. Dessutom har en studie på patienter med diabetes visat att 
Kirsty är lika säkert och effektivt som NovoRapid. 
Alla dessa data ansågs räcka för att  dra slutsatsen  att Kirsty kommer att verka på samma sätt som 
NovoRapid vad gäller effekt och säkerhet vid dess godkända användningar. EMA fann därför att 
fördelarna är större än de konstaterade riskerna, liksom för NovoRapid, och att  Kirsty kan godkännas 
för försäljning i EU. 
Vad görs för att garantera säker och effektiv användning av Kirsty? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kirsty har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Kirsty kontinuerligt. Biverkningar 
som har rapporterats för Kirsty utvärderas noggrant och nödvändiga åtgärder vidtas för att  skydda 
patienter. 
Kirsty0F (insulin aspart)  
EMA/473286/2021  
Sida 2/3 
 
 
 
Mer information om Kirsty 
Den 5  februari 2021 beviljades Kixelle ett  godkännande för försäljning som gäller i hela EU. 
Den 16  juli 2021 bytte  läkemedlet namn till Kirsty. 
Mer information om Kirsty finns på EMA:s webbplats: ema.europa.eu/medicines/human/EPAR/kirsty. 
Denna sammanfattning  uppdaterades senast 08-2021. 
Kirsty0F (insulin aspart)  
EMA/473286/2021  
Sida 3/3 
 
 
 
