EMA/780505/2022 
EMEA/H/C/004449 
Biktarvy (biktegravir/emtricitabin/tenofoviralafenamid) 
Sammanfattning av Biktarvy och varför det är godkänt inom EU 
Vad är Biktarvy och vad används det för? 
Biktarvy är ett antiviralt läkemedel som används för att behandla vuxna och barn från 2 års ålder som 
väger minst 14 kg och är infekterade med humant immunbristvirus 1 (HIV-1), ett virus som orsakar 
förvärvat immunbristsyndrom (aids).  
Biktarvy innehåller de aktiva substanserna biktegravir, emtricitabin och tenofoviralafenamid. Det ges 
endast till patienter vars virus inte har utvecklat resistens mot hivläkemedel av typen 
integrashämmare och inte heller mot tenofovir eller emtricitabin. 
Hur används Biktarvy? 
Biktarvy är receptbelagt och behandling ska inledas av läkare med erfarenhet av att behandla 
hivinfektion.  
Biktarvy finns som tabletter som ska tas genom munnen en gång om dagen och innehåller antingen 
50 mg biktegravir, 200 mg emtricitabin och 25 mg tenofoviralafenamid eller 30 mg biktegravir, 
120 mg emtricitabin och 15 mg tenofoviralafenamid. Den rekommenderade dosen beror på patientens 
kroppsvikt. För mer information om hur du använder Biktarvy, läs bipacksedeln eller tala med läkare 
eller apotekspersonal. 
Hur verkar Biktarvy? 
Biktarvy innehåller tre aktiva substanser som verkar på olika sätt mot hiv: 
•  Biktegravir är ett virushämmande medel av typen integrashämmare. Det blockerar ett enzym som 
kallas integras, som hivviruset behöver för att framställa nya kopior av sig självt i kroppen.  
•  Emtricitabin är en nukleotid omvänt transkriptashämmare (NRTI), vilket innebär att den blockerar 
aktiviteten av omvänt transkriptas, ett annat enzym som gör att viruset kan föröka sig. 
• 
Tenofoviralafenamid är en prodrug till tenofovir, vilket innebär att den omvandlas till den aktiva 
substansen tenofovir i kroppen. Tenofovir är en annan typ av NRTI och verkar på samma sätt som 
emtricitabin. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
Biktarvy botar inte HIV-1-infektion eller aids, men kan motverka skador på immunsystemet och 
utvecklingen av infektioner och sjukdomar som har samband med aids. 
Vilka fördelar med Biktarvy har visats i studierna? 
Fördelarna med Biktarvy vid behandling av hivinfektion har undersökts i fem huvudstudier.  
I två studier, på vuxna som smittats med HIV-1 som inte hade behandlats tidigare, undersöktes 
antalet patienter vars virusbelastning (mängd HIV-1 i blodet) sjönk till under 50 kopior per ml efter 
48 veckors behandling. I den första studien, på 629 patienter, jämfördes Biktarvy med ett annat 
virushämmande läkemedel som innehöll abakavir, dolutegravir och lamivudin. Totalt sett uppnådde 
92 procent (290 av 314) av patienterna som tog Biktarvy en minskning av virusbelastningen, jämfört 
med 93 procent (293 av 315) av patienterna som fick jämförelseläkemedlet. I den andra studien 
jämfördes Biktarvy med dolutegravir plus emtricitabin/tenofoviralafenamid hos 645 patienter: 
89 procent (286 av 320) av patienterna som tog Biktarvy uppnådde en tillfredsställande minskning av 
virusbelastningen, jämfört med 93 procent (302 av 325) av patienterna som tog jämförelseläkemedlet. 
I två andra studier med tidigare behandlade patienter hos vilka virusbelastningen redan låg under 
50 kopior per ml, undersöktes om virusbelastningen steg över denna nivå 48 veckor efter det att 
patienterna bytt från sin tidigare hivbehandling till Biktarvy. Procentandelen patienter med en 
virusbelastning som var större än eller lika med 50 kopior per ml var i en studie 1 procent (3 av 282) 
av patienterna som bytte till Biktarvy, jämfört med 0,5 procent (1 av 281) av patienterna som 
fortsatte med sin tidigare behandling (dolutegravir, abakavir, lamivudin). I den andra studien steg 
virusbelastningen över tröskelvärdet hos 2 procent av patienterna (5 av 290) som bytte till Biktarvy, 
och hos 2 procent av patienterna (5 av 287) som fortsatte med sin tidigare behandling (”förstärkt” 
atazanavir eller darunavir plus antingen emtricitabin/tenofovir eller abakavir/lamivudin). 
I ytterligare en studie undersöktes effekten hos barn över 2 års ålder som vägde mer än 14 kg. 
Virusbelastningen var redan lägre än 50 kopior per ml, och i studien undersöktes om den ökade över 
denna nivå efter att patienterna hade bytt från sin tidigare hivbehandling till Biktarvy. Efter 48 veckors 
behandling med Biktarvy uppvisade över 90 procent av patienterna en bibehållen låg virusbelastning. 
Baserat på ytterligare data om hur läkemedlet fördelas i kroppen förväntas Biktarvy vara lika effektivt 
hos barn som hos vuxna. 
Vilka är riskerna med Biktarvy? 
De vanligaste biverkningarna som orsakas av Biktarvy (kan förekomma hos cirka 1 av 20 användare) 
är huvudvärk, diarré och illamående. En fullständig förteckning över biverkningar som rapporterats för 
Biktarvy finns i bipacksedeln. 
Biktarvy får inte användas tillsammans med rifampicin (ett antibiotikum) eller med johannesört (en 
växtbaserad beredning som används för att behandla depression). En fullständig förteckning över 
restriktioner finns i bipacksedeln. 
Varför är Biktarvy godkänt i EU? 
Biktarvy visade sig vara lika effektivt som antivirala jämförelseläkemedel hos vuxna och förväntas vara 
lika effektivt hos barn. Biverkningarna liknade dem som orsakas av andra läkemedel i samma klass. 
Europeiska läkemedelsmyndigheten (EMA) fann därför att fördelarna med Biktarvy är större än 
riskerna och att Biktarvy kan godkännas för försäljning i EU. 
Biktarvy (biktegravir/emtricitabin/tenofoviralafenamid) 
EMA/780505/2022 
Sida 2/3 
 
 
 
Vad görs för att garantera säker och effektiv användning av Biktarvy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Biktarvy har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Biktarvy utvärderas noggrant och nödvändiga åtgärder vidtas 
för att skydda patienterna. 
Mer information om Biktarvy 
Den 21 juni 2018 beviljades Biktarvy ett godkännande för försäljning som gäller i hela EU. 
Mer information om Biktarvy finns på EMA:s webbplats: 
ema.europa.eu/medicines/human/EPAR/biktarvy 
Denna sammanfattning uppdaterades senast 10-2022. 
Biktarvy (biktegravir/emtricitabin/tenofoviralafenamid) 
EMA/780505/2022 
Sida 3/3 
 
 
 
 
