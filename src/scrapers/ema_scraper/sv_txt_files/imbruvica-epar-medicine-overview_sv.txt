EMA/635597/2022 
EMEA/H/C/003791 
Imbruvica (ibrutinib) 
Sammanfattning av Imbruvica och varför det är godkänt inom EU 
Vad är Imbruvica och vad används det för? 
Imbruvica är ett läkemedel som används för att behandla vuxna patienter med följande typer av 
blodcancer: 
•  Mantelcellslymfom (MCL) hos patienter vars sjukdom inte svarar på behandling eller som har 
kommit tillbaka efter tidigare behandling. 
•  Kronisk lymfatisk leukemi (KLL) hos både tidigare behandlade och obehandlade patienter. 
•  Waldenströms makroglobulinemi (även känd som lymfoplasmocytiskt lymfom). 
Vid behandling av MCL ges Imbruvica som enda läkemedel. Vid behandling av KLL kan Imbruvica 
antingen ges som enda läkemedel eller tillsammans med bendamustin och rituximab, eller tillsammans 
med antingen obinutuzumab, rituximab eller venetoklax. Vid behandling av Waldenströms 
makroglobulinemi ges Imbruvica som enda läkemedel eller tillsammans med rituximab. 
Imbruvica innehåller den aktiva substansen ibrutinib. 
Hur används Imbruvica? 
Imbruvica är receptbelagt och behandling ska inledas och övervakas av en läkare med erfarenhet av 
att ge cancerläkemedel. 
Imbruvica finns som kapslar (140 mg) och tabletter (140 mg, 280 mg, 420 mg och 560 mg). För 
patienter med MCL är dosen 560 mg en gång dagligen och för patienter med KLL eller Waldenströms 
makroglobulinemi är den vanliga dosen 420 mg en gång dagligen. När Imbruvica ges tillsammans med 
venetoklax till patienter med KLL ges det som enda läkemedel i tre cykler (en cykel pågår i 28 dagar), 
följt av 12 cykler med Imbruvica plus venetoklax. 
Behandlingen med Imbruvica ska fortsätta så länge sjukdomen förbättras eller förblir stabil och 
biverkningarna kan tolereras. 
Om patienten tar andra läkemedel som kan påverka eller påverkas av Imbruvica, eller om patienten 
får svåra biverkningar, kan läkaren sänka dosen eller avbryta behandlingen. För mer information om 
hur du använder Imbruvica, läs bipacksedeln eller tala med läkare eller apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
Hur verkar Imbruvica? 
Den aktiva substansen i Imbruvica, ibrutinib, verkar mot B-lymfocyter, en typ av vita blodkroppar, som 
är uppbyggda av cancerceller. Den verkar genom att blockera enzymet Brutons tyrosinkinas (Btk), 
som främjar B-lymfocyternas överlevnad och deras förflyttning till de organ där dessa blodkroppar 
vanligtvis delar sig. Genom att blockera Btk minskar ibrutinib B-lymfocyternas överlevnad och 
förflyttning, vilket fördröjer cancerns utveckling. 
Vilka fördelar med Imbruvica har visats i studierna? 
Kronisk lymfatisk leukemi 
I en studie på 391 patienter vars sjukdom inte svarat på behandling eller kommit tillbaka efter tidigare 
behandling konstaterades att 66 procent av patienterna som fick Imbruvica fortfarande var i livet efter 
ett år och att deras sjukdom inte hade utvecklats, jämfört med omkring 6 procent av patienterna som 
fått cancerläkemedlet ofatumumab. 
I en studie på 269 tidigare obehandlade patienter konstaterades att omkring 90 procent av patienterna 
som fick Imbruvica fortfarande var i livet efter 1,5 års behandling och att deras sjukdom inte hade 
utvecklats, jämfört med omkring 52 procent av patienterna som fått cancerläkemedlet klorambucil. 
I en studie på 578 patienter vars sjukdom inte svarat på behandling eller kommit tillbaka efter tidigare 
behandling inträffade dödsfall eller tecken på att cancern utvecklades hos 19 procent av patienterna 
som fick Imbruvica tillsammans med cancerläkemedlen bendamustin och rituximab, jämfört med 
63 procent av dem som fick bendamustin och rituximab utan Imbruvica. 
I en studie på 229 tidigare obehandlade patienter konstaterades att 79 procent av patienterna som fick 
Imbruvica och obinutuzumab fortfarande var i livet efter 31 månaders behandling och att deras 
sjukdom inte hade utvecklats, jämfört med 36 procent av patienterna som fick klorambucil och 
obinutuzumab. 
I en annan studie på 529 tidigare obehandlade patienter hade omkring 12 procent av de patienter som 
behandlades med Imbruvica och rituximab efter 3 år ett försämrat sjukdomstillstånd eller hade avlidit, 
jämfört med 25 procent av patienterna som behandlades med kemoterapi plus rituximab. 
I en studie på 211 tidigare obehandlade patienter kunde man efter 28 månader konstatera att dödsfall 
eller tecken på att cancern utvecklades inträffade hos 21 procent av patienterna som fick Imbruvica 
tillsammans med venetoklax, jämfört med 64 procent av patienterna som fick klorambucil och 
obinutuzumab. 
En annan studie med 159 tidigare obehandlade patienter visade att 55 procent av patienterna som 
behandlades med Imbruvica plus venetoklax uppvisade ett fullständigt svar (dvs. alla tecken på cancer 
försvann). 
Mantelcellslymfom 
I en studie på 111 patienter med mantelcellslymfom som inte svarat på behandling eller kommit 
tillbaka efter tidigare behandling uppvisade 21 procent av patienterna som fick Imbruvica ett 
fullständigt svar och 47 procent uppvisade ett partiellt svar (dvs. patienten blev bättre men vissa 
sjukdomstecken fanns kvar). Behandlingssvaret varade i genomsnitt i 17,5 månader. 
I en andra studie på 280 patienter med samma sjukdomsprofil jämfördes Imbruvica med 
cancerläkemedlet temsirolimus. Den genomsnittliga tiden innan patienterna avled eller sjukdomen 
förvärrades var 15 månader med Imbruvica jämfört med 6 månader med temsirolimus. 
Imbruvica (ibrutinib)  
EMA/635597/2022  
Sida 2/4 
 
 
 
Waldenströms makroglobulinemi 
I en huvudstudie på 63 patienter som tidigare fått annan behandling för Waldenströms 
makroglobulinemi svarade 87 procent av patienterna på behandling med Imbruvica. Behandlingssvaret 
mättes som minskningen av nivåerna i blodet av proteinet IgM, som förekommer i förhöjda nivåer hos 
patienter med Waldenströms sjukdom. 
I en studie på 150 patienter med Waldenströms makroglobulinemi inträffade efter 26 månader dödsfall 
eller tecken på att cancern utvecklades hos 19 procent av patienterna som fick Imbruvica tillsammans 
med rituximab, jämfört med 56 procent av patienterna som fick rituximab som enda behandling. 
Vilka är riskerna med Imbruvica? 
De vanligaste biverkningarna som orsakas av Imbruvica (kan förekomma hos fler än 1 av 
5 användare) är diarré, neutropeni (låga nivåer av neutrofiler, en typ av vita blodkroppar), smärta i 
muskler och skelett, hemorragi (blödning), utslag, illamående, ledsmärta, infektioner i näsa och svalg 
samt trombocytopeni (lågt antal blodplättar). 
De allvarligaste biverkningarna (kan förekomma hos fler än 1 av 20 användare) är neutropeni, 
trombocytopeni, lymfocytos (höga nivåer av lymfocyter, en typ av vita blodkroppar), högt blodtryck 
och pneumoni (lunginfektion). En fullständig förteckning över biverkningar som rapporterats för 
Imbruvica finns i bipacksedeln. 
Johannesört (ett växtbaserat medel som används mot depression och ångest) får inte ges till patienter 
som behandlas med Imbruvica. En fullständig förteckning över restriktioner finns i bipacksedeln. 
Varför är Imbruvica godkänt i EU? 
Imbruvica visade sig vara effektivt för att fördröja utvecklingen av kronisk lymfatisk leukemi, såväl hos 
tidigare obehandlade som tidigare behandlade patienter. Dessutom var Imbruvica effektivt hos 
patienter med mantelcellslymfom som inte svarat på behandling eller kommit tillbaka efter tidigare 
behandling. Detta är en grupp patienter med dålig prognos som har få andra behandlingsalternativ. 
Imbruvica visade sig även effektivt hos patienter med Waldenströms makroglobulinemi. Läkemedlets 
biverkningar ansågs vara godtagbara. 
Europeiska läkemedelsmyndigheten (EMA) fann att fördelarna med Imbruvica är större än riskerna och 
att läkemedlet kan godkännas för försäljning i EU. 
Vad görs för att garantera säker och effektiv användning av Imbruvica? 
Företaget som marknadsför Imbruvica måste lämna in ytterligare uppgifter om fördelarna med 
Imbruvica vid behandling av kronisk lymfatisk leukemi från uppföljningen av tidigare behandlade 
patienter. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Imbruvica har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Imbruvica kontinuerligt. 
Biverkningar som har rapporterats för Imbruvica utvärderas noggrant och nödvändiga åtgärder vidtas 
för att skydda patienterna. 
Imbruvica (ibrutinib)  
EMA/635597/2022  
Sida 3/4 
 
 
 
Mer information om Imbruvica 
Den 21 oktober 2014 beviljades Imbruvica ett godkännande för försäljning som gäller i hela EU. 
Mer information om Imbruvica finns på EMA:s webbplats: 
ema.europa.eu/en/medicines/human/EPAR/imbruvica 
Denna sammanfattning uppdaterades senast 08-2022. 
Imbruvica (ibrutinib)  
EMA/635597/2022  
Sida 4/4 
 
 
 
