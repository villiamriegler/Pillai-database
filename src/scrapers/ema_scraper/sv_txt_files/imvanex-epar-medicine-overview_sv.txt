EMA/657731/2022 
EMEA/H/C/002596 
Imvanex (levande modifierat vaccinia Ankara-virus) 
Sammanfattning av Imvanex och varför det är godkänt inom EU 
Vad är Imvanex och vad används det för? 
Imvanex är ett vaccin som används för att skydda vuxna mot smittkoppor. Det innehåller en försvagad 
form av vacciniavirus som kallas ”modifierat vacciniavirus Ankara”, som är släkt med 
smittkoppsviruset. 
Smittkoppor förklarades officiellt utrotat 1980 och det senast kända fallet av sjukdomen inträffade 
1977. Vaccinet kommer att användas när det anses nödvändigt att sätta in ett skydd mot smittkoppor 
enligt officiella rekommendationer. 
Imvanex kan också användas för att skydda vuxna mot apkoppor och sjukdom orsakad av 
vacciniaviruset. 
Hur används Imvanex? 
Imvanex ges genom injektion under huden, helst i överarmen. Personer som inte tidigare vaccinerats 
mot smittkoppor, apkoppor eller sjukdomen orsakad av vacciniaviruset bör få två 0,5 ml-doser, där 
den andra dosen ges minst 28 dagar efter den första. 
Om en boosterdos anses nödvändig till personer som tidigare vaccinerats ska en enda 0,5 ml-dos ges. 
Personer med försvagat immunsystem (kroppens naturliga försvar) som behöver en boosterdos bör få 
två doser, där den andra dosen ges minst 28 dagar efter den första. 
Vaccinet är receptbelagt. För att få mer information om hur du använder Imvanex, läs bipacksedeln 
eller tala med läkare eller apotekspersonal. 
Hur verkar Imvanex? 
Vacciner verkar genom att de förbereder kroppen på att försvara sig mot en sjukdom. När en person 
får vaccinet känner immunsystemet igen viruset i vaccinet som främmande och bildar antikroppar mot 
det. När personen åter kommer i kontakt med liknande virus kommer dessa antikroppar tillsammans 
med andra komponenter i immunsystemet att kunna döda virusen och hjälpa till att skydda mot 
sjukdom. 
Imvanex förbereder kroppen på att försvara sig mot infektion med variolavirus (smittkoppor), 
apkoppsvirus och vacciniavirus. Det innehåller en försvagad form av vacciniavirus som kallas 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
”modifierat vacciniavirus Ankara”, ett virus som är nära besläktat med smittkoppsviruset och 
apkoppsviruset men inte orsakar sjukdom hos människor och inte kan föröka sig i mänskliga celler. På 
grund av likheten mellan viruset i Imvanex och dessa virus förväntas det att antikroppar som bildas 
mot det ger ett skydd mot apkoppor, smittkoppor och vaccinia. 
Vilka fördelar med Imvanex har visats i studierna? 
I studierna visades Imvanex kunna utlösa bildningen av antikroppar till en nivå som förväntas ge ett 
skydd mot smittkoppor. 
Fem huvudstudier genomfördes. I studierna ingick över 2 000 vuxna, inräknat patienter med hiv och 
atopisk dermatit (en kliande hudsjukdom som orsakas av ett överaktivt immunsystem) samt personer 
som tidigare vaccinerats mot smittkoppor. I två av studierna tittade man särskilt på Imvanex 
effektivitet som booster. I en efterföljande studie med 433 personer som inte tidigare vaccinerats fann 
man att nivån av skyddande antikroppar efter vaccinering med Imvanex var minst lika hög som med 
ett konventionellt smittkoppsvaccin. Det är ännu inte känt hur länge skyddet varar. 
Data från flera djurstudier visade skydd mot apkoppor hos icke-mänskliga primater som vaccinerats 
med Imvanex och därefter exponerats för apkoppsviruset. 
Imvanex förväntas också skydda mot den sjukdom som orsakas av vacciniavirus, eftersom vaccinet 
bygger på en modifierad version av vacciniavirus. 
Vilka är riskerna med Imvanex? 
De vanligaste biverkningarna som orsakas av Imvanex (kan förekomma hos fler än 1 av 10 
användare) är huvudvärk, illamående, myalgi (muskelsmärta), trötthet och reaktioner på 
injektionsstället (smärta, rodnad, svullnad, förhårdnad och klåda). 
Imvanex får inte ges till patienter som är överkänsliga (allergiska) mot den aktiva substansen eller 
något av de ämnen som ingår i spårmängder, t.ex. kycklingprotein, benzonas och gentamicin. 
En fullständig förteckning över biverkningar och restriktioner finns i bipacksedeln. 
Varför är Imvanex godkänt i EU? 
Europeiska läkemedelsmyndigheten fann att Imvanex är effektivt när det gäller att utlösa bildningen 
av antikroppar mot smittkoppor till en nivå som ger ett minst lika högt skydd som det av 
konventionella smittkoppsvacciner. Vacciniaviruset i Imvanex kan inte replikera sig i mänskliga celler. 
Därför är det mindre sannolikt att det orsakar biverkningar än konventionella smittkoppsvacciner. 
Imvanex skulle därför vara gynnsamt för personer som inte kan ges vacciner som innehåller 
replikerande virus, såsom patienter med ett försvagat immunsystem. 
För förebyggandet av apkoppor fann myndigheten att effekten av Imvanex kan utläsas ur djurstudier. 
Eftersom viruset i Imvanex (”modifierat vacciniavirus Ankara”) liknar variolaviruset (smittkoppor), 
apkoppsviruset och vacciniaviruset förväntas det dessutom att antikroppar som bildas mot det ger ett 
skydd mot apkoppor, smittkoppor samt den sjukdom som orsakas av vaccinia. Säkerhetsprofilen för 
Imvanex anses vara gynnsam, då vaccinerade personer upplever lindriga till måttliga biverkningar. 
EMA fann därför att fördelarna med Imvanex är större än riskerna och att Imvanex kan godkännas för 
försäljning i EU. 
Imvanex har godkänts i enlighet med reglerna om "godkännande i undantagsfall". Detta innebär att 
det inte varit möjligt att få fullständig information om Imvanex eftersom sjukdomarna är sällsynta. 
Imvanex (levande modifierat vaccinia Ankara-virus) 
EMA/657731/2022 
Sida 2/3 
 
 
 
Europeiska läkemedelsmyndigheten kommer att granska ny information om produkten varje år och 
uppdatera denna sammanfattning när det behövs. 
Vilken information om Imvanex saknas för närvarande? 
Eftersom Imvanex har godkänts enligt reglerna om ”godkännande i undantagsfall” ska företaget som 
marknadsför Imvanex tillhandahålla data om vaccinets fördelar och risker från en observationsstudie 
på personer som ges vaccinet, om det någonsin sker ett utbrott av smittkoppor i framtiden. 
Företaget kommer också att samla in data från en observationsstudie som kommer att genomföras 
under det pågående utbrottet av apkoppor i Europa för att bekräfta vaccinets effekt vad gäller skydd 
mot apkoppor. 
Vad görs för att garantera säker och effektiv användning av Imvanex? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Imvanex har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Imvanex kontinuerligt. 
Biverkningar som har rapporterats för Imvanex utvärderas noggrant och nödvändiga åtgärder vidtas 
för att skydda patienter. 
Mer information om Imvanex 
Den 31 juli 2013 beviljades Imvanex ett godkännande för försäljning som gäller i hela EU. 
Mer information om Imvanex finns på EMA:s webbplats: 
ema.europa.eu/medicines/human/EPAR/imvanex 
Denna sammanfattning uppdaterades senast 07-2022. 
Imvanex (levande modifierat vaccinia Ankara-virus) 
EMA/657731/2022 
Sida 3/3 
 
 
 
