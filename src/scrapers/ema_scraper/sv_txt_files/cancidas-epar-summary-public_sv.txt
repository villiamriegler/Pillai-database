EMA/480068/2016 
EMEA/H/C/000379 
Sammanfattning av EPAR för allmänheten 
Cancidas 
kaspofungin 
Detta är en sammanfattning av det offentliga europeiska utredningsprotokollet (EPAR) för Cancidas. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Cancidas ska användas. 
Praktisk information om hur Cancidas ska användas finns i bipacksedeln. Du kan också kontakta din 
läkare eller apotekspersonal. 
Vad är Cancidas och vad används det för? 
Cancidas är ett svampdödande läkemedel som används för att behandla följande svampinfektioner hos 
vuxna och barn. 
• 
• 
Invasiv candidiasis (svampinfektion som orsakas av Candida). Med ”invasiv” menas att svampen 
har spridit sig till blodet. 
Invasiv aspergillos (en infektion som orsakas av Aspergillus) då patienten inte svarar på 
behandling med eller inte tolererar amfotericin B eller itrakonazol (andra läkemedel mot svamp). 
•  Misstänkta svampinfektioner (orsakade t.ex. av Candida eller Aspergillus) då patienten har feber 
och lågt antal vita blodkroppar. Patienten får s.k. empirisk behandling, vilket innebär att läkaren 
påbörjar behandlingen på grundval av en undersökning av patienten, innan det bekräftats att 
patienten har infektionen. 
Cancidas innehåller den aktiva substansen caspofungin. 
Hur används Cancidas? 
Behandling med Cancidas ska inledas av läkare som har erfarenhet av behandling av invasiva 
svampinfektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Cancidas är ett pulver som bereds till en lösning för infusion (dropp) i en ven. Läkemedlet ges en gång 
dagligen genom infusion i omkring en timme. Hos vuxna börjar behandlingen med en startdos på 
70 mg första dagen, som följs av en daglig dos på 50 mg, eller på 70 mg om patienten väger mer än 
80 kg. Vuxna med måttligt nedsatt leverfunktion kan behöva ta en lägre dos. 
För patienter mellan 12 månader och 17 år beräknas dosen utifrån barnets längd och vikt. Cancidas 
ska ges med försiktighet till barn under 12 månaders ålder, eftersom läkemedlet inte har studerats 
tillräckligt i denna åldersgrupp. 
Behandlingen fortsätter i upp till två veckor efter att infektionen har botats. Läkemedlet är 
receptbelagt. 
Hur verkar Cancidas? 
Den aktiva substansen i Cancidas, kaspofungin, tillhör en grupp läkemedel mot svamp som kallas 
echinocandiner. Den verkar genom att störa produktionen av en komponent i svampens cellvägg som 
kallas glukanpolysackarid och som är nödvändig för att svampen ska kunna fortsätta leva och växa. 
Svampceller som behandlas med Cancidas har ofullständiga eller defekta cellväggar, vilket gör dem 
sköra och oförmögna att växa. Förteckningen över de svampar som Cancidas är verksamt mot finns i 
produktresumén (ingår också i EPAR). 
Vilken nytta med Cancidas har visats i studierna? 
Studier visar att behandling med Cancidas kan leda till gynnsamma svar hos patienter med 
svampinfektioner, däribland förbättring av symtomen och eliminering av svamp ur patientens kropp. 
I en studie av 239 vuxna med invasiv candidiasis kunde 73 procent av de vuxna som behandlades med 
Cancidas bedömas ha reagerat positivt (80 av 109), jämfört med 62 procent av de vuxna som 
behandlades med amfotericin B (71 av 115). 
I en studie av invasiv aspergillos som gjordes på 69 vuxna hade 41 procent av de vuxna reagerat 
positivt på Cancidas i slutet av studien (26 av 63). Av de vuxna som inte svarade på andra 
behandlingar svarade 36 procent på Cancidas (19 av 53). Av dem som inte tolererade andra 
behandlingar svarade 70 procent på Cancidas (7 av 10). 
Liknande svar sågs i en studie på 49 barn och ungdomar med antingen invasiv candidiasis eller invasiv 
aspergillos. 50 procent av dem som hade invasiv candidiasis (5 av 10) och 81 procent av dem med 
invasiv aspergillos (30 av 37) svarade på Cancidas. 
I två studier av patienter med misstänkt svampinfektion som behandlades empiriskt var Cancidas lika 
effektivt som amfotericin B. I den ena studien, som gjordes på 1 000 vuxna, uppvisade 34 procent av 
patienterna ett gynnsamt svar antingen med Cancidas eller amfotericin B. Liknande resultat sågs i den 
andra studien, som omfattade 82 barn i åldern 2–17 år. 
Vilka är riskerna med Cancidas? 
De vanligaste biverkningarna som orsakas av Cancidas hos vuxna (kan uppträda hos upp till 1 av 
100 personer) är minskade nivåer av hemoglobin eller röda blodkroppar, minskat antal vita 
blodkroppar, låga kaliumnivåer i blodet, huvudvärk, inflammation i venerna, andnöd, illamående, 
diarré, krärkningar, förhöjda nivåer av leverenzymer eller bilirubin (kan tyda på leverproblem), utslag, 
klåda, hudrodnad, kraftig svettning, ledsmärta, feber, frossa, klåda vid injektionsstället och minskade 
nivåer av albumin, ett protein i blodet. 
Cancidas  
EMA/480068/2016 
Sida 2/3 
 
 
 
Den vanligaste biverkningen hos barn är feber, som uppträder hos fler än 1 av 10 patienter. En 
fullständig förteckning över biverkningar som rapporterats för Cancidas hos vuxna och barn finns i 
bipacksedeln. 
Varför godkänns Cancidas? 
Kommittén fann att belägg från studierna med Cancidas visade att nyttan med läkemedlen är större än 
riskerna för behandling av invasiv candidiasis eller aspergillos, och för empirisk behandling av 
förmodade svampinfektioner hos vuxna eller barn. Kommittén rekommenderade därför att Cancidas 
skulle godkännas för försäljning. 
Vad görs för att garantera säker och effektiv användning av Cancidas? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Cancidas har tagits med i produktresumén och bipacksedeln. 
Mer information om Cancidas 
Den 24 oktober 2001 beviljade Europeiska kommissionen ett godkännande för försäljning av 
Caspofungin MSD som gäller i hela EU. Den 9 april 2003 bytte läkemedlet namn till Cancidas. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Cancidas finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2016. 
Cancidas  
EMA/480068/2016 
Sida 3/3 
 
 
 
