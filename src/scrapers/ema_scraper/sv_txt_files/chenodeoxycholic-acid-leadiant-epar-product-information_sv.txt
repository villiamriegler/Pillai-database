BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Chenodeoxycholic acid Leadiant 250 mg hårda kapslar 
2. 
KVALITATIV OCH KVANTITATIV SAMMANSÄTTNING 
1 hård kapsel innehåller 250 mg kenodeoxicholsyra. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Hård kapsel. 
Kapsel i storlek 0, som är 21,7 mm lång med en gul underdel och orange överdel, innehållande ett vitt, 
komprimerat pulver. 
4. 
KLINISKA UPPGIFTER 
4.1  Terapeutiska indikationer 
Chenodeoxycholic acid är avsett för att behandla medfödda rubbningar i syntesen av primära gallsyror 
beroende på brist på sterol 27-hydroxylas (i form av cerebrotendinös xantomatos [CTX]) hos 
spädbarn, barn och ungdomar från 1 månad till 18 år och vuxna. 
4.2  Dosering och administreringssätt 
Behandling ska initieras och övervakas av läkare med erfarenhet av att behandla CTX eller medfödda 
fel i syntesen av primära gallsyror. 
Dosjustering krävs vid behandlingsstart och kolestanolnivåer i serum och/eller gallalkoholer i urinen 
kontrolleras var tredje månad fram till dess metabolisk kontroll uppnåtts och därefter årligen. Den 
lägsta dosen av kenodeoxicholsyra som effektivt sänker kolestanolnivåer i serum och/eller 
gallalkoholer i urinen till nivåer inom det normala intervallet ska väljas. Leverfunktionen ska 
övervakas. Samtidig höjning av leverenzymer över normala nivåer kan tyda på överdosering. Efter 
inledningsperioden ska kolestanol, gallalkoholer i urinen och leverfunktionen fastställas åtminstone en 
gång per år, och dosen ska justeras i enlighet med detta (se avsnitt 4.4). Ytterligare eller mer frekventa 
undersökningar kan behöva göras för att övervaka behandlingen under perioder med snabb tillväxt, 
samtidig sjukdom och graviditet (se avsnitt 4.6). 
Vid uteblivet behandlingssvar på monoterapi med kenodeoxicholsyra, bör andra behandlingsalternativ 
beaktas. 
Dosering 
Vuxna 
Startdosen för vuxna är 750 mg/dag, uppdelat på tre doser, förutsatt att det räcker för att normalisera 
kolestanol i serum och/eller gallalkoholer i urinen.Den dagliga dosen kan sedan ökas i steg om 250 mg 
2 
 
 
 
 
 
 
 
 
 
 
 
 
 
 
 
 
 
 
 
 
 
till högst 1 000 mg/dag om nivåerna av kolestanol i serum och/eller gallalkoholer i urinen fortfarande 
är förhöjda. 
Pediatrisk population (1 månad-18 år) 
Startdosen för barn är 5 mg/kg/dag uppdelat på tre doser.Om den beräknade dosen inte är en multipel 
av 250 mg, ska den närmaste dosen under den maximala dosen 15 mg/kg/dag väljas, förutsatt att den 
är tillräcklig för att normalisera kolestanol i serum och/eller gallalkoholer i urinen. 
Nyfödda som är yngre än en månad 
Säkerhet och effekt för nyfödda som är yngre än en månad har inte fastställts. Begränsade 
säkerhetsdata är tillgängliga (se avsnitt 4.8). 
Missad dos 
Om en dos missas ska patienten ta nästa dos vid den planerade tiden. Patienten ska inte ta dubbel dos 
för att kompensera för den missade dosen. 
Särskilda populationer 
Äldre patienter (≥ 65 år) 
Ingen dosjustering behövs. 
Nedsatt njurfunktion 
Inga data finns tillgängliga för patienter med nedsatt njurfunktion. Dessa patienter bör övervakas noga 
och dosen ska titreras individuellt. 
Nedsatt leverfunktion 
Inga data finns tillgängliga för patienter med nedsatt leverfunktion. Dessa patienter bör övervakas 
noga och dosen ska titreras individuellt. 
Administreringssätt 
Oral användning. Kapslar med kenodeoxicholsyra kan tas med eller utan mat. De hårda kapslarna ska 
sväljas hela med tillräckligt med vatten vid ungefär samma tid varje dag. 
För spädbarn och barn som inte kan svälja kapslar kan man öppna kapslarna försiktigt och tillsätta 
innehållet till natriumbikarbonatlösning 8,4 %, se avsnitt 6.6. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
4.4  Varningar och försiktighet 
Övervakning 
Efter inledningsperioden ska kolestanol, gallalkoholer i urinen och leverfunktionen fastställas 
åtminstone en gång per år, och dosen ska justeras i enlighet med detta (se avsnitt 4.2). Ytterligare eller 
mer frekventa undersökningar kan behöva göras för att övervaka behandlingen under perioder med 
snabb tillväxt, samtidig sjukdom och graviditet (se avsnitt 4.6). 
Samtidig administrering av kenodeoxicholsyra och andra läkemedel 
Samtidig administrering med ciklosporin, sirolimus eller fenobarbital rekommenderas inte. Se 
avsnitt 4.5 för mer information. 
Kolestipol eller antacida som innehåller aluminiumhydroxid och/eller smektit (aluminiumoxid) ska tas 
antingen 2 timmar före eller efter intaget av kenodeoxicholsyra, se avsnitt 4.5 för mer information. 
3 
 
 
 
 
 
 
 
 
 
 
 
 
 
 
 
 
 
Kenodeoxicholsyra ska tas antingen en timme före kolestyramin eller 4–6 timmar efter, se avsnitt 4.5 
för mer information. 
Samtidig administrering med p-piller rekommenderas inte, se avsnitt 4.5 för mer information. Fertila 
kvinnor ska använda en effektiv preventivmetod, se avsnitt 4.6 för mer information. 
4.5 
Interaktioner med andra läkemedel och övriga interaktioner 
Inga interaktionsstudier har utförts för patienter med CTX med kenodeoxicholsyra och samtidigt 
administrerade läkemedel. 
Kolestipol och antacida 
Kenodeoxicholsyra ska inte administreras tillsammans med kolestipol eller antacida som innehåller 
aluminiumhydroxid och/eller smektit (aluminiumoxid) eftersom dessa medel binder den aktiva 
substansen i kenodeoxicholsyra i tarmen och därmed förhindrar dess återupptag och effekt. Om det är 
nödvändigt att ta ett läkemedel som innehåller en av dessa aktiva substanser ska det tas antingen 
2 timmar före eller efter intaget av kenodeoxicholsyra. 
Kolestyramin 
Kenodeoxicholsyra ska inte administreras tillsammans med kolestyramin eftersom det binder 
kenodeoxicholsyra i tarmen och därmed förhindrar dess återupptag och effekt. Om det är nödvändigt 
att ta kolestyramin ska kenodeoxicholsyra tas antingen en timme före kolestyramin eller 4–6 timmar 
efter. 
Ciklosporin och sirolimus 
Ciklosporin har visat sig minska syntesen av kenodeoxicholsyra genom att hämma CYP27A1 och öka 
aktiviteten av HMG CoA-reduktas. En liknande effekt på CYP27A1, även om det är vid högre doser, 
ses även med sirolimus. Samtidig administrering av kenodeoxicholsyra med ciklosporin eller sirolimus 
ska undvikas. Om administrering av ciklosporin eller sirolimus anses nödvändig, ska nivåerna av 
gallalkoholer i serum och urin övervakas noga och dosen av kenodeoxicholsyra justeras i enlighet med 
detta. 
Fenobarbital 
Samtidig administrering av kenodeoxicholsyra med fenobarbital ökar HMG CoA-reduktas och 
motverkar därför en av de farmakodynamiska effekterna av kenodeoxicholsyra vid CTX. Om 
administrering av fenobarbital anses nödvändig, ska nivåerna av gallalkoholer i serum och urin 
övervakas noga och dosen av kenodeoxicholsyra justeras i enlighet med detta. 
P-piller 
P-piller minskar den samlade mängden av kenodeoxicholsyra. P-piller kan därför förvärra den 
bakomliggande bristen och motverka effekten av kenodeoxicholsyra vid CTX. Samtidig 
administrering med p-piller rekommenderas ej. 
4.6  Fertilitet, graviditet och amning 
Fertila kvinnor 
Fertila kvinnor ska använda en effektiv preventivmetod. Användning av p-piller rekommenderas inte 
för patienter som tar kenodeoxicholsyra, se avsnitt 4.5 för mer information. 
4 
 
 
 
 
 
 
 
 
 
 
 
 
 
 
 
 
 
Graviditet 
Patienter med CTX och högt kolestanol har visat sig få negativa resultat under graviditet. Två 
intrauterina dödsfall hos en moder med CTX har rapporterats i litteraturen. Två graviditeter för mödrar 
med CTX som resulterade i prematura barn med evidens för intrauterin tillväxtretardation har också 
rapporterats i litteraturen. Det finns inga eller begränsade data från användning av kenodeoxicholsyra i 
gravida kvinnor. Djurstudier har visat reproduktionstoxikologiska effekter (se avsnitt 5.3). 
Kenodeoxicholsyra rekommenderas inte under graviditet eller till fertila kvinnor som inte använder 
preventivmedel. 
Amning 
Det är okänt om kenodeoxicholsyra utsöndras i bröstmjölk. 
En risk för det nyfödda barnet/spädbarnet kan inte uteslutas. 
Beslut måste fattas om man ska avbryta amningen eller avbryta/avstå från behandling med 
kenodeoxicholsyra efter att man tagit hänsyn till fördelen med amning för barnet och fördelen med 
behandling för kvinnan. 
Fertilitet 
Kenodeoxicholsyra är en endogen gallsyra som används för ersättningsbehandling och den förväntas 
inte ha några effekter på fertilitet vid terapeutiska doser. 
4.7  Effekter på förmågan att framföra fordon och använda maskiner 
Kenodeoxicholsyra har ingen eller försumbar effekt på förmågan att framföra fordon och använda 
maskiner. 
4.8  Biverkningar 
Summering av säkerhetsprofilen 
Biverkningar hos patienter (både vuxna och barn) som får kenodeoxicholsyra är i allmänhet lindriga 
till måttliga i allvarlighetsgrad; de huvudsakliga reaktioner som observerats anges i tabellen nedan. 
Händelserna var övergående och störde inte behandlingen. 
Tabellista med biverkningar 
Biverkningar rangordnas enligt MedDRA-organsystemet enligt följande konvention: mycket vanliga 
(≥ 1/10), vanliga (≥ 1/100, < 1/10), mindre vanliga (≥ 1/1 000, < 1/100), sällsynta (≥ 1/10 000, 
< 1/1 000), mycket sällsynta (< 1/10 000), ingen känd frekvens (kan inte beräknas från tillgängliga 
data). 
MedDRA-klassificering av organsystem 
Magtarmkanalen 
Lever och gallvägar 
Rekommenderad term 
Förstoppning 
Leverbiverkningar 
Frekvens  
ingen känd frekvens  
ingen känd frekvens  
5 
 
 
 
 
 
 
 
 
 
 
 
 
 
 
 
 
 
Beskrivning av selekterade biverkningar 
I två observationsstudier med kenodeoxicholsyra rapporterades totalt tre biverkningar hos 3 av 
63 patienter (säkerhetspopulation). Ingen av de tre biverkningarna var allvarlig. Ett fall av lindrig 
intermittent förstoppning uppkom hos en vuxen och ett annat fall uppkom hos ett barn. Ett fall av 
leverbiverkningar uppkom hos ett två veckor gammalt spädbarn med diagnosen CTX. Detta diskuteras 
i avsnittet nedan. 
Pediatrisk population 
I två observationsstudier med kenodeoxicholsyra behandlades totalt 14 pediatriska patienter med CTX 
med kenodeoxicholsyra: 1 spädbarn (0 till < 2 år), 6 barn (2 till < 12 år) och 7 ungdomar (12 till 
< 18 år). Alla pediatriska patienter fick 15 mg/kg/dag som startdos. 
Det enda spädbarnet som ingick hade förhöjda värden i leverfunktionstester inom sex veckor efter 
behandlingsstarten. Barnets leverfunktion normaliserades vid tillfälligt uppehåll i behandlingen med 
kenodeoxicholsyra. Tillskott av kenodeoxicholsyra inleddes på nytt och upprätthölls vid en lägre dos 
på 5 mg/kg/dag utan ytterligare komplikationer. 
Detta  fall  av leverbiverkningar  hos  ett  spädbarn  hade flera  störfaktorer,  t.ex.  samtidig  infektion med 
parechovirus,  samtidig  administrering  av  läkemedel  som  man  vet  påverkar  leverfunktionen  
(acyklovir och fenobarbital) samt hyperbilirubinemi vid födseln. 
Den presenterade säkerhetsinformationen för leverbiverkningar har hämtats från pediatriska patienter. 
På  grund  av  att  CTX  är  sällsynt  är  den  tillgängliga  litteraturen  inte  tillräcklig  för  att  detektera 
skillnader i säkerheten för kenodeoxicholsyra inom pediatriska åldersgrupper eller mellan pediatriska 
patienter och vuxna. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts.Det gör det möjligt 
att kontinuerligt övervaka läkemedlets nytta-riskförhållande.Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Potentialen för skada på grund av överdosering anses vara extremt låg, eftersom ansamling av 
kenodeoxicholsyra är osannolik på grund av en effektiv endogen mekanism för eliminering och 
utsöndring. 
5. 
FARMAKOLOGISKA EGENSKAPER 
5.1   Farmakodynamiska egenskaper 
Farmakoterapeutisk grupp: Gall- och leverterapi, gallsyror och derivat, ATC-kod: A05AA01 
Verkningsmekanism 
Exogen kenodeoxicholsyra används som ersättningsterapi för att återställa den återkopplingshämning 
som förlorats på grund av bristen/frånvaron av endogen kenodeoxicholsyra. Vid CTX finns en defekt i 
CYP27A1-genen som leder till brist på mitokondrieenzymet sterol 27-hydroxylas. Denna brist 
blockerar syntesen av primära gallsyror via den klassiska (neutrala) vägen och den alternativa (sura) 
vägen. Cholsyra bildas dock ändå via en annan mikrosomal väg. Nettoresultatet är en total 
gallsyrapool som har en svår brist på kenodeoxicholsyra men är relativt rik på cholsyra. 
6 
 
 
 
 
 
 
 
 
 
 
 
 
 
 
 
 
 
Vid CTX leder brist på kenodeoxicholsyra till utebliven återkoppling av kolesterol 7α-hydroxylas 
(CYP7A1) och HMG Co A-reduktas, vilket orsakar en ökad produktion av atypiska gallsyror, 
gallalkoholer och kolestanol vilket i sin tur leder till de patologiska följderna av sjukdomen. Exogen 
ersättning med kenodeoxicholsyra hämmar CYP7A1 (via nukleär receptor, FXR) och HMG CoA-
reduktas, och återställer på det sättet återkopplingshämningen. 
De primära farmakodynamiska effekterna av kenodeoxicholsyra är: 
1.  Minskad produktion av kolesterol: sänker serumkolestanol (verkan på HMG CoA-reduktas). 
2.  Minskad produktion av kolestanol: sänker serumkolestanol (verkan på HMG CoA-reduktas och 
CYP7A1). 
3.  Minskad produktion av atypiska gallalkoholer och gallsyror: genom återställning av 
återkopplingshämning av primär gallsyrasyntes (verkan på CYP7A1). 
Klinisk effekt och säkerhet 
Effekt och säkerhet undersöktes i två retrospektiva studier på två kliniker i Europa. Genomsnittsåldern 
för patientpopulationen i den pivotala studien var yngre (25,8 år) än den stödjande studiepopulationen 
(35 år), vilket även återspeglade nivån av funktionsnedsättning i de två kohorterna före 
behandlingsstart, där den stödjande studien hade en högre poäng för funktionsnedsättning vid 
baslinjen. 
I den pivotala studien CDCA-STUK-15-001 var behandlingen av CTX-patienter med 
kenodeoxicholsyra 750-1 000 mg/dag för vuxna eller 5–15 mg/kg/dag för spädbarn och barn 
associerad med statistiskt signifikanta sänkningar av genomsnittliga serumnivåer av kolestanol från 
baslinjen till efter baslinjen i den totala populationen och i de två delgrupperna av patienter i åldern 
< 21 år eller ≥ 21 år vid första behandling. Nivåerna av gallalkoholer i urinen sjönk. Poängresultatet  
i skalan för neurologisk funktionsnedsättning (Rankin och EDSS) var stabiliserat eller förbättrat vid 
det kliniska aktuella besöket för 84,6 % respektive 76,9 % av patienterna. Genomsnittliga Rankin- och 
EDSS-poäng visade en mycket liten ökning (försämring) från baslinjen till det kliniska aktuella 
besöket med 0,08 ± 0,74 och 0,27 ± 1,24 i den totala populationen och denna ökni`ng var inte 
statistiskt signifikant. Det fanns en statistiskt signifikant (p = 0,04) förbättring (sänkning) 
på -0,31 ± 0,48 i den genomsnittliga Rankin-poängen för delgruppen < 21 år. 
Sjukdomstecken och symtom gick över, förbättrades eller stabiliserades hos de flesta av patienterna 
under studiens gång. Diarré försvann hos 100 % (23/23 patienter) av patienterna som hade detta 
symtom vid baslinjen. Det skedde en utläkning, förbättring eller stabilisering hos 88,9 % (16/18) av 
patienterna med kognitiv nedsättning. Epilepsi försvann hos 100 % (3/3 patienter) och polyneuropati 
stabiliserades eller förbättrades hos 100 % (11/11). Pyramidal dysfunktion förbättrades eller 
stabiliserades hos 60 % (10/15) och cerebellär dysfunktion hos 88,7 % (12/14). Psykisk nedsättning 
gick över, förbättrades eller stabiliserades hos 85,7 % (6/7) av patienterna. Parkinsonliknande symtom, 
en sällsynt sjukdomsmanifestation/association som uppkom hos endast två patienter under studiens 
gång, svarade emellertid inte. 
I den stödjande studien CDCA-STRCH-CR-14-001 associerades behandlingen av CTX-patienter med 
kenodeoxicholsyra 750 mg/dag som gavs under i medeltal 5,75 år med statistiskt signifikanta 
sänkningar i de genomsnittliga serumnivåerna av kolestanol från baslinjen till besök efter baslinjen. 
De genomsnittliga nivåerna av 7α-hydroxi-4-kolesten-3on minskade signifikant från baslinjen till 
besök 1 och 2 efter baslinjen. Nivåerna av vitamin D och PTH minskade från baslinjen till båda 
besöken efter behandlingen och genomsnittliga nivåer av pyruvat minskade från baslinjen till det 
första besöket efter behandlingen. Rankin- och EDSS-poäng förblev stabila hos 61,5 % respektive 
50 % av patienterna, men totalt försämrades medelpoängen från baslinjen. Ökningar av 
benmineraldensitet (Z-poäng) observerades vid ländryggraden vid båda besöken efter behandling och 
vid totalhöft efter behandling vid besök 2 efter behandling. Tecken och symtom på sjukdomen förblev 
stabila hos de flesta av patienterna. Diarré förbättrades eller gick över hos 64,3 % av patienterna som 
hade detta symtom vid baslinjen. 
7 
 
 
 
 
 
 
 
Ingen av patienterna hade några behandlingsrelaterade biverkningar och kenodeoxicholsyra uppvisade 
en tillfredsställande säkerhetsprofil i relation till vanliga säkerhetslaboratorieparametrar  
(hematologi och klinisk kemi). 
5.2  Farmakokinetiska egenskaper 
Data finns endast för den vuxna populationen. 
Kenodeoxicholsyra är en endogen gallsyra hos vuxna, som är noga reglerad av dess sekretion in i 
gallan via exportpumpar och detoxifiering med sulfatering. Förutom sulfatering kan gallsyra även 
detoxifieras via glukuronidering. 
Kenodeoxicholsyra som ges oralt absorberas i tunntarmen. Återupptaget är inte fullständigt. En liten 
del av kenodeoxicholsyra utsöndras i feces. 
Efter återupptag i tarmen konjugeras gallsyran nästan helt till aminosyrorna glycin och taurin och 
utsöndras sedan återigen i gallan. 
I tarmen bryts kenodeoxicholsyra och dess glycin- eller taurinkonjugat ned av bakterier.Dekonjugering 
leder till fri gallsyra, oxidering till 7-keto-litocholsyra och litocholsyra (3α-hydroxicholansyra) bildas 
genom eliminering av 7-hydroxigruppen. Medan 7-keto-litocholsyra kan bildas partiellt i kolon och 
även i levern till kenodeoxicholsyra och ursodeoxicholsyra (3α-, 7ß-di-hydroxicholansyra), absorberas 
litocholsyra endast i liten omfattning och går därför till största delen förlorad med feces. 
Biologisk halveringstid för kenodeoxicholsyra är cirka fyra dagar. 
Återupptag av kenodeoxicholsyra är variabelt (29 %-84 %). Efter behandling med kenodeoxicholsyra 
hämmas den endogena syntesen av de primära gallsyrorna, cholsyra och kenodeoxicholsyra. 
5.3  Prekliniska säkerhetsuppgifter 
Inga formella prekliniska säkerhetsstudier har utförts, men enligt data i litteraturen visar gängse studier 
avseende endostoxicitet, allmäntoxicitet, gentoxicitet och karcinogenicitet inte några särskilda risker 
för människa. 
Studerade råttor och primatarter saknar effektiv sulfateringskapacitet för konjugering av litocholsyra, 
och de har därför visat levertoxicitet. I motsats till detta förhindrar litocholsyra- och sulfatkonjugering 
hos människa uppenbar levertoxicitet, vilket ses hos djurarter för vilka toxiciteten har studerats efter 
upprepad dosering. 
Reproduktionstoxicitet 
Studier av utvecklingstoxicitet på råttor, hamstrar och primater visade inga teratogena effekter. I 
studier med rhesusapor och babianer påvisades att dosen av kenodeoxicholsyra till dräktiga djur (vid 
5-120 mg/kg/dag för rhesusapa; vid 18-38 mg/kg/dag för babianer) gav leverpatologi hos det växande 
fostret. Patologiska effekter på binjurar och njurar sågs också hos foster till rhesusapor. Effekter hos 
modern hos rhesusapor, men inte babianer, inkluderade diarré, emes, viktminskning och nedsatt 
födointag. 
8 
 
 
 
 
 
 
 
 
 
 
 
 
 
 
6. 
FARMACEUTISKA UPPGIFTER 
6.1  Förteckning över hjälpämnen 
Kapselinnehåll 
Majsstärkelse 
Magnesiumstearat 
Kolloidal vattenfri silica 
Kapselhölje 
Gelatin 
Titandioxid (E 171) 
Kinolingult (E 104) 
Erytrosin (E 127) 
6.2 
Inkompatibiliteter 
Ej relevant. 
6.3  Hållbarhet 
3 år. 
6.4  Särskilda förvaringsanvisningar 
Inga särskilda förvaringsanvisningar. 
6.5  Förpackningstyp och innehåll 
Kapslar är förpackade i blister av polyvinylklorid (PVC) förseglade med aluminiumfolie och 
förpackade i kartonger. 
Förpackningsstorlek: 100 hårda kapslar 
6.6  Särskilda anvisningar för destruktion och övrig hantering 
Patienter som inte kan svälja kapslar 
För barn (1 år till 11 år), ungdomar (12 år till 18 år) och vuxna som inte kan svälja kapslar och/eller 
måste ta en dos under 250 mg, kan kapseln öppnas och innehållet tillsättas till 25 ml 
natriumbikarbonatlösning 8,4 % (1 mmol/ml) och blandas för att få en suspension som innehåller 
kenodeoxicholsyra 10 mg/ml. 
För spädbarn (1 månad till 11 månader) kan kapseln öppnas och innehållet tillsättas till 50 ml 
natriumbikarbonatlösning 8,4 % (1 mmol/ml) och blandas för att få en suspension som innehåller 
kenodeoxicholsyra 5 mg/ml. 
Den aktiva substansen löses i natriumbikarbonatlösningen, som ser ut som en suspension eftersom inte 
alla komponenter i kapselns innehåll upplöses. Suspensionen bildas ganska lätt och är klar att använda 
när det inte finns några synliga klumpar eller något pulver kvar. 
Den slutliga suspensionen innehåller 22,9 mg natrium per ml, vilket måste beaktas av patienter som 
ordinerats saltfattig kost. 
9 
 
 
 
 
 
 
 
 
 
 
 
 
 
 
 
 
 
 
 
 
 
Det rekommenderas att denna suspension bereds på apotek och att föräldern får anvisningar om hur 
suspensionen ska administreras. 
Suspensionen ska förvaras i en glasflaska. Förvaras i skydd mot kyla. Suspensionen är stabil i upp till 
7 dagar. 
Apoteket ska tillhandahålla orala dossprutor med lämplig volym och gradering för administrering av 
suspensionen. De korrekta volymerna ska helst vara markerade på den orala sprutan. 
Läkaren ska ge information om vilken dos som ska ges beroende på barnets vikt. Dosintervallet för 
pediatriska patienter (1 månad till 18 år) är 5-15 mg/kg per dag (se avsnitt 4.2). 
Det finns mer information i slutet av bipacksedeln under ”Följande uppgifter är endast avsedda för 
hälso- och sjukvårdspersonal”. 
Kassering  
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Leadiant GmbH  
Liebherrstr. 22 
80538 München 
Tyskland 
Telefon: +49 (0)89 4111 595 00 
Fax: +49 (0) 89 4111 595 25 
e-post: info@leadiantbiosciences.com  
8. 
NUMMER PÅ GODKÄNNANDE FÖR FÖRSÄLJNING  
EU/1/16/1110/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 10/04/2017 
Datum för den senaste förnyelsen: 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
10 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
E. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
SÄRSKILD SKYLDIGHET ATT VIDTA ÅTGÄRDER 
EFTER GODKÄNNANDE FÖR FÖRSÄLJNING FÖR 
GODKÄNNANDE FÖR FÖRSÄLJNING I 
UNDANTAGSFALL 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Pharmaloop S.L. 
C/Bolivia, no 15 
Polígono Industrial Azque 
Alcalá de Henares 
Madrid 28806 
Spanien 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
12 
 
 
 
 
 
 
 
 
 
 
 
 
 
 
 
E. 
SÄRSKILD SKYLDIGHET ATT VIDTA ÅTGÄRDER EFTER GODKÄNNANDE FÖR 
FÖRSÄLJNING FÖR GODKÄNNANDE FÖR FÖRSÄLJNING I UNDANTAGSFALL 
Då detta läkemedel har godkänts enligt reglerna om ”godkännande i undantagsfall” i artikel 14.8 i 
förordning (EG) nr 726/2004, ska innehavaren av godkännandet för försäljning, inom den fastställda 
tidsfristen, genomföra följande åtgärder: 
Beskrivning 
I syfte att samla in långsiktiga säkerhetsdata och effektdata för patienter som 
behandlas med kenodeoxicholsyra, kommer innehavaren av godkännandet för 
försäljning att lämna in resultaten från en studie av ett register med patienter som 
har medfödda fel i primär gallsyrasyntes på grund av brist på sterol 27-hydroxylas. 
Patienterna är spädbarn, barn och ungdomar i åldern 1 månad till 18 år, och vuxna. 
Förfallo-
datum 
Studieresultat 
– PSUR och 
årliga 
omprövningar 
13 
 
 
BILAGA III 
MÄRKNING OCH BIPACKSEDEL 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN  
YTTERKARTONG 
1. 
LÄKEMEDLETS NAMN 
Chenodeoxycholic acid Leadiant 250 mg hårda kapslar 
kenodeoxicholsyra 
2. 
DEKLARATION AV AKTIV(A) SUBSTANS(ER) 
1 kapsel innehåller 250 mg kenodeoxicholsyra. 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
100 hårda kapslar 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Tas via munnen 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Leadiant GmbH 
Liebherrstr. 22 
80538 München 
Tyskland 
12.  NUMMER PÅ GODKÄNNANDE FÖR FÖRSÄLJNING  
EU/1/16/1110/001  
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Chenodeoxycholic acid Leadiant 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
17 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTERFÖRPACKNINGAR 
1. 
LÄKEMEDLETS NAMN 
Chenodeoxycholic acid Leadiant 250 mg hårda kapslar  
kenodeoxicholsyra 
2. 
INNEHAVARE AV GODKÄNNANDE FÖR FÖRSÄLJNING 
Leadiant GmbH 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
18 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Chenodeoxycholic acid Leadiant 250 mg hårda kapslar 
kenodeoxicholsyra 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
1.  Vad Chenodeoxycholic acid Leadiant är och vad det används för 
2.  Vad du behöver veta innan du tar Chenodeoxycholic acid Leadiant 
3.  Hur du tar Chenodeoxycholic acid Leadiant 
4.  Eventuella biverkningar 
5.  Hur Chenodeoxycholic acid Leadiant ska förvaras 
6.  Förpackningens innehåll och övriga upplysningar 
1. 
Vad Chenodeoxycholic acid är och vad det används för 
Chenodeoxycholic acid Leadiant-kapslar innehåller en substans som kallas kenodeoxicholsyra. Denna 
substans produceras normalt av levern från kolesterol. Det är en del av gallan, en vätska som bidrar till 
att smälta fett och vitaminer från mat. Patienter med ett sällsynt tillstånd som kallas cerebrotendinös 
xantomatos (CTX) kan inte producera kenodeoxicholsyra, vilket gör att det ansamlas fett i olika 
områden i kroppen. Detta kan skada de berörda områdena. 
Chenodeoxycholic acid Leadiant-kapslar behandlar CTX genom att ersätta kenodeoxicholsyran, så att 
ansamlingen av fett förhindras. 
Chenodeoxycholic acid Leadiant-kapslar kan användas från en månads ålder och patienter med CTX 
måste behandlas under resten av livet. 
2. 
Vad du behöver veta innan du tar Chenodeoxycholic acid Leadiant 
Ta inte Chenodeoxycholic acid Leadiant 
- 
om du är allergisk mot kenodeoxicholsyra eller något annat innehållsämne i detta läkemedel 
(anges i avsnitt 6). 
Varningar och försiktighet  
Chenodeoxycholic acid Leadiant användas under övervakning av läkare. Under din behandling testar 
läkaren blod och urin för att se hur du svarar på detta läkemedel, och för att kunna justera dosen om 
det behövs. Tester kan behöva göras oftare om du växer snabbt, om du är sjuk (t.ex. har problem med 
levern), eller om du är gravid. Läkaren talar om för dig om du av någon anledning måste avsluta 
behandlingen med Chenodeoxycholic acid Leadiant. 
20 
 
 
 
 
 
 
 
 
 
 
 
 
 
 
 
Spädbarn (yngre än 1 månad) 
Säkerhet och effekt för Chenodeoxycholic acid Leadiant har inte studerats på spädbarn som är yngre 
än en månad. 
Andra läkemedel och Chenodeoxycholic acid Leadiant 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
ciklosporin och sirolimus (läkemedel som används för att hämma immunsystemet) 
fenobarbital (ett läkemedel mot epilepsi). 
Följande läkemedel kan påverka halten Chenodeoxycholic acid Leadiant: 
• 
• 
Om läkaren anser att det är nödvändigt för dig att ta ciklosporin, sirolimus eller fenobarbital måste 
resultaten av blod- och urintester övervakas noga och dosen av Chenodeoxycholic acid Leadiant 
justeras vid behov. 
P-piller kan påverka hur Chenodeoxycholic acid Leadiant verkar och göra det mindre effektivt. Du bör 
inte ta p-piller medan du tar Chenodeoxycholic acid. Diskutera lämpliga preventivmetoder med din 
läkare. 
Följande läkemedel kan minska effekten av kenodeoxicholsyra: 
•  kolestyramin, kolestipol (avskiljer gallsyra) 
• 
läkemedel mot halsbränna (antacida) som innehåller aluminiumhydroxid och/eller smektit 
(aluminiumoxid) 
Om du måste ta kolestyramin ska du ta Chenodeoxycholic acid Leadiant antingen en timme före 
kolestyramin eller 4-6 timmar efter. 
Kolestipol och läkemedel mot halsbränna ska tas antingen 2 timmar före eller 2 timmar efter 
Chenodeoxycholic acid Leadiant. 
Tala med din läkare om du tar något av dessa läkemedel. 
Graviditet 
Du bör inte ta Chenodeoxycholic acid Leadiant under graviditet. Det kan finnas en risk för det ofödda 
barnet. Om du tror att du kan vara gravid eller planerar att skaffa barn, rådfråga läkare innan du tar 
detta läkemedel. 
Amning 
Det är okänt om kenodeoxicholsyra utsöndras i bröstmjölk. Tala om för läkaren om du ammar eller 
planerar att göra det. Läkaren kommer att hjälpa dig bestämma om du ska sluta amma eller sluta ta 
Chenodeoxycholic acid Leadiant, med hänsyn till fördelen med amning för barnet och fördelen med 
Chenodeoxycholic acid Leadiant för modern. 
Preventivmedel för kvinnor 
Kvinnor som kan bli gravida ska använda en effektiv preventivmetod medan de tar Chenodeoxycholic 
acid Leadiant. P-piller rekommenderas ej (se ”Andra läkemedel och Chenodeoxycholic acid 
Leadiant”). Diskutera lämpliga preventivmetoder med din läkare. 
Körförmåga och användning av maskiner 
Chenodeoxycholic acid Leadiant förväntas inte ha någon påverkan på din förmåga att framföra fordon 
eller använda maskiner. 
3. 
Hur du tar Chenodeoxycholic acid Leadiant 
Ta alltid detta läkemedel enligt läkarens anvisningar. Rådfråga läkare om du är osäker. 
Vanlig startdos för vuxna är en 250 mg kapsel tre gånger dagligen. Maximal dos är en 250 mg kapsel 
fyra gånger dagligen. Kapslarna ska sväljas hela med vatten vid ungefär samma tid varje dag. 
21 
 
 
 
 
 
 
 
 
 
 
 
 
 
Kapslarna kan tas med eller utan mat. Läkaren kan öka din dos beroende på hur din kropp svarar på 
behandlingen. Läkaren avgör hur många kapslar du behöver ta, och när du ska ta kapslarna. 
Användning för barn och ungdomar (från en månads ålder till 18 år) 
För spädbarn, barn och ungdomar beräknas dosen baserat på barnets vikt. Startdosen beräknas med 
5 mg per kg per dag. Maximal dos för barn är 15 mg per kg per dag. Läkaren avgör hur många gånger 
och när ditt barn ska få dosen/doserna för att komma upp i den totala dagliga dosen. Läkaren kan 
ändra dosen beroende på hur ditt barn svarar på behandling. 
För spädbarn, barn och personer som inte kan svälja kapslar eller behöver ta en dos under 250 mg kan 
en kapsel öppnas och innehållet blandas med 8,4 % natriumbikarbonatlösning. Den aktiva substansen 
löser sig i natriumbikarbonatlösningen men allt innehåll i kapseln blir inte upplöst och därför ser det ut 
som en blandning. Denna blandning kan beredas och lämnas ut till dig av apoteket. Blandningen ska 
tillhandahållas i en glasflaska och kan förvaras i upp till sju dagar. Blandningen ska förvaras i skydd 
mot kyla och får ej frysas. Läkaren eller apotekspersonalen ger dig anvisningar om hur mycket av 
blandningen ditt barn behöver ta och hur ofta. Blandningen innehåller natrium, så tala om för läkaren 
om du står på saltfattig kost. 
Om du har tagit för stor mängd av Chenodeoxycholic acid Leadiant 
Det är osannolikt att Chenodeoxycholic acid Leadiant skulle orsaka allvarliga biverkningar. Vänd dig 
till läkaren för att få råd om du eller ditt barn har tagit mer än den föreskrivna mängden. 
Om du har glömt att ta Chenodeoxycholic acid Leadiant 
Hoppa över den glömda dosen och ta nästa dos vid den vanliga tiden. Ta inte dubbel dos för att 
kompensera för glömd dos. 
Om du slutar att ta Chenodeoxycholic acid Leadiant 
Det här läkemedlet är avsett för långvarig användning. Du ska inte sluta att ta Chenodeoxycholic acid 
Leadiant utan att först tala med läkaren. Om du slutar att ta detta läkemedel kan dina symtom 
förvärras. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Biverkningar utan känd frekvens (kan inte beräknas från tillgängliga data) 
förstoppning 
• 
•  problem med levern. 
Rapportering av biverkningar 
Om du får biverkningar, tala med läkare eller apotekspersonal.Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet. 
5. 
Hur Chenodeoxycholic acid Leadiant ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och blisterförpackningen efter Utg.dat. 
Utgångsdatumet är den sista dagen i angiven månad. 
22 
 
 
 
 
 
 
 
 
 
 
 
 
 
 
 
 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är kenodeoxicholsyra. Varje kapsel innehåller 250 mg 
kenodeoxicholsyra. 
Övriga innehållsämnen är: 
Kapselinnehåll: majsstärkelse, magnesiumstearat, kolloidal vattenfri silica. 
Kapselhölje: gelatin, titandioxid (E 171), kinolingult (E 104), erytrosin (E 127). 
Läkemedlets utseende och förpackningsstorlekar 
Chenodeoxycholic acid Leadiant tillhandahålls som hårda kapslar med storlek 0, 21,7 mm långa. 
Kapslarna består av en gul underdel och en orange överdel och innehåller ett vitt komprimerat pulver. 
Chenodeoxycholic acid Leadiant finns i blisterförpackningar med 100 hårda kapslar. 
Innehavare av godkännande för försäljning 
Leadiant GmbH 
Liebherrstr. 22 
80538 München 
Tyskland 
e-post: info@leadiantbiosciences.com 
Tillverkare 
Pharmaloop S.L. 
C/Bolivia, no 15 Polígono Industrial Azque 
Alcalá de Henares 
Madrid 28806 
Spanien 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar. 
23 
 
 
 
 
 
 
 
 
 
 
 
 
--------------------------------------------------------------------------------------------------------------------------- 
Följande uppgifter är endast avsedda för hälso- och sjukvårdspersonal 
Beredning av suspension av kenodeoxicholsyra 
För barn och ungdomar (1 år till 18 år) samt till vuxna som inte kan svälja kapslar och/eller måste ta 
en dos under 250 mg, kan en kapsel öppnas och innehållet tillsättas till 25 ml 
natriumbikarbonatlösning 8,4 % (1 mmol/ml) för att få en suspension som innehåller 
kenodeoxicholsyra 10 mg/ml. 
För spädbarn (1 månad till 11 månader) kan en kapsel öppnas och innehållet tillsättas till 50 ml 
natriumbikarbonatlösning 8,4 % (1 mmol/ml) för att få en suspension som innehåller 
kenodeoxicholsyra 5 mg/ml. 
Rör om i blandningen tills allt pulver är suspenderat. Var noga med att skrapa ner allt pulver från 
skålens sida i blandningen och rör om (i cirka fem minuter) för att se till att det inte finns några 
klumpar. Blandningen är färdig när det inte syns några klumpar eller något pulver. 
Den framställda suspensionen innehåller 22,9 mg natrium per ml, vilket behöver tas med i 
beräkningen av patienter som står på en saltfattig diet. 
Det rekommenderas att denna suspension bereds av apoteket och att föräldern får anvisningar om hur 
suspensionen ska administreras. 
Suspensionen ska förvaras i en glasflaska. Förvaras i skydd mot kyla. Suspensionen är därefter stabil i 
upp till sju dagar. 
Apoteket ska tillhandahålla orala dossprutor med lämplig volym och gradering för administrering av 
suspensionen. De korrekta volymerna ska helst vara markerade på den orala sprutan. 
En apoteksetikett ska fästas på flaskan och inkludera patientens namn, doseringsanvisningar, 
utgångsdatum, läkemedlets namn och annan erforderlig information som behövs för att följa lokala 
apoteksbestämmelser. 
Läkaren ska ge information om vilken dos som ska ges beroende på barnets vikt. Dosintervallet för 
pediatriska patienter (1 månad till 18 år) är 5–15 mg/kg per dag. 
24 
 
 
 
 
 
 
 
 
 
 
Dosberäkning (barn 1–11 år, ungdomar 12–18 år och vuxna) kenodeoxicholsyra 10 mg/ml suspension 
Daglig dos: 
Delad dos* 
(Vikt i kg) x (dos i mg/kg) = daglig dos i mg 
(Daglig dos i mg) = delad dos i mg 
 Dosfrekvens 
(Delad dos i mg) x 1 ml = mängd suspension som ska ges 
                10 mg 
Patient som väger 10 kg och står på en dos om 15 mg/kg av 
kenodeoxicholsyra. 
Volym som ska 
administreras: 
Exempel: 
Den totala dagliga dosen = 
10 kg x 15 mg/kg = 150 mg 
Den delade dosen när den ges tre gånger om dagen = 
150 mg = 50 mg 
    3 
Motsvarande mängd suspension som ska ges = 
(50 mg x 1 ml) = 5 ml 
      10 mg  
*antal delade doser beroende på läkarens anvisningar. 
Dosberäkning (spädbarn 1 månad–11 månader) kenodeoxicholsyra 5 mg/ml suspension 
Daglig dos: 
Delad dos* 
(Vikt i kg) x (dos i mg/kg) = daglig dos i mg 
(Daglig dos i mg) = delad dos i mg 
 (Dosfrekvens) 
(Delad dos i mg) x 1 ml = mängd suspension som ska ges 
              5 mg 
Patient som väger 3 kg och står på en dos om 5 mg/kg av 
kenodeoxicholsyra. 
Volym som ska 
administreras: 
Exempel: 
Den totala dagliga dosen = 
3 kg x 5 mg/kg = 15 mg 
Den delade dosen när den ges tre gånger om dagen = 
15 mg = 5 mg 
   3 
Motsvarande mängd suspension som ska ges = 
(5 mg x 1 ml) = 1 ml 
      5 mg  
*antal delade doser beroende på läkarens anvisningar. 
25 
 
 
 
 
 
               
 
 
 
 
 
               
 
 
 
