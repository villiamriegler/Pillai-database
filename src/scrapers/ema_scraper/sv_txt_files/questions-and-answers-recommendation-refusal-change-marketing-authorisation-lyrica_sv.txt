European Medicines Agency 
London den 23 juli 2009 
Dok.ref.: EMEA/464033/2009 
EMEA/H/C/546/II/24 
Frågor och svar om rekommendationen att avslå ansökan om ändring av godkännandet 
för försäljning 
för 
Lyrica 
Internationellt generiskt namn (INN): pregabalin 
Den  23  april  2009  antog  Kommittén  för  humanläkemedel,  CHMP,  ett  negativt  yttrande  med 
rekommendationen  att  avslå  ansökan  om  ändring  av  godkännandet  för  försäljning  av  läkemedlet 
Lyrica.  Ändringen  avsåg  en  utvidgning  av  indikationen  till  att  även  omfatta  behandling  av 
fibromyalgi. Företaget som ansökte om godkännandet för försäljning är Pfizer Limited. 
Den sökande begärde omprövning av yttrandet. Efter att ha beaktat grunderna för begäran omprövade 
CHMP det ursprungliga yttrandet och den 23 juli 2009 bekräftade CHMP rekommendationen att avslå 
ansökan om godkännande för försäljning. 
Vad är Lyrica? 
Lyrica är ett läkemedel som innehåller den aktiva substansen pregabalin. Det finns som kapslar. 
Lyrica har varit godkänt sedan juli 2004. Det används för att behandla vuxna med  
• 
• 
neuropatisk smärta (smärta till följd av nervskada), 
epilepsi, för patienter med partiella epilepsianfall (anfall som startar i en specifik del av hjärnan) 
som inte kan kontrolleras med patientens nuvarande behandling, 
generaliserat ångestsyndrom (ständig ångest eller oro som är obefogad). 
• 
Vad skulle Lyrica användas för? 
Lyrica  skulle  även  ges  till  vuxna  för  behandling  av  fibromyalgi,  en  sjukdom  som  orsakar  kronisk 
utbredd smärta och smärta vid beröring. Fibromyalgi kan även ge andra symtom som ömhet, stelhet, 
trötthet  och  oro  samt  förändringar  av  patientens  sömnmönster,  känslor  och  tankar.  Orsaken  till 
fibromyalgi är okänd. Lyrica skulle ges till patienter med måttlig till svår smärta. 
Hur är det tänkt att Lyrica ska verka? 
Lyrica  är  tänkt  att  verka  på  samma  sätt  vid  fibromyalgi  som  vid  de  redan  godkända  indikationerna. 
Den  aktiva  substansen  i  Lyrica,  pregabalin,  liknar  till  sin  struktur  kroppens  egen  signalsubstans 
gammaaminosmörsyra (GABA)  men har helt  andra  biologiska effekter. Signalsubstanser  är kemiska 
ämnen som gör att nervcellerna kan kommunicera med varandra. Exakt hur pregabalin verkar är inte 
helt  klarlagt,  men  man  tror  att  det  påverkar  hur  kalcium  tränger  in  i  nervcellerna.  Det  minskar 
aktiviteten  i  en  del  av  nervcellerna  i  hjärnan  och  ryggmärgen  och  minskar  därmed  frisättningen  av 
andra signalsubstanser. Detta antas lindra symtomen vid fibromyalgi, till exempel smärtan. 
Vilken dokumentation har företaget lämnat till CHMP som stöd för sin ansökan? 
Den  sökande  lade  fram  resultaten  från  fem  huvudstudier  där  över  3 000  vuxna  med  fibromyalgi 
deltog. De flesta av patienterna i studierna kom från länder utanför Europeiska unionen (EU). 
I fyra av studierna jämfördes korttidseffekten av Lyrica i doser på 150–600 mg per dag med effekten 
av  placebo  (overksam  behandling)  hos  totalt  2 757  patienter.  Det  primära  effektmåttet  var 
förändringen i graden av smärta under 8–14 veckors behandling. 
7 Westferry Circus, Canary Wharf, London, E14 4HB, UK 
Tel. (44-20) 74 18 84 00   Fax (44-20) 74 18 86 68 
E-mail: mail@emea.europa.eu http://www.emea.europa.eu 
© European Medicines Agency, 2009. Reproduction is authorised provided the source is acknowledged. 
 
 
 
 
 
 
 
 
 
 
 
 
 
 
 
 
 
I  den  femte  studien  jämfördes  långtidseffekten  av  Lyrica  med  placebo  (overksam  behandling)  hos 
566 patienter som hade svarat på en inledande sex veckor lång behandling med Lyrica. I denna studie 
var det primära effektmåttet hur lång tid det tog innan smärtan kom tillbaka. Studien pågick under sex 
månader. 
Vad  var  det  som  främst  fick  CHMP  att  rekommendera  att  ansökan  om  ändring  av 
godkännandet för försäljning skulle avslås? 
CHMP ansåg att nyttan med Lyrica vid fibromyalgi varken hade visats på lång sikt eller på kort sikt. 
Av korttidsstudierna framgick ingen konsekvent eller betydelsefull lindring av smärtan eller av andra 
symtom, och vid långtidsstudien kunde  man inte visa att Lyricas  effekt höll i  sig. Kommittén ansåg 
också att Lyricas säkerhet och effektivitet inte hade visats för patienter inom EU. 
Vid denna tidpunkt ansåg CHMP att nyttan med Lyrica vid behandling av fibromyalgi inte uppvägde 
riskerna.  Därför  rekommenderade  CHMP  att  ansökan  om  ändring  av  godkännandet  för  försäljning 
skulle avslås. Efter omprövning bekräftade CHMP sin rekommendation att avslå ansökan. 
Vilka följder får avslaget för patienter som deltar i kliniska prövningar med Lyrica? 
Företaget  informerade  CHMP  om  att  det  för  närvarande  inte  pågår  några  kliniska  prövningar  med 
Lyrica i Europa avseende fibromyalgi. 
Vad  händer  med  Lyrica  för  behandling  av  neuropatisk  smärta,  epilepsi  och  generaliserat 
ångestsyndrom? 
Ingenting  händer  med  användningen  av  Lyrica  för  de  indikationer  för  vilka  läkemedlet  redan  är 
godkänt och för vilka förhållandet mellan risk och nytta är oförändrat. 
Det offentliga europeiska utredningsprotokollet (EPAR) finns i sin helhet här. 
   Page 2/2 
         
 
 
 
 
 
 
