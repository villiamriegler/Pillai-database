EMA/798084/2017 
EMEA/H/C/000395 
Sammanfattning av EPAR för allmänheten 
Pegasys 
peginterferon alfa-2a 
Detta är en sammanfattning av det offentliga europeiska utredningsprotokollet (EPAR) för Pegasys. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Pegasys ska användas. 
Praktisk information om hur Pegasys ska användas finns i bipacksedeln. Du kan också kontakta din 
läkare eller apotekspersonal. 
Vad är Pegasys och vad används det för? 
Pegasys är ett läkemedel mot virus som används för att behandla 
• 
• 
kronisk (långvarig) hepatit B hos vuxna och barn från 3 års ålder, 
kronisk hepatit C hos vuxna och barn från 5 års ålder. 
Hepatit B och C är sjukdomar i levern som orsakats av infektion med hepatit B-viruset respektive 
hepatit C-viruset. Pegasys används vanligtvis ensamt för hepatit B-infektion men tas i kombination 
med andra läkemedel för hepatit C. Mer information om när detta läkemedel ges till vuxna och barn 
finns i produktresumén. 
Pegasys innehåller den aktiva substansen peginterferon alfa-2a. 
Hur används Pegasys? 
Pegasys ges som injektion under huden i mage eller lår. Detta görs en gång i veckan i 48 veckor för 
hepatit B och en gång i veckan i mellan 16 och 72 veckor för hepatit C. 
Dosen för vuxna är vanligtvis 180 mikrogram, medan dosen för barn varierar efter deras längd och 
vikt. Doserna kan behöva justeras för patienter som får biverkningar. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
Pegasys är receptbelagt och behandling ska inledas av en läkare med erfarenhet av att behandla 
hepatit B eller C. Mer information finns i bipacksedeln. 
Hur verkar Pegasys? 
Den aktiva substansen i Pegasys, peginterferon alfa-2a, tillhör gruppen interferoner. Interferoner är 
naturliga ämnen som produceras av kroppen för att hjälpa den att bekämpa infektioner orsakade av 
virus. Det är inte känt exakt hur alfa-interferoner verkar vid virussjukdomar, men man tror att de 
fungerar som immunmodulatorer (ämnen som modifierar hur immunsystemet, kroppens 
försvarssystem, fungerar). Alfa-interferoner kan också blockera förökningen av virus. 
Peginterferon alfa-2a är mycket likt interferon alfa-2a, som redan är tillgängligt i stora delar av EU som 
Roferon-A. I Pegasys har interferon alfa-2a ”pegylerats” (fästs vid en kemikalie som kallas 
polyetylenglykol). Detta gör att interferonet försvinner långsammare ur kroppen, vilket betyder att 
läkemedlet inte behöver ges lika ofta. 
Vilken nytta med Pegasys har visats i studierna? 
Studier visar att Pegasys är effektivt när det gäller att läka ut tecken på virusinfektion hos vuxna och 
barn med kronisk hepatit B eller C. 
Hepatit B 
Pegasys var effektivare än lamivudin (ett annat läkemedel mot virus) när det gäller att läka ut 
hepatit B-virus i två studier på 1 372 vuxna patienter. Andelen patienter utan tecken på virusaktivitet i 
blodet 6 månader efter behandlingen låg i dessa studier på 32 procent med Pegasys och på 22 procent 
med lamivudin bland HBeAg-positiva patienter (de med den vanliga typen av hepatit B-virus). Hos 
”HBeAg-negativa” patienter (de som smittats med ett virus som har muterat och kan vara mer 
svårbehandlat) var elimineringshastigheten 43 procent med Pegasys och 29 procent med lamivudin. 
I en studie på 151 barn med hepatit B från 3 års ålder hade 26 procent av dem som behandlades med 
Pegasys inte längre någon virusaktivitet i blodet efter 24 veckor, jämfört med 3 procent av dem som 
inte fått någon behandling. 
Hepatit C 
För hepatit C har Pegasys studerats ensamt och i kombination med andra läkemedel. 
Tre studier på 1 441 vuxna patienter visade att fler patienter som tagit Pegasys ensamt saknade 
tecken på aktiva hepatitvirus i blodet efter behandling (28–39 procent) än patienter som tagit 
interferon alfa-2a (8–19 procent). 
En annan studie på 1 149 vuxna patienter visade att kombinationen av Pegasys med ribavirin också 
var effektivare än Pegasys ensamt (45 procent svarande patienter vid uppföljning jämfört med 
24 procent) och lika effektiv som kombinationen av interferon alfa-2a och ribavirin (39 procent 
svarande). 
Ytterligare studier visade att peginterferon alfa-2a i kombination med telaprevir och ribavirin eller med 
boceprevir och ribavirin signifikant ökade andelen patienter som svarade på behandling jämfört med 
peginterferon alfa-2a plus ribavirin. 
Slutligen visade en studie på 55 barn en liknande effekt med kombinationen av Pegasys och ribavirin 
som den som setts hos vuxna som behandlades med Pegasys och ribavirin. 
Pegasys 
EMA/798084/2017 
Page 2/3 
 
 
 
Vilka är riskerna med Pegasys? 
De vanligaste biverkningarna som orsakas av Pegasys (uppträder hos fler än 1 av 10 patienter) är 
aptitförlust, huvudvärk, sömnbesvär, lättretlighet, mag- och tarmbesvär (diarré, illamående och 
magsmärtor), utslag, klåda, håravfall, smärta i muskler och leder, influensaliknande sjukdom, 
reaktioner vid injektionsstället och trötthet. En fullständig förteckning över biverkningar som 
rapporterats för Pegasys finns i bipacksedeln. 
Pegasys får inte ges till patienter som är överkänsliga (allergiska) mot alfa interferoner eller mot något 
annat innehållsämne. Pegasys får heller inte ges till patienter med vissa sjukdomar i levern, hjärtat och 
vissa andra sjukdomar. En fullständig förteckning över restriktioner för Pegasys finns i bipacksedeln. 
Varför godkänns Pegasys? 
Studier visar att Pegasys är effektivt när det gäller att läka ut tecken på virusinfektion hos vuxna och 
barn med kronisk hepatit B eller C. Europeiska läkemedelsmyndigheten fann att nyttan är större än de 
risker som ses med detta läkemedel och rekommenderade därför att läkemedlet skulle godkännas för 
försäljning. 
Vad görs för att garantera säker och effektiv användning av Pegasys? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pegasys har tagits med i produktresumén och 
bipacksedeln. 
Mer information om Pegasys 
Den 20 juni 2002 beviljade Europeiska kommissionen ett godkännande för försäljning av Pegasys som 
gäller i hela EU. 
EPAR för Pegasys finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Pegasys finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 12-2017. 
Pegasys 
EMA/798084/2017 
Page 3/3 
 
 
 
