EMA/445271/2012 
EMEA/H/C/001141 
Sammanfattning av EPAR för allmänheten 
Votrient 
pazopanib 
Detta är en sammanfattning av det offentliga europeiska utredningsprotokollet (EPAR) för Votrient. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt yttrande om att bevilja godkännande för försäljning och sina rekommendationer om hur 
läkemedlet ska användas. 
Vad är Votrient? 
Votrient är ett läkemedel som innehåller den aktiva substansen pazopanib. Det finns som tabletter 
(200 mg; 400 mg). 
Vad används Votrient för? 
Votrient används för att behandla vuxna med följande typer av cancer: 
•  Avancerad njurcellscancer, en typ av njurcancer. Det ges till patienter som tidigare inte har fått 
någon behandling och till patienter som tidigare fått behandling mot sin avancerade sjukdom med 
läkemedel mot cancer som kallas cytokiner. ”Avancerad” innebär att cancern har börjat sprida sig. 
•  Avancerat mjukdelssarkom, en cancertyp som uppstår i de mjuka stödvävnaderna i kroppen. Det 
ges till patienter som tidigare behandlats med cytostatika (läkemedel mot cancer) eftersom deras 
cancer hade spridit sig, eller till patienter vars cancer försämrats inom 12 månader från att de fått 
adjuvant eller neoadjuvant behandling (behandling som ges efter eller före huvudbehandlingen). 
Läkemedlet är receptbelagt. 
Hur används Votrient? 
Behandling med Votrient ska endast påbörjas av läkare med erfarenhet av behandling med läkemedel 
mot cancer. Den rekommenderade dosen är 800 mg en gång dagligen, men dosen kan behöva sänkas 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
om patienten får biverkningar. Votrient ska tas med vatten men utan föda, minst en timme före eller 
två timmar efter en måltid. 
För patienter med måttliga leverproblem ska dosen sänkas till 200 mg en gång om dagen. Votrient 
rekommenderas inte till patienter med svåra leverproblem. 
Hur verkar Votrient? 
Den aktiva substansen i Votrient, pazopanib, är en proteinkinashämmare. Detta betyder att den 
blockerar vissa speciella enzymer, s.k. proteinkinaser. Dessa enzymer finns i vissa receptorer, t.ex. 
”VEGFR”, ”PDGFR” och ”KIT”, på cellytan. Receptorerna är inblandade i cancercellers tillväxt och 
spridning. Genom att blockera dessa enzymer kan Votrient minska cancerns tillväxt och spridning. 
Hur har Votrients effekt undersökts? 
Votrient har jämförts med placebo (overksam behandling) i en huvudstudie som omfattade 
435 patienter med avancerad njurcellscancer. Några av patienterna hade tidigare behandlats med 
cytokiner. Votrient har också jämförts med placebo i en huvudstudie som omfattade 369 patienter med 
mjukdelssarkom, vars sjukdom hade förvärrats under eller efter tidigare cytostatikabehandling  
I samtliga studier var huvudeffektmåttet progressionsfri överlevnad (hur länge patienterna levde utan 
att sjukdomen förvärrades). 
Vilken nytta har Votrient visat vid studierna? 
Votrient var effektivare än placebo när det gällde att behandla avancerad njurcellscancer. Patienterna 
som tog Votrient levde i genomsnitt i 9,2 månader utan att sjukdomen förvärrades, jämfört med 
4,2 månader för patienterna som fick placebo. 
Votrient var effektivare än placebo vid behandling av mjukdelssarkom. Patienterna som tog Votrient 
levde i genomsnitt i 20 veckor utan att sjukdomen förvärrades, jämfört med sju veckor för patienterna 
som fick placebo. 
Vilka är riskerna med Votrient? 
De vanligaste biverkningarna som orsakas av Votrient (uppträder hos fler än 1 av 10 patienter) är 
minskad aptit, dysgeusi (smakrubbning), hypertoni (högt blodtryck), diarré, illamående, kräkningar, 
smärta, förändring av hårfärg, trötthet, hypopigmentering av huden (missfärgning av huden), 
exfoliativa (fjällande) utslag, huvudvärk, stomatit (inflammation i munslemhinnan), viktnedgång och 
förhöjda nivåer i blodet av vissa leverenzymer.  En fullständig förteckning över biverkningar som 
rapporterats för Votrient finns i bipacksedeln. 
Votrient får inte ges till personer som är överkänsliga (allergiska) mot pazopanib eller något annat 
innehållsämne. 
Varför har Votrient godkänts? 
CHMP fann att Votrient har visat sig vara ett effektivt läkemedel för patienter med avancerad 
njurcellscancer och avancerat mjukdelssarkom, med kliniskt relevant förbättring i progressionsfri 
överlevnad.  Säkerhetsprofilen för Votrient ansågs godtagbar och allmänt hanterbar.  Kommittén fann 
därför att nyttan med Votrient är större än riskerna och rekommenderade att Votrient skulle 
godkännas för försäljning. 
Votrient  
Sida 2/3 
 
 
 
 
Votrient fick först villkorligt godkännande. Detta innebär att det skulle komma fler uppgifter om 
läkemedlet, särskilt gällande behandlingen av njurcellscancer. Då företaget lämnat de ytterligare 
uppgifter som krävdes har godkännandet ändrats från villkorligt till fullständigt godkännande. 
Mer information om Votrient 
Den 14 juni 2010 beviljade Europeiska kommissionen ett villkorligt godkännande för försäljning av 
Votrient som gäller i hela EU. Den 1 juli 2013 ändrades detta godkännande till ett fullständigt 
godkännande för försäljning. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Votrient finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 07-2013. 
Votrient  
Sida 3/3 
 
 
 
 
 
