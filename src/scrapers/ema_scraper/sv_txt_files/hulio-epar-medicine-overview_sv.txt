EMA/518630/2018 
EMEA/H/C/004429 
Hulio (adalimumab) 
Sammanfattning av Hulio och varför det är godkänt inom EU 
Vad är Hulio och vad används det för? 
Hulio är ett läkemedel som verkar på immunsystemet och används för att behandla följande tillstånd: 
• 
• 
Plackpsoriasis (en sjukdom som orsakar röda, fjällande hudområden). 
Psoriasisartrit (en sjukdom som orsakar röda, fjällande hudområden med inflammation i lederna). 
•  Reumatoid artrit (en sjukdom som orsakar inflammation i lederna).  
•  Axial spondyloartrit (inflammation i ryggraden som orsakar ryggsmärta), inräknat ankyloserande 
spondylit och när röntgen inte visar på sjukdom men det finns tydliga tecken på inflammation. 
• 
Polyartikulär juvenil idiopatisk artrit och aktiv entesitrelaterad artrit. Båda dessa sjukdomar är 
ovanliga och orsakar inflammation i lederna. 
•  Crohns sjukdom (en sjukdom som orsakar inflammation i mag-tarmkanalen). 
•  Ulcerös kolit (en sjukdom som orsakar inflammation och sår i tarmväggen). 
•  Hidradenitis suppurativa (acne inversa), en kronisk hudsjukdom som orsakar knölar, abscesser 
(varbölder) och ärrbildning på huden. 
• 
Icke-infektiös uveit (inflammation i skiktet under den vita delen av ögongloben). 
Hulio ges främst till vuxna när deras sjukdom är allvarlig, måttligt allvarlig eller förvärras, eller när 
patienterna inte kan ta andra behandlingar. För att få mer information om användningen av Hulio vid 
samtliga tillstånd, inräknat när det kan ges till barn, läs bipacksedeln eller tala med läkare eller 
apotekspersonal. 
Hulio innehåller den aktiva substansen adalimumab och är en biosimilar (liknande biologiskt 
läkemedel), vilket innebär att Hulio i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Hulio är Humira. Mer 
information om biosimilarer finns här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Hur används Hulio? 
Hulio finns som en injektionsvätska, lösning, som ges under huden, i en injektionsflaska eller förfylld 
spruta eller injektionspenna och ges vanligtvis varannan vecka. Dosen och injektionsfrekvensen beror 
på det tillstånd som ska behandlas. Dosen till barn beräknas vanligtvis utifrån barnets vikt. Efter 
instruktion kan patienterna eller deras vårdare injicera Hulio om läkaren anser att det är lämpligt. 
Hulio är receptbelagt och behandling måste inledas och övervakas av en läkare med erfarenhet av att 
behandla de sjukdomar som Hulio används för. Ögonspecialister som behandlar uveit ska även 
rådfråga läkare som har erfarenhet av att använda adalimumab. 
För att få mer information om hur du använder Hulio, läs bipacksedeln eller tala med läkare eller 
apotekspersonal. 
Hur verkar Hulio? 
Den aktiva substansen i Hulio, adalimumab, är en monoklonal antikropp (ett slags protein) som har 
utformats för att känna igen och binda till en substans i kroppen som kallas tumörnekrosfaktor (TNF). 
TNF deltar i inflammationsförloppet och finns i höga halter hos patienter med de sjukdomar som Hulio 
används för att behandla. Genom att binda till TNF blockerar adalimumab TNF:s aktivitet och lindrar på 
så sätt inflammationen och andra sjukdomssymtom. 
Vilka fördelar med Hulio har visats i studierna? 
Laboratoriestudier där man jämförde Hulio med referensläkemedlet Humira har visat att den aktiva 
substansen i Hulio är mycket lik den i Humira vad gäller struktur, renhet och biologisk aktivitet. Studier 
har också visat att Hulio och Humira framställer liknande halter av den aktiva substansen i kroppen. 
Dessutom var Hulio lika effektivt som Humira i en studie på 730 patienter med reumatoid artrit som 
inte kontrollerades tillfredställande med läkemedlet metotrexat. Efter 24 veckor sågs en 20-procentig 
förbättring av symtomen hos 74 procent av patienterna som behandlades med Hulio (270 av 363) och 
76 procent av patienterna som fick Humira (271 av 358). 
Eftersom Hulio är en biosimilar behöver inte studierna om adalimumabs effekt och säkerhet som 
utförts med Humira utföras på nytt med Hulio. 
Vilka är riskerna med Hulio? 
De vanligaste biverkningarna som orsakas av adalimumab (kan uppträda hos fler än 1 av 10 patienter) 
är infektioner (inräknat i näsa, hals och bihålor), reaktioner på injektionsstället (rodnad, klåda, 
blödning, smärta eller svullnad), huvudvärk och muskel- och skelettsmärta. 
Liksom andra läkemedel i samma klass kan Hulio påverka immunsystemets förmåga att bekämpa 
infektioner och cancer, och vissa fall av allvarliga infektioner och blodcancer har förekommit hos 
patienter som använt adalimumab. 
Andra sällsynta och allvarliga biverkningar (kan uppträda hos upp till 1 av 1 000 personer) är bland 
annat en oförmåga hos benmärgen att bilda blodkroppar, nervsjukdom, lupus och lupusliknande 
tillstånd (där immunsystemet angriper patientens egna vävnader och orsakar inflammation och 
organskador) samt Stevens-Johnsons syndrom (livshotande reaktion med influensaliknande symtom 
och smärtsamma utslag som drabbar huden, munnen, ögonen och könsorganen). 
Hulio får inte ges till patienter med aktiv tuberkulos eller andra allvarliga infektioner, eller till patienter 
med måttlig till allvarlig hjärtsvikt (när hjärtat inte förmår pumpa runt tillräckligt med blod i kroppen). 
Hulio (adalimumab) 
EMA/518630/2018 
Sida 2/3 
 
 
 
En fullständig förteckning över biverkningar och restriktioner för Hulio finns i bipacksedeln. 
Varför är Hulio godkänt i EU? 
Europeiska läkemedelsmyndigheten (EMA) fann att det styrkts att Hulio i enlighet med EU:s krav för 
biosimilarer har en kvalitets-, säkerhets- och effektprofil som är mycket lik profilen för Humira och att 
Hulio fördelas i kroppen på samma sätt.  
Dessutom har en studie av patienter med reumatoid artrit visat att läkemedlets effekter motsvarar 
Humiras vid detta tillstånd. Alla dessa data ansågs räcka för att dra slutsatsen att Hulio kommer att 
verka på samma sätt som Humira vad gäller effekt och säkerhet vid dess godkända indikationer. EMA 
fann därför att fördelarna är större än de konstaterade riskerna, liksom för Humira och att Hulio skulle 
godkännas för försäljning. 
Vad görs för att garantera säker och effektiv användning av Hulio? 
Företaget som marknadsför Hulio måste tillhandahålla utbildningspaket till läkare som förskriver 
läkemedlet. Paketen ska även innehålla information om läkemedlets säkerhet. Ett varningskort 
kommer också att ges till patienterna. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Hulio har också tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Hulio utvärderas noggrant och nödvändiga åtgärder för att 
skydda patienter vidtas. 
Mer information om Hulio 
Mer information om Hulio finns på EMA:s webbplats ema.europa.eu/Find medicine/Human 
medicines/European public assessment reports.  
Hulio (adalimumab) 
EMA/518630/2018 
Sida 3/3 
 
 
 
