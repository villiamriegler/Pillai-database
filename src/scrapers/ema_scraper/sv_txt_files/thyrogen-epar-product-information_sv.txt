BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Thyrogen 0,9 mg pulver till injektionsvätska, lösning  
2. 
KVALITATIV OCH KVANTITATIV SAMMANSÄTTNING 
Varje flaska Thyrogen innehåller nominellt 0,9 mg tyreotropin alfa. Efter rekonstituering 
innehåller varje flaska Thyrogen 0,9 mg tyreotropin alfa per 1,0 ml. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Pulver till injektionsvätska, lösning 
Vitt till benvitt frystorkat pulver. 
4. 
KLINISKA UPPGIFTER 
4.1 
Terapeutiska indikationer 
Thyrogen är indicerat att användas i samband med bestämning av tyreoglobulin (Tg) i serum med 
eller utan radiojodskintigrafi i syfte att påvisa rester av tyreoideavävnad och högt differentierad 
tyreoideacancer, hos patienter som genomgått tyreoidektomi och som får 
hormonsuppressionsbehandling (THST). 
Lågriskpatienter med högt differentierat tyreoideakarcinom som inte har detekterbara nivåer av 
Tg i serum vid THST och som inte svarar med Tg-stegring på rekombinant humant TSH, kan 
följas upp genom analys av Tg-nivåer efter stimulering med rekombinant humant TSH. 
Thyrogen är indicerat som preterapeutisk stimulering i kombination med mellan 30 millicurie 
(mCi) (1,1 GBq) till 100 mCi (3,7 GBq) radiojod för ablation av rester av tyreoideavävnad hos 
patienter som genomgått en nästan total eller total tyreoidektomi på grund av högt differentierad 
tyreoideacancer och som ej uppvisar tecken på fjärrmetastaser (se avsnitt 4.4). 
4.2 
Dosering och administreringssätt 
Behandlingen skall övervakas av läkare med expertis inom cancer i sköldkörteln. 
Dosering  
Den rekommenderade dosregimen är två doser om 0,9 mg tyreotropin alfa som tillförs med 24 
timmars intervall via intramuskulär injektion. 
Pediatrisk population  
Eftersom det saknas data om användningen av Thyrogen hos barn, så skall Thyrogen ges till barn 
endast i undantagsfall. 
2 
 
 
 
 
 
 
 
 
 
 
 
 
 
 
 
 
 
 
 
 
Äldre  
Resultat från kontrollerade prövningar tyder inte på någon skillnad mellan vuxna patienter under 
65 år och patienter över 65 år vad gäller säkerheten och effekten av Thyrogen, när Thyrogen 
används i diagnostiska syften. 
Det krävs ingen dosjustering för äldre (se avsnitt 4.4). 
Patienter med nedsatt njur- eller leverfunktion  
Information från uppföljning efter godkännande för försäljning, liksom publicerad information, 
tyder på att Thyrogen utsöndras signifikant långsammare hos dialysberoende patienter med 
terminal njursvikt (end stage renal disease, ESRD), vilket resulterar i förlängd förhöjning av 
nivåerna av TSH (tyreoideastimulerande hormon) i flera dagar efter behandling. Detta kan leda 
till ökad risk för huvudvärk och illamående. Det saknas studier av alternativa dosscheman för 
Thyrogen hos patienter med ESRD som skulle kunna vägleda dosreduktion i denna population. 
Hos patienter med signifikant njursvikt måste radiojodets aktivitet väljas noga av 
specialistläkaren inom nukleärmedicin. 
Användningen av Thyrogen till patienter med reducerad leverfunktion kräver inga speciella 
beaktanden. 
Administreringssätt  
Efter rekonstituering med vatten för injektionsvätskor administreras 1,0 ml lösning (0,9 mg 
tyreotropin alfa) via intramuskulär injektion i skinkan. För anvisningar om rekonstituering av 
läkemedlet före administrering, se avsnitt 6.6. 
Vid radiojodskintigrafi eller avlägsnande skall administreringen av radiojod ske 24 timmar efter 
den sista Thyrogen-injektionen. Diagnostisk skintigrafi skall utföras 48 till 72 timmar efter 
administrering av radiojod, medan skintigrafi efter ablation kan fördröjas ett par dagar extra så att 
bakgrundsaktiviteten hinner gå ned. 
Vid diagnostiska uppföljande tester av tyreoglobulin (Tg) i serum skall serumprovet tas 72 
timmar efter den sista injektionen av Thyrogen. Användning av Thyrogen tillsammans med Tg-
testning i uppföljning efter tyreoidektomi av patienter med väl differentierad cancer i sköldkörteln 
skall utföras i enlighet med officiella riktlinjer. 
4.3 
Kontraindikationer 
•  Överkänslighet mot bovint eller humant tyreoideastimulerande hormon eller mot något 
hjälpämne som anges i avsnitt 6.1. 
•  Graviditet (se avsnitt 4.6). 
4.4 
Varningar och försiktighet 
Spårbarhet 
För att förbättra spårbarheten för biologiska läkemedel ska namn och batchnummer på den 
administrerade produkten tydligt registreras. 
Thyrogen får inte administreras intravenöst.   
3 
 
 
 
 
 
 
 
 
 
 
 
 
 
 
När Thyrogen används som ett alternativ till utsättning av tyreoideahormon, ger kombinationen 
av helkroppsskintigrafi (whole body scintigraphy, WBS) och Tg-prover efter administrering av 
Thyrogen den högsta sensitiviteten för att påvisa rester av tyroideavävnad eller cancer. Falskt 
negativa resultat kan förekomma med Thyrogen. Om stark misstanke om metastatisk sjukdom 
kvarstår, bör man överväga bekräftande WBS- och Tg-prov efter utsättning av tyroideahormon. 
Förekomsten av Tg-autoantikroppar (TgAb) kan förväntas hos 18–40% av patienterna med 
differentierad tyreoideacancer och kan orsaka falskt negativa mätningar av Tg i serum. Därför 
behövs analyser av både TgAb och Tg. 
Man bör göra en noggrann utvärdering av förhållandet risk-nytta för Thyrogen-administrering till 
äldre högriskpatienter som har en hjärtsjukdom (t.ex. hjärtklaffssjukdom, kardiomyopati, 
koronarartärsjukdom och tidigare eller nuvarande takyarytmi inklusive förmaksflimmer) och inte 
har fått sköldkörteln bortopererad. 
Thyrogen orsakar en övergående men signifikant ökning av serumkoncentrationen av 
tyreoideahormon när det ges till patienter som fortfarande har avsevärda mängder 
tyreoideavävnad in situ.  Därför krävs en noggrann utvärdering av individuell nytta-risk för 
patienter med signifikant kvarvarande tyreoideavävnad. 
Effekt på tumörväxt och/eller storlek:  
Hos patienter med tyreoideacancer har flera fall av stimulering av tumörväxt som rapporterats i 
samband med utsättning av tyreoideahormonbehandling för genomförande av diagnostiska 
åtgärder tillskrivits den åtföljande långvariga förhöjningen av nivån av TSH. 
Det finns en teoretisk möjlighet att Thyrogen i likhet med tyreoideahormon-borttagning kan leda 
till stimulerad tumörtillväxt. I kliniska prövningar med tyreotropin alfa, vilket ger upphov till en 
kortvarig höjning av TSH-nivån, har inget fall av tumörväxt rapporterats. 
På grund av förhöjda TSH-nivåer efter administrering av Thyrogen kan 
sköldkörtelcancerpatienter med metastaser, särskilt i begränsade utrymmen såsom hjärna, 
ryggmärg och ögonhåla eller sjukdom som infiltrerar halsen, drabbas av lokalt ödem eller fokal 
blödning på den plats där metastaserna sitter, vilket resulterar i ökad tumörstorlek. Detta kan leda 
till olika akuta symtom beroende på vävnadens anatomiska belägenhet, t.ex. har hemiplegi, 
hemipares och synförlust rapporterats hos patienter med CNS-metastaser. Larynxödem, andnöd 
som kräver trakeotomi, samt smärta vid metastasstället har också rapporterats efter Thyrogen-
administrering. Det rekommenderas att förbehandling med kortikosteroider övervägs för patienter 
hos vilka en lokal tumörtillväxt skulle kunna riskera att skada vitala anatomiska strukturer. 
Natrium 
Detta läkemedel innehåller mindre än 1 mmol natrium (23 mg) per injektion, d.v.s. är näst intill 
“natriumfritt”.  
4.5 
Interaktioner med andra läkemedel och övriga interaktioner 
Inga interaktionsstudier har utförts. I kliniska prövningar har inga interaktioner observerats 
mellan Thyrogen och tyreoideahormonerna trijodtyronin (T3) och tyroxin (T4), då de tillförts 
samtidigt. 
Användningen av Thyrogen möjliggör radiojodskintigrafi medan patienterna hålls eutyreoida 
med suppressionsbehandling med tyorideahormon. Data beträffande radiojods kinetik visar att 
4 
 
 
 
 
 
 
 
 
 
 
 
radiojodclearance är ca 50% större vid eutyreoidism än vid hypotyreoidism, då njurfunktionen är 
nedsatt, vilket resulterar i minskad radiojodretention i kroppen vid tiden för skintigrafin. Detta 
förhållande bör tas med i beräkningen då man väljer vilken radiojodaktivitet som skall användas 
vid radiojodskintigrafin.  
4.6 
Fertilitet, graviditet och amning 
Graviditet 
Reproduktionsstudier på djur har inte utförts med Thyrogen. 
Det är inte känt om Thyrogen kan orsaka fosterskador när det ges till gravida eller om Thyrogen 
kan påverka reproduktionsförmågan.  
Thyrogen i kombination med diagnostisk helkroppsskintigrafi med radiojod är kontraindicerat vid 
graviditet (se avsnitt 4.3) på grund av att fostret skulle utsättas för en hög dos radioaktivitet. 
Amning 
Det är okänt om tyreotropin alfa / metaboliter utsöndras i modersmjölk hos människa. En risk för 
det ammade barnet kan inte uteslutas. Thyrogen ska inte användas under amning. 
Fertilitet 
Det är okänt om Thyrogen kan påverka fertiliteten hos människor. 
4.7 
Effekter på förmågan att framföra fordon och använda maskiner 
Thyrogen kan minska förmågan att framföra fordon eller använda maskiner, eftersom yrsel och 
huvudvärk har rapporterats. 
4.8 
Biverkningar 
Sammanfattning av säkerhetsprofilen 
De biverkningarna som rapporterats flest antal gånger är illamående och huvudvärk, vilka 
uppkommer hos ungefär 11% respektive 6% av patienterna. 
Lista med biverkningar i tabellform 
Biverkningarna som anges i tabellen är dels biverkningar från de sex prospektiva kliniska 
prövningarna (N=481) och dels de som rapporterats efter att Thyrogen godkänts för försäljning.  
Biverkningarna presenteras inom varje frekvensområde efter fallande allvarlighetsgrad. 
Frekvensområdena är uppdelade enligt följande: Mycket vanliga (≥ 1/10), vanliga (≥ 1/100, 
<1/10), mindre vanliga (≥ 1/1000, <1/100), sällsynta (≥1/10 000, <1/1000), mycket sällsynta 
(<1/10 000) och ingen känd frekvens (kan inte beräknas från tillgängliga data). 
MedDRA-
databasen om 
klassificering av 
organsystem 
Infektioner och 
infestationer 
Neoplasier; benigna, 
Mycket 
vanliga 
Vanliga 
Mindre vanliga 
Ingen känd 
frekvens 
influensa 
tumörsvullnad, 
5 
 
 
 
 
 
 
 
 
 
 
 
 
 
  
 
 
 
 
 
 
maligna och 
ospecificerade (samt 
cystor och polyper) 
Centrala och perifera 
nervsystemet 
Hjärtat 
Blodkärl 
Andningsvägar, 
bröstkorg och 
mediastinum 
Magtarmkanalen 
Hud och subkutan 
vävnad 
Muskuloskeletala 
systemet och 
bindväv 
Allmänna symtom 
och/eller symtom vid 
administreringsstället 
Undersökningar 
yrsel, huvudvärk 
ageusi, dysgeusi, 
parestesier 
metastassmärta 
stroke, tremor  
hjärtklappning 
värmevallning 
dyspné 
illamående  kräkningar 
trötthet, kraftlöshet 
diarré 
urtikaria, utslag 
nacksmärta, 
ryggvärk  
influensaliknande 
symtom, feber, 
frossa,  
värmekänsla 
klåda, hyperhidros 
artralgi, myalgi 
allmänt obehag, 
smärta, klåda, 
utslag och 
urtikaria vid 
injektionsstället 
sänkning av TSH  
Beskrivning av utvalda biverkningar 
Mycket sällsynta fall av hypertyreoidism eller förmaksflimmer har observerats när Thyrogen 
0,9 mg administrerats till patienter med antingen partiell eller fullständig sköldkörtel. 
Manifestationer av överkänslighet har rapporterats i mindre vanliga fall både under 
kliniska studier och efter godkännandet för försäljning. Dessa reaktioner bestod av urtikaria, 
utslag, klåda, vallningar samt tecken och symtom från andningsvägarna.  
I kliniska prövningar som omfattade 481 patienter har ingen patient utvecklat antikroppar mot 
tyreotropin alfa, varken efter enstaka eller upprepad begränsad (27 patienter) användning av 
produkten. Att utföra TSH-analyser efter administrering av Thyrogen rekommenderas inte. 
Uppträdande av antikroppar som skulle kunna störa endogena TSH-analyser, som utförs under 
regelbundna uppföljningar, kan inte uteslutas. 
Förstoring av kvarvarande tyreoideavävnad eller metastaser kan uppkomma efter behandling med 
Thyrogen. Det kan leda till akuta symtom, vilka beror på var i anatomin vävnaden sitter. 
Exempelvis har hemiplegi, hemipares eller förlust av synen förekommit hos patienter med 
metastaser i CNS. Larynxödem, andnöd som kräver trakeotomi, samt smärta vid metastasstället 
har också rapporterats efter Thyrogen-administrering. Det rekommenderas att förbehandling med 
kortikosteroider övervägs för patienter hos vilka en lokal tumörtillväxt skulle kunna riskera att 
skada vitala anatomiska strukturer. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det 
möjligt att kontinuerligt övervaka läkemedlets nytta-riskförhållande. Hälso- och 
sjukvårdspersonal uppmanas att rapportera varje misstänkt biverkning via det nationella 
rapporteringssystemet listat i bilaga V. 
6 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
4.9 
Överdosering 
Data om dosering över den rekommenderade dosen är begränsade till kliniska studier och ett 
särskilt behandlingsprogram. Tre patienter i kliniska försök, och en patient i 
specialbehandlingsprogrammet upplevde symptom efter att ha fått högre doser av Thyrogen än de 
rekommenderade. Två patienter drabbades av illamående efter en dos på 2,7 mg IM, och för en av 
dessa patienter åtföljdes illamåendet även av svaghet, yrsel och huvudvärk. Den tredje patienten 
upplevde illamående, kräkningar och värmevallningar efter en dos på 3,6 mg IM. I 
specialbehandlingsprogrammet fick en 77-årig patient med metastaserad sköldkörtelcancer som 
inte var tyreoidektomiserad (thyroidectomized) 4 doser av Thyrogen 0,9 mg under 6 dagar. 
Patienten fick förmaksflimmer, hjärtdekompensation och dödlig myokardinfarkt 2 dagar senare.  
Ytterligare en patient som ingick i ett kliniskt försök upplevde symptom efter att ha tillförts 
Thyrogen intravenöst. Denna patient fick 0,3 mg Thyrogen som en enda intravenös (IV) bolusdos 
och upplevde 15 minuter senare svåra kräkningar, illamående, svettningar, hypotension och 
takykardi. 
En tänkbar behandling i fall av överdosering kan vara att återställa vätskebalansen. Även 
administrering av antiemetikum kan övervägas.  
5. 
FARMAKOLOGISKA EGENSKAPER 
5.1 
Farmakodynamiska egenskaper 
Farmakoterapeutisk grupp: Hypofys- och hypotalamushormoner samt analoger, 
Hypofysframlobens hormoner samt analoger, ATC-kod H01AB01  
Verkningsmekanism  
Tyreotropin alfa (rekombinant humant tyreoideastimulerande hormon) är ett heterodimeriskt 
glykoprotein, framställt med rekombinant DNA-teknik. Det består av två subenheter, som hålls 
samman av en icke-kovalent bindning. Det komplementära DNA:t (cDNA) kodar för en alfaenhet 
på 92 aminosyrarester, som innehåller två N-bundna glykosyleringsställen och en betaenhet med 
118 aminosyrarester som innehåller ett N-bundet glykosyleringsställe. Dess biokemiska 
egenskaper är jämförbara med de biokemiska egenskaperna hos naturligt humant 
tyreoideastimulerande hormon (TSH). Bindningen av tyreotropin alfa till TSH-receptorerna på 
tyreoideaepitelceller stimulerar upptag och organifiering av jod, samt syntes och frisättning av 
tyreoglobulin, trijodtyronin (T3) och tyroxin (T4).  
Patienter med högt differentierad tyreoideacancer genomgår en i det närmaste total eller total 
tyreoidektomi. För att på optimalt sätt kunna diagnostisera rester av tyreoid vävnad eller cancer, 
antingen genom radiojodskintigrafi eller tyreoglobulintest, och för radiojodbehandling av tyreoid 
restvävnad krävs en hög nivå av TSH i serum för att stimulera upptaget av radiojod och/eller 
frisättningen av tyreoglobulin. Det tillvägagångssätt som använts som standard för att 
åstadkomma höjda TSH-nivåer har varit att sätta ut suppressionsbehandlingen av 
tyreoideahormon (THST), vilket vanligtvis medför att patienterna upplever symtom på 
hypotyreoidism. Då man använder Thyrogen, åstadkommer man den TSH-stimulering som är 
nödvändig för radiojodupptaget och frisättningen av tyreoglobulin medan patienterna hålls 
eutyreoida med THST. På så sätt undviker man den morbiditet som hör ihop med 
hypotyreoidism. 
7 
 
 
 
 
 
 
 
 
 
 
 
Klinisk effekt och säkerhet 
Diagnostiskt bruk  
Ändamålsenligheten och säkerheten med att använda Thyrogen vid radiojodskintigrafi 
tillsammans med test av tyreoglobulin i serum, i syfte att diagnostisera rester av tyreoideavävnad 
och cancer, har visats i två studier. I den ena studien undersöktes två doseringsregimer: 0,9 mg 
intramuskulärt i två doser med 24 timmars intervall (0,9 mg x 2) och 0,9 mg intramuskulärt i tre 
doser med 72 timmars intervall (0,9 mg x 3). Båda doseringsregimerna var effektiva och skilde 
sig inte statistiskt från utsättning av tyreoideahormon avseende stimulering av upptaget av 
radiojod för skintigrafi. Båda doseringsregimerna förbättrade känslighet, precision och negativa 
prediktiva värden för Thyrogen-stimulerat tyreoglobulin, ensamt eller i kombination med 
radiojodskintigrafi, i jämförelse med testning utförd medan patienterna fortfarande behandlades 
med tyreoideahormoner. 
I kliniska prövningar, inriktade på att påvisa rester av tyreoideavävnad eller cancer hos 
tyreoidektomerade patienter där man använde ett tyreoglobulinassay med en undre 
detektionsgräns på 0,5 ng/ml, motsvarade Thyrogen-stimulerade tyreoglobulinnivåer på 3 ng/ml, 
2 ng/ml och 1 ng/ml tyreoglobulinnivåerna på 10 ng/ml, 5 ng/ml respektive 2 ng/ml, som erhållits 
efter utsättning av tyreoideahormoner.  
I dessa prövningar konstaterades att användningen av tyreoglobulinprov efter Thyrogen hade 
högre sensitivitet än tyreoglobulinprov under TSHT. I en fas III-prövning med 164 patienter 
kunde man påvisa vävnad av tyriodeaursprung på en nivå mellan 73 och 87% efter ett Thyrogen 
tyreoglobulinprov. Motsvarande nivå vid användning av tyreoglobulin under THST var 42-62% 
för samma brytvärden och jämförbara referensvärden.  
Metastassjukdom bekräftades med en skintigrafiundersökning efter behandlingen eller med 
lymfkörtelbiopsi hos 35 patienter. Thyrogen-stimulerade tyreoglobulinnivåer översteg 2 ng/ml 
hos samtliga 35 patienter, medan tyreoglobulin på THST översteg 2 ng/ml hos 79% av dessa 
patienter. 
Preterapeutisk stimulering  
I en jämförande studie där 60 utvärderingsbara patienter ingick, var andelen lyckade ablationer av 
tyreoidearester med 100 mCi/3,7 GBq (± 10%) radiojod hos patienter med tyreoideacancer som 
genomgått tyreoidektomi jämförbara hos patienter som behandlats efter utsättning av 
tyroideahormon kontra patienter som behandlats efter administrering av Thyrogen. De patienter 
som ingick i studien var vuxna (>18 år), med nyligen diagnostiserat differentierat papillärt eller 
follikulärt tyreoideakarcinom, inklusive en papillär-follikulärvariant, i huvudsak (54 av 60) 
betecknad som T1-T2, N0-N1, M0 (enligt TNM –klassifikationen). Framgången för avlägsnandet 
av restvävnad bedömdes med radiojodskintigrafi och med serumtyreoglobulinanalys 8 ± 
1månader efter behandling. Samtliga 28 patienter (100%) som behandlats efter utsättning av 
THST och samtliga 32 patienter (100%) som behandlats efter Thyrogen-administrering hade 
antingen inget synligt upptag av radiojod i den tyreoida bädden eller, om synligt, var upptaget i 
den tyreoida bädden <0,1% av den administrerade dosen av radiojod. Framgången för 
avlägsnandet av tyreoid restvävnad bedömdes även med kriteriet Thyrogen-stimulerad serum-Tg-
nivå <2 ng/ml 8 månader efter ablation, men endast hos patienter som var negativa beträffande 
interfererande anti-Tg-antikroppar. Med användning av detta Tg-kriterium hade tyreoid 
restvävnad avlägsnats framgångsrikt på 18/21 patienter (86%) i THST-utsättningsgruppen 
respektive på 23/24 patienter (96%) i Thyrogen-behandlingsgruppen.   
Livskvaliteten minskade signifikant efter utsättning av tyreoideahormoner, men bibehölls vid 
båda indikationerna då Thyrogen användes, oavsett vilken av doseringsregimerna som valdes. 
8 
 
 
 
 
  
 
En uppföljningsstudie, med tillgängliga data på 51 patienter, utfördes på patienter som tidigare 
slutfört den inledande studien. Huvudsyftet med uppföljningsstudien var att bekräfta status för 
ablation av tyreoidearester med Thyrogen-stimulerad statisk halsskintigrafi med radiojod efter en 
medianuppföljning på 3,7 år (intervall 3,4 till 4,4 år) efter radiojodablation. Även Thyrogen-
stimulerad tyreoglobulintestning utfördes. 
Patienternas ablationer betraktades fortfarande som framgångsrika om det inte fanns något synligt 
upptag i den tyreoida bädden på skintigrafin, eller att upptaget understeg 0,1% om det var synligt. 
Alla patienter vilkas restvävnad betraktades som avlägsnad i den inledande studien fick denna 
bedömning bekräftad i uppföljningsstudien. Dessutom hade ingen patient något definitivt återfall 
under de 3,7 årens uppföljning. Totalt sett hade 48/51 patienter (94%) ingen evidens för 
canceråterfall, 1 patient hade möjligt canceråterfall (även om det var oklart om denna patient hade 
ett äkta återfall eller kvarvarande tumör från den regionala sjukdomen som noterades vid den 
ursprungliga studiens början), och 2 patienter kunde inte bedömas. 
Sammanfattningsvis, i huvudstudien och dess uppföljningsstudie, var Thyrogen inte underlägset 
utsättning av tyreoideahormon avseende höjning av TSH-nivåerna för preterapeutisk stimulering i 
kombination med radiojod för postkirurgisk ablation av rester av tyreoid vävnad. 
Två större prospektiva randomiserade studier, HiLo-studien (Mallick) och ESTIMABL1-studien 
(Schlumberger) jämförde metoder för ablation av tyreoidearester hos patienter med differentierad 
tyreoideacancer som hade genomgått tyreoidektomi. I båda studierna randomiserades patienterna 
till 1 av 4 behandlingsgrupper: Thyrogen + 30 mCi 131-I, Thyrogen + 100 mCi 131-I, utsättning av 
tyreoideahormoner + 30 mCi 131-I eller utsättning av tyreoideahormoner + 100 mCi 131-I. 
Patienterna utvärderades cirka 8 månader senare. I HiLo-studien randomiserades 438 patienter 
(tumörstadium T1-T3, Nx, N0 och N1, M0) vid 29 center. Enligt utvärderingen som gjordes med 
radiojodskintigrafi och stimulerade Tg-nivåer (n = 421) var behandlingen med ablation 
framgångsrik hos cirka 86% i alla fyra behandlingsgrupperna. Samtliga 95%-iga 
konfidensintervall avseende skillnaderna höll sig inom ± 10 procentenheter, vilket särskilt tyder 
på att låg till hög  radiojodaktivitet inte visar ”non-inferiority”. . Analyser av T3-patienter och 
N1-patienter visade att behandlingen med ablation var lika framgångsrik hos dessa subgrupper 
som hos patienter med lägre risk. I ESTIMABL1-studien randomiserades 752 lågriskpatienter 
med tyreoideacancer (tumörstadium pT1 < 1 cm och N1 eller Nx, pT1 >1–2 cm och alla N-
stadier, eller pT2 N0, alla M0-patienter) vid 24 center. Baserat på 684 patienter som kunde 
utvärderas med ultraljud av halsen och stimulerade Tg-nivåer uppnådde 92% framgångsrikt 
ablation, utan någon statistiskt signifikant skillnad mellan de fyra grupperna.  
I ESTIMABL1-studien följdes 726 (97%) av de ursprungliga 752 patienterna för återkommande 
sjukdom. Median uppföljningen var 5,4 år (0,5 till 9,2 år). 
Tabellerna nedan ger långsiktiga uppföljningsuppgifter för ESTIMABL1 och HiLo-studierna. 
Tabell 1. ESTIMABL1-studiens återfallsfrekvens hos patienter som fick låg eller 
hög dos RAI och de som förbereddes med Thyrogen eller THW  
Totalt antal patienter med återfall (5,4 år) 
Låg aktivitet RAI (1,1 GBq) 
Hög aktivitet RAI (3,7 GBq) 
Thyrogen (N=374)  THW (N=378) 
7 (1,9%) 
5 (1,3%) 
2 (0,5%) 
4 (1,1%) 
1 (0,3%) 
3 (0,8%) 
9 
 
 
 
 
 
 
 
 
 
 
I HiLo-studien följdes 434 (99%) av de ursprungliga 438 patienterna för 
sjukdomsåterfall. Median uppföljningen var 6,5 år (4,5 till 7,6 år). 
Tabell 2. HiLo-studiens återfallsfrekvens hos patienter som fick låg eller hög dos 
aktivitet RAI  
Låg aktivitet 
RAI (1,1 GBq) 
Hög aktivitet RAI (3,7 GBq) 
Totalt antal patienter med återfall 
Återfallsfrekvens (3 år) 
Återfallsfrekvens (5 år) 
Återfallsfrekvens (7 år) 
HR: 1,10 [95% CI 0,47 – 2,59]; p=0,83 
11 
1,5% 
2,1% 
5,9% 
10 
2,1% 
2,7% 
7,3% 
Tabell 3. HiLo-studiens återfallsfrekvens hos patienter som förbereddes för ablation 
med Thyrogen eller utsättning av tyreoideahormon 
Thyrogen 
Utsättning av tyreoideahormon 
(THW) 
Totalt antal patienter med återfall 
13 
Återfallsfrekvens (3 år) 
Återfallsfrekvens (5 år) 
Återfallsfrekvens (7 år) 
1,5% 
2,1% 
8,3% 
HR: 1,62 [95% CI 0,67 – 3,91], p=0,28 
8 
2,1% 
2,7% 
5,0% 
De långsiktiga uppföljningsdata i ESTIMABL1 och HiLo bekräftade liknande resultat för 
patienter i alla fyra behandlingsgrupperna. 
Sammanfattningsvis stöder dessa studier effekten avlåg radiojodaktivitet  plus Thyrogen(med 
reducerad strålningsexponering). Thyrogen visade ”non-inferiority” till tyreoidhormonutsättning 
avseende preterapeutisk stimulering i kombination med radiojod för postkirurgisk ablation av 
rester av tyreoideavävnad. 
10 
 
 
 
 
 
 
 
 
5.2 
Farmakokinetiska egenskaper 
Thyrogens farmakokinetik undersöktes hos patienter med högt differentierad tyreoideacancer 
efter en intramuskulär injektion på 0,9 mg. Efter injektionen var medelvärdet för det högsta 
uppmätta nivån (Cmax) 116 ± 38mU/l, vilket inträffade ungefär 13 ± 8 timmar efter att preparatet 
tillförts. Halveringstiden för eliminering var 22 ± 9 timmar. Den främsta elimineringsvägen för 
tyreotropin alfa tros vara renal och i mindre utsträckning hepatisk.  
5.3 
Prekliniska säkerhetsuppgifter 
Icke-kliniska data är begränsade, men har inte visat på några speciella risker för människor.  
6. 
FARMACEUTISKA UPPGIFTER 
6.1 
Förteckning över hjälpämnen 
Mannitol 
Natriumfosfat, monobasiskt, monohydrat 
Natriumfosfat, dibasiskt, heptahydrat 
Natriumklorid 
6.2 
Inkompatibiliteter 
Då blandbarhetsstudier saknas får detta läkemedel inte administreras blandat med andra 
läkemedel i samma injektion. 
6.3 
Hållbarhet 
Oöppnade injektionsflaskor  
3 år 
Hållbarhet efter beredning  
Det rekommenderas att Thyrogenlösningen injiceras inom tre timmar.  
Den rekonstituerade lösningen kan förvaras i upp till 24 timmar i kylskåp (2 °C–8 °C), förutsatt 
att den är skyddad mot ljus och att mikrobiell kontaminering undviks. 
6.4 
Särskilda förvaringsanvisningar 
Förvaras i kylskåp (2 °C – 8 °C). 
Förvara flaskan i ytterkartongen. Ljuskänsligt. 
Förvaringsanvisningar för läkemedlet efter beredning finns i avsnitt 6.3. 
6.5 
Förpackningstyp och innehåll 
Thyrogen levereras i genomskinliga 5 ml glasflaskor av typ I. Förslutningen består av en 
silikoniserad butylpropp, med ett petsäkert, avdragbart lock. Varje Thyrogenflaska innehåller 1,1 
mg tyreotropin alfa. Efter rekonstituering med 1,2 ml vatten för injektion dras 1,0 ml lösning upp 
(likvärdigt med 0,9 mg Thyrogen) och administreras till patienten. 
11 
 
 
 
 
 
 
 
 
 
 
 
 
  
 
 
  
 
 
 
För att ge tillräcklig volym för exakt dispensering är varje Thyrogenflaska avpassad för att 
innehålla 0,2 ml extra. 
Förpackningsstorlek: En eller två injektionsflaskor per kartong.  
Eventuellt kommer inte alla förpackningsstorlekar att marknadsföras. 
6.6 
Särskilda anvisningar för destruktion 
Pulvret till injektionsvätska, lösning måste rekonstitueras med vatten för injektionsvätskor. 
Endast en flaska Thyrogen behövs per injektion. Varje Thyrogenflaska är enbart avsedd för 
engångsbruk. 
Använd aseptisk teknik  
Tillsätt 1,2 ml vatten för injektionsvätskor till Thyrogen-pulvret i flaskan. Virvla runt flaskans 
innehåll försiktigt tills allt material lösts upp. Skaka inte lösningen. När pulvret är upplöst är den 
totala volymen i injektionsflaskan 1,2 ml. Thyrogen-lösningens pH-värde är cirka 7,0. 
Kontrollera att Thyrogen-lösningen i flaskan inte innehåller främmande partiklar eller är 
missfärgad. Thyrogen-lösningen skall vara klar och färglös. Använd inte injektionsflaskor där 
lösningen innehåller främmande partiklar, är grumlig eller missfärgad. 
Dra upp 1,0 ml av Thyrogen-lösningen från injektionsflaskan med produkten. Detta motsvarar 0,9 
mg tyreotropin alfa som skall injiceras. 
Thyrogen innehåller inte konserveringsmedel. Eventuell oanvänd lösning skall kasseras 
omedelbart. 
Inga särskilda anvisningar för destruktion. 
Thyrogenlösningen skall injiceras inom tre timmar. Den förblir dock kemiskt stabil i upp till 24 
timmar om den förvaras i kylskåp (mellan 2°C och 8°C). Det är viktigt att notera att den 
mikrobiologiska säkerheten förutsätter att lösningen bereds under aseptiska förhållanden. 
7. 
INNEHAVARE AV GODKÄNNANDE FÖR FÖRSÄLJNING 
Sanofi B.V.  
Paasheuvelweg 25  
1105 BP Amsterdam 
Nederländerna 
8. 
NUMMER PÅ GODKÄNNANDE FÖR FÖRSÄLJNING 
EU/1/99/122/001  
EU/1/99/122/002  
12 
 
 
 
 
 
 
 
 
 
 
 
 
 
 
 
 
 
 
 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 9 mars 2000 
Datum för den senaste förnyelsen: 9 mars 2010 
10. 
DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
13 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT 
URSPRUNG OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare av aktiv substans av biologiskt ursprung  
Genzyme Corporation 
45, 51, 68, 74, 76 and 80 New York Avenue 
Framingham,  
MA 01701 – United States 
Namn och adress till tillverkare som ansvarar för frisläppande av tillverkningssats  
Genzyme Ireland Limited 
IDA Industrial Park 
Old Kilmeaden Road 
Waterford 
Irland 
B. 
VILLKOR ELLER BEGRÄNSNINGAR FÖR FÖRSKRIVNING OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 
4.2).  
C. 
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen 
för europeiska läkemedel. 
D. 
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET  
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i 
godkännandet för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
15 
 
  
 
 
 
 
 
 
 
 
 
 
 
 
 
 
 
•  när riskhanteringssystemet ändras, särskilt efter att ny information framkommit som kan 
leda till betydande ändringar i läkemedlets nytta-riskprofil eller efter att en viktig milstolpe 
(för farmakovigilans eller riskminimering) har nåtts. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ YTTRE FÖRPACKNINGEN 
YTTERKARTONG (FÖRPACKNING MED 1 INJEKTIONSFLASKA) 
YTTERKARTONG (FÖRPACKNING MED 2 INJEKTIONSFLASKOR) 
1. 
LÄKEMEDLETS NAMN 
Thyrogen 0,9 mg pulver till injektionsvätska, lösning.  
Tyreotropin alfa  
2. 
DEKLARATION AV AKTIV(A) SUBSTANS(ER) 
Varje injektionsflaska innehåller 0,9 mg/ml tyreotropin alfa vid rekonstituering med 1,2 ml vatten 
för injektion. 
3. 
FÖRTECKNING ÖVER HJÄLPÄMNEN 
Hjälpämnen: 
Mannitol 
Natriumfosfat, monobasiskt, monohydrat 
Natriumfosfat, dibasiskt, heptahydrat 
Natriumklorid 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
1 injektionsflaska med pulver till injektionsvätska, lösning 
2 injektionsflaskor med pulver till injektionsvätska, lösning motsvarande 2 doser som skall 
administreras med 24 timmars intervall 
5. 
ADMINISTRERINGSSÄTT OCH ADMINISTRERINGSVÄG 
Endast för intramuskulär injektion. 
Endast 1ml skall dras upp motsvarande 0,9 mg tyreotropin alfa. 
Administreras inom 3 timmar efter rekonstituering. 
Läs bipacksedeln före användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN 
Förvaras utom syn- och räckhåll för barn. 
19 
 
 
 
 
 
 
 
 
 
 
 
 
 
 
 
 
 
 
 
 
 
 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i kylskåp (2 °C – 8 °C). 
Förvara injektionsflaskan i ytterkartongen. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ 
ANVÄNT LÄKEMEDEL OCH AVFALL I FÖREKOMMANDE FALL 
Endast för engångsbruk. 
Oanvänd lösning skall kasseras. 
11. 
INNEHAVARE AV GODKÄNNANDE FÖR FÖRSÄLJNING (NAMN OCH 
ADRESS) 
Sanofi B.V. 
Paasheuvelweg 25  
1105 BP Amsterdam 
Nederländerna 
12. 
NUMMER PÅ GODKÄNNANDE FÖR FÖRSÄLJNING 
EU/1/99/122/001  
EU/1/99/122/002 
13. 
TILLVERKNINGSSATSNUMMER 
Lot 
14. 
ALLMÄN KLASSIFICERING FÖR FÖRSKRIVNING 
15. 
BRUKSANVISNING 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
16. 
INFORMATION I PUNKTSKRIFT 
Braille krävs ej  
17. 
UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
UNIK IDENTITETSBETECKNING - I ETT FORMAT LÄSBART FÖR 
18. 
MÄNSKLIGT ÖGA 
PC:  
SN:  
NN:  
21 
 
 
 
 
  
 
 
 
UPPGIFTER SOM SKALL FINNAS PÅ SMÅ INRE LÄKEMEDELSFÖRPACKNINGAR 
(INJEKTIONSFLASKA) 
1. 
LÄKEMEDLETS NAMN OCH ADMINISTRERINGSVÄG 
Thyrogen 0,9 mg pulver till injektionsvätska, lösning.  
Tyreotropin alfa  
Intramuskulär användning. 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
MÄNGD UTTRYCKT I VIKT, VOLYM ELLER PER ENHET 
6. 
ÖVRIGT 
Förvaras i kylskåp (2 °C – 8 °C). 
Sanofi B.V.- NL 
22 
 
 
 
 
 
 
 
 
 
 
 
 
 
 
 
 
 
 
  
 
B. BIPACKSEDEL 
23 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Thyrogen 0,9 mg pulver till injektionsvätska, lösning.  
Tyreotropin alfa  
Läs noga igenom denna bipacksedel innan du börjar använda detta läkemedel. Den 
innehåller information som är viktig för dig. 
-  Spara denna information, du kan behöva läsa den igen.  
-  Om du har ytterligare frågor vänd dig till läkare eller apotekspersonal.  
-  Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avnitt 4.  
I denna bipacksedel finns information om följande: 
1. 
2. 
3. 
4. 
5. 
6. 
Vad Thyrogen är och vad det används för 
Vad du behöver veta innan du använder Thyrogen  
Hur du använder Thyrogen  
Eventuella biverkningar 
Hur Thyrogen ska förvaras 
Förpackningens innehåll och övriga upplysningar 
Vad Thyrogen är och vad det används för 
1. 
Thyrogen innehåller den aktiva substansen tyreotropin alfa. Thyrogen är ett humant 
sköldkörtelstimulerande (tyreoideastimulerande) hormon (TSH) som tillverkas med 
bioteknikprocesser. 
Thyrogen används för att påvisa vissa typer av sköldkörtelcancer hos patienter som fått 
sköldkörteln bortopererad och som tar sköldkörtelhormoner. En av effekterna är att det stimulerar 
eventuell kvarvarande sköldkörtelvävnad till att ta upp jod vilket är viktigt för radiojodskintigrafi. 
Det stimulerar också produktionen av tyreoglobulin och sköldkörtelhormoner om det finns någon 
thyreoideavävnad kvar. Dessa hormoner kan mätas i blodet. 
Thyrogen används även tillsammans med radiojodbehandling för att avlägsna (ablatera) 
sköldkörtelvävnaden som lämnas kvar (rest) sedan sköldkörteln opererats bort hos patienter som 
inte har sekundär tumörtillväxt (metastaser) och som tar sköldkörtelhormon. 
2. 
Vad du behöver veta innan du använder Thyrogen  
Använd inte Thyrogen  
•  om du är allergisk mot bovint (från kor) eller humant sköldkörtelstimulerande hormon 
(TSH) eller något annat innehållsämne i detta läkemedel (anges i avsnitt 6).  
•  om du är gravid.  
Varningar och försiktighet  
Tala med läkare eller apotekspersonal innan du använder Thyrogen 
24 
 
 
 
 
 
 
 
 
 
 
 
 
 
•  om du har en njursjukdom som måste behandlas med dialys, så att läkaren kan bestämma 
hur mycket Thyrogen du kan få eftersom du kan löpa en större risk att få huvudvärk och 
illamående.  
•  om du har nedsatt njurfunktion, så att läkaren kan bestämma hur mycket radiojod du kan 
få.  
•  om du har nedsatt leverfunktion. Du bör ändå kunna få Thyrogen.  
Effekt på tumörtillväxt  
Hos patienter med sköldkörtelcancer har tumörtillväxt rapporterats under utsättning av 
tyreoideahormoner för diagnostiska procedurer. Detta ansågs vara relaterat till de förhöjda 
nivåerna av tyreoideastimulerande hormon (TSH) under en längre tid. Det är möjligt att även 
Thyrogen kan ge upphov till tumörtillväxt. Detta har inte setts i kliniska prövningar. 
På grund av förhöjda TSH-nivåer efter Thyrogen kan patienter med sekundära cancertumörer 
(metastaser) få lokala svullnader eller blödningar där dessa metastaser sitter. Metastaserna kan 
även växa. Om metastaserna sitter på trånga ställen, t.ex. intracerebralt (i hjärnan) eller i 
ryggmärgen, så kan patienter få symtom som kan uppträda akut, t.ex. i form av partiell 
förlamning som påverkar ena sidan av kroppen (hemipares), andningsproblem eller synförlust. 
Din läkare avgör om du tillhör den speciella grupp av patienter för vilka man kan överväga 
förbehandling med kortikosteroider (om du t.ex. har sekundära cancertumörer i hjärnan eller 
ryggmärgen). Ta upp detta med din läkare om du har några frågor. 
Barn 
Eftersom data saknas om användningen av Thyrogen hos barn, så skall Thyrogen endast ges till 
barn i undantagsfall. 
Äldre 
Det behövs inga särskilda försiktighetsåtgärder för äldre. Om din sköldkörtel inte har opererats 
bort helt och du även har en hjärtsjukdom, så kommer din läkare att hjälpa dig att avgöra om du 
bör få Thyrogen.  
Andra läkemedel och Thyrogen 
Tala om för läkare eller apotekspersonal om du använder, nyligen har använt eller kan tänkas 
använda andra läkemedel. 
Det finns inte några kända läkemedelsinteraktioner med Thyrogen och sköldkörtelhormonerna 
som du eventuellt tar. 
Din läkare bedömer den exakta aktiviteten för radiojod som ska användas för radiojodskintigrafi 
med hänsyn till att du fortsätter att ta sköldkörtelhormoner. 
Graviditet och amning  
Ta inte Thyrogen om du är gravid. Om du är gravid eller ammar, tror att du kan vara gravid eller 
planerar att skaffa barn, rådfråga läkare eller apotekspersonal innan du använder detta läkemedel. 
Thyrogen får inte ges till ammande kvinnor. Amning skall bara återupptas efter att du talat med 
din läkare. 
25 
 
 
  
 
 
 
 
 
 
 
 
 
Körförmåga och användning av maskiner  
Vissa patienter kan känna yrsel eller huvudvärk efter administrering av Thyrogen som kan 
påverka förmågan att framföra fordon och använda maskiner. 
Thyrogen innehåller natrium  
Detta läkemedel innehåller mindre än 1mmol natrium (23 mg) per injektionsflaska, d.v.s. är näst 
intill “natriumfritt”. 
3. 
Hur du använder Thyrogen  
Ditt läkemedel kommer att injiceras av en läkare eller sjuksköterska. 
Din behandling bör övervakas av läkare med stor erfarenhet av sköldkörtelcancer. 
Thyrogenpulver måste lösas upp i vatten avsett för injektion. Endast en injektionsflaska Thyrogen 
behövs per injektion. Thyrogen får endast injiceras i skinkan. Lösningen får aldrig injiceras i en 
ven. Thyrogen får inte blandas med andra läkemedel i samma injektion. 
Den rekommenderade dosen Thyrogen är två doser som ges med 24 timmars intervall. Läkaren 
eller sjuksköterskan injicerar 1,0 ml av Thyrogen-lösningen. 
När du ska genomgå radiojodskintigrafi eller avlägsnande (ablation) ger dig läkaren radiojod 24 
timmar efter din sista Thyrogen-injektion.  
Diagnostisk skintigrafi ska utföras 48 till 72 timmar efter det att du fått radiojod (72 till 96 
timmar efter den sista injektionen av Thyrogen).   
Skintigrafi efter behandlingen kan skjutas upp några dagar, så att bakgrundsradioaktiviteten 
minskar. 
För testning av tyreoglobulin (Tg) tar läkaren eller sjuksköterskan ett serumprov 72 timmar efter 
den sista injektionen av Thyrogen. 
Användning för barn  
Ditt barns läkare kommer att hjälpa dig att avgöra om Thyrogen bör ges till ditt barn. 
Om du har fått för stor mängd av Thyrogen  
Patienter som av misstag fått för mycket Thyrogen har rapporterat illamående, svaghet, yrsel, 
huvudvärk, kräkningar och värmevallningar. 
Ett förslag till behandling i händelse av överdosering skulle kunna vara att återställa 
vätskebalansen. Administrering av antiemetika kan också övervägas.  
Om du har ytterligare frågor om detta läkemedel, kontakta läkare. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte 
få dem. 
Följande biverkningar har rapporterats i samband med Thyrogen: 
26 
 
 
 
 
 
 
 
  
 
 
 
 
 
 
 
 
 
Mycket vanliga (kan förekomma hos fler än 1 av 10 användare):  
• 
illamående  
Vanliga (kan förekomma hos upp till 1 av 10 användare):  
•  kräkning  
trötthet  
• 
•  yrsel  
•  huvudvärk 
svaghet 
• 
Mindre vanliga (kan förekomma hos upp till 1 av 100 användare):  
influensaliknande symtom  
feber  
frossa  
ryggsmärta 
•  värmekänsla  
•  nässelfeber (urtikaria)  
•  hudutslag  
• 
• 
• 
• 
•  diarré  
• 
•  nacksmärta 
•  oförmåga att känna smak (ageusi) 
försämrat smaksinne (dysgeusi) 
• 
influensa 
• 
stickande eller krypande känsla (parestesi) 
Har rapporterats (förekommer hos ett okänt antal användare)  
tumören svullnar  
smärta (inklusive smärta där det finns metastaser [sekundära cancertumörer])  
• 
• 
•  darrning 
stroke  
• 
•  hjärtklappning  
•  värmevallning   
andfåddhet  
• 
•  klåda (pruritis)  
•  kraftig svettning  
• 
• 
smärta i muskler eller leder  
reaktioner vid injektionsstället (rodnad, obehag, klåda, lokal smärta eller sveda, samt 
kliande utslag)  
lågt TSH-värde  
• 
•  överkänslighetsreaktion (allergisk reaktion). Dessa reaktioner kan innefatta nässelfeber 
(urtikaria), klåda, vallningar, svårighet att andas och hudutslag.  
Mycket sällsynta fall av hypertyreoidism (ökad aktivitet i sköldkörteln) eller 
förmaksflimmer har rapporterats när Thyrogen administrerats till patienter som inte fått 
sköldkörteln totalt eller partiellt bortopererad.  
27 
 
 
 
 
 
 
Rapportering av biverkningar 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt 
via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
5. 
Hur Thyrogen ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten efter EXP. Utgångsdatumet är den sista dagen 
i angiven månad. 
Förvaras i kylskåp (2 °C – 8 °C). 
Förvara injektionsflaskan i ytterkartongen. Ljuskänsligt. 
Thyrogenlösningen bör injiceras inom tre timmar efter beredning.  
Den beredda lösningen kan förvaras i upp till 24 timmar i kylskåp (2 °C–8 °C), förutsatt att den är 
skyddad mot ljus och att mikrobiell kontaminering undviks. 
Använd inte detta läkemedel om lösningen innehåller främmande partiklar, är grumlig eller 
missfärgad. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
-  Den aktiva substansen är tyreotropin alfa. 
Varje injektionsflaska innehåller 0,9 mg/ml tyreotropin alfa vid upplösning med 1,2 ml vatten för 
injektion. Endast 1ml skall dras upp motsvarande 0,9 mg tyreotropin alfa. 
-  Övriga innehållsämnen är:  
Mannitol  
Natriumfosfat, monobasiskt, monohydrat  
Natriumfosfat, dibasiskt, heptahydrat  
Natriumklorid  
Thyrogen innehåller natrium, se avsnitt 2.  
Läkemedlets utseende och förpackningsstorlekar 
Pulver till injektionsvätska, lösning. Vitt till gräddvitt frystorkat pulver. 
Förpackningsstorlek: En eller två injektionsflaskor Thyrogen per kartong. Eventuellt kommer inte 
alla förpackningsstorlekar att marknadsföras. 
28 
 
 
 
 
 
 
  
  
 
 
 
 
 
 
 
 
 
 
  
Innehavare av godkännande för försäljning och tillverkare 
Innehavare av godkännande för försäljning: 
Sanofi B.V.  
Paasheuvelweg 25 
1105 BP Amsterdam 
Nederländerna 
Tillverkare: 
Genzyme Ireland Limited 
IDA Industrial Park 
Old Kilmeaden Road 
Waterford 
Irland 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien/ 
Luxembourg/Luxemburg 
Sanofi Belgium 
Tél/Tel: + 32 (0) 2 710 54 00 
България 
Swixx Biopharma EOOD 
Тел.: +359 (0)2 4942 480 
Česká republika 
sanofi-aventis, s.r.o. 
Tel: +420 233 086 111 
Danmark 
Sanofi A/S  
Tlf: +45 45 16 70 00 
Deutschland 
Sanofi-Aventis Deutschland GmbH 
Tel.: 0800 52 52 010 
Tel: aus dem Ausland: +49 69 305 21 131 
Eesti 
Swixx Biopharma OÜ  
Tel: +372 640 10 30 
Magyarország 
SANOFI-AVENTIS Zrt 
Tel: +36 1 505 0050 
Malta 
Sanofi S.r.l. 
Tel: 39 02 39394275 
Nederland 
Sanofi B.V. 
Tel: +31 20 245 4000 
Norge 
sanofi-aventis Norge AS 
Tlf: + 47 67 10 71 00 
Österreich 
sanofi-aventis GmbH 
Tel: + 43 1 80 185 - 0 
Polska 
sanofi-aventis Sp. z o.o. 
Tel.: +48 22 280 00 00 
Ελλάδα 
Sanofi-Aventis Μονοπρόσωπη AEBE 
Τηλ: +30 210 900 1600 
Portugal 
Sanofi – Produtos Farmacêuticos, Lda. 
Tel: +351 21 35 89 400 
España 
sanofi-aventis, S.A. 
România 
sanofi-aventis România S.R.L. 
29 
 
 
 
 
 
 
 
 
 
 
 
 
 
  
 
 
Tel: +34 93 485 94 00 
Tel: +40 (0) 21 317 31 36 
France 
Sanofi Winthrop Industrie 
Tél: 0 800 222 555 
Appel depuis l’étranger: +33 1 57 63 23 23 
Hrvatska 
Swixx Biopharma d.o.o. 
Tel: +385 1 2078 500 
Ireland 
sanofi-aventis Ireland Ltd. T/A SANOFI 
Tel: +353 (0) 1 403 56 00 
Slovenija 
Swixx Biopharma d.o.o.  
Tel: +386 1 235 51 00 
Slovenská republika 
Swixx Biopharma s.r.o. 
Tel: +421 2 208 33 600 
Suomi/Finland 
Sanofi Oy 
Puh/Tel: + 358 (0) 201 200 300 
Sverige 
Sanofi AB 
Tel: +46 (0)8 634 50 00 
United Kingdom (Northern Ireland) 
sanofi-aventis Ireland Ltd. T/A SANOFI 
Tel: +44 (0) 800 035 2525 
Ísland 
Vistor hf. 
Sími: +354 535 7000 
Italia 
Sanofi S.r.l. 
Tel: 800536389 
Κύπρος 
C.A. Papaellinas Ltd. 
Τηλ: +357 22 741741 
Latvija 
Swixx Biopharma SIA  
Tel: +371 6 616 47 50 
Lietuva 
Swixx Biopharma UAB 
Tel: +370 5 236 91 40 
Denna bipacksedel ändrades senast  
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
30 
 
  
 
  
 
 
 
 
  
 
 
 
 
 
 
 
 
 
 
 
Följande uppgifter är endast avsedda för hälso- och sjukvårdspersonal: 
Den rekommenderade dosregimen för Thyrogen är två intramuskulära injektioner om 0,9 mg 
tyreotropin alfa som tillförs med 24 timmars intervall. 
Spårbarhet 
För att förbättra spårbarheten för biologiska läkemedel ska namn och batchnummer på den 
administrerade produkten tydligt registreras. 
Använd aseptisk teknik  
Tillsätt 1,2 ml vatten för injektionsvätskor till Thyrogen-pulvret i injektionsflaskan. Virvla runt 
flaskans innehåll försiktigt tills allt material lösts upp. Skaka inte lösningen. När pulvret är 
upplöst är den totala volymen i injektionsflaskan 1,2 ml. Thyrogen-lösningens pH-värde är cirka 
7,0. 
Kontrollera att Thyrogen-lösningen i injektionsflaskan inte innehåller främmande partiklar eller 
är missfärgad. Thyrogen-lösningen skall vara klar och färglös. Använd inte injektionsflaskor där 
lösningen innehåller främmande partiklar, är grumlig eller missfärgad. 
Dra upp 1,0 ml av Thyrogen-lösningen från injektionsflaskan med produkten. Detta motsvarar 
0,9 mg tyreotropin alfa som skall injiceras. 
Thyrogen innehåller inte konserveringsmedel. Kassera eventuell oanvänd lösning omedelbart. 
Inga särskilda anvisningar för destruktion. 
Efter rekonstituering skall lösningen injiceras inom tre timmar. Den rekonstituerade lösningen 
kan förvaras i upp till 24 timmar i kylskåp (2 °C och 8 °C) i skydd mot ljus, förutsatt att 
mikrobiell kontaminering undviks. Det är viktigt att notera att den mikrobiologiska säkerheten 
förutsätter att lösningen bereds under aseptiska förhållanden. 
31 
 
 
 
 
 
 
 
 
 
 
 
 
 
 
