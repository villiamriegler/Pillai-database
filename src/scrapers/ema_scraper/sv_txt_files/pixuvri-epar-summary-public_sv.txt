EMA/351485/2012  
EMEA/H/C/002055 
Sammanfattning av EPAR för allmänheten 
Pixuvri 
pixantron  
Detta är en sammanfattning av det offentliga europeiska utredningsprotokollet (EPAR) för Pixuvri. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Pixuvri? 
Pixuvri är ett läkemedel som innehåller den aktiva substansen pixantron. Det finns som ett pulver som 
bereds till en infusionsvätska, lösning (som dropp i en ven). 
Vad används Pixuvri för? 
Pixuvri används för behandling av vuxna patienter med non-Hodgkins B-cellslymfom. Detta är en 
cancer i lymfvävnaden (ingår i immunsystemet) som påverkar en typ av vita blodkroppar som kallas B-
lymfocyter, eller B-celler. Pixuvri används när lymfomet är aggressivt och har kommit tillbaka eller inte 
har svarat på andra kemoterapibehandlingar (läkemedel för behandling av cancer).  
Läkemedlet är receptbelagt. 
Hur används Pixuvri? 
Pixuvri måste ges av en läkare med erfarenhet av användningen av cancerläkemedel och som har 
tillgång till utrustning för övervakning av patienten. 
Dosen av Pixuvri baseras på patientens kroppsyta (beräknas med hjälp av patientens längd och vikt). 
Den rekommenderade dosen är 50 mg/m2 som ges som en infusion i en ven under minst 60 minuter 
på dag 1, 8 och 15 i en 28-dagarscykel. Pixuvri kan ges i upp till 6 cykler. Hos patienter som har fått 
biverkningar eller som har mycket låga halter av neutrofiler (en typ av vita blodkroppar som motverkar 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416  
E-mail  info@ema.e(cid:31)ropa.eu Website  www.ema.europa.eu 
An agency of the European Union  
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
infektioner) och trombocyter (komponenter som hjälper blodet att koagulera) kan det bli nödvändigt 
att minska dosen eller fördröja behandlingen. 
Hur verkar Pixuvri? 
Den aktiva substansen i Pixuvri, pixantron, är ett cellgift (ett läkemedel som dödar celler som delar sig, 
såsom cancerceller) som tillhör gruppen ”antracykliner”. Det utövar sin effekt genom att störa 
cellernas DNA så att de hindras att tillverka fler kopior av DNA och tillverka proteiner. Detta gör att 
cancercellerna vid non-Hodgkins B-cellslymfom inte kan dela sig och att de så småningom dör.  
Hur har Pixuvris effekt undersökts? 
Effekterna av Pixuvri prövades först i olika experimentmodeller innan de studerades på människor. 
Pixuvri jämfördes med andra kemoterapibehandlingar i en huvudstudie med 140 vuxna med aggressivt 
non-Hodgkins B-cellslymfom som tidigare hade fått minst två andra behandlingar och vars cancer hade 
kommit tillbaka eller inte svarat på behandling. Patienterna fick antingen sex cykler av Pixuvri eller ett 
annat godkänt cancerläkemedel som valdes ut av deras läkare.  
Huvudmåttet på effekt var antalet patienter som hade ett fullständigt svar på behandlingen. 
Vilken nytta har Pixuvri visat vid studierna? 
Pixuvri visade sig vara gynnsamt hos patienter med aggressivt non-Hodgkins B-cellslymfom: 
20 procent av patienterna svarade fullständigt på Pixuvri (14 av 70 patienter) jämfört med 5,7 procent 
av patienterna som fick andra medel (4 av 70 patienter). 
Vilka är riskerna med Pixuvri? 
De vanligaste biverkningarna som orsakas av Pixuvri (uppträder hos fler än 1 av 10 patienter) är 
neutropeni, leukopeni och lymfopeni (låga halter av olika typer av vita blodkroppar), trombocytopeni 
(låga halter av trombocyter i blodet), anemi (låga halter av röda blodkroppar), illamående, kräkningar, 
missfärgning av huden, hårförlust, kromaturi (urinmissfärgning) och asteni (svaghet). En fullständig 
förteckning över biverkningar som rapporterats för Pixuvri finns i bipacksedeln. 
Pixuvri får inte ges till patienter som är överkänsliga (allergiska) mot pixantron eller mot något annat 
innehållsämne. Det får inte ges till patienter med allvarliga leverproblem eller till patienter vars 
benmärg tillverkar onormalt låga halter av blodkroppar. Patienter som får Pixuvri ska inte ges vacciner 
som innehåller försvagade (levande) virus. 
Varför har Pixuvri godkänts? 
CHMP fann att patienter med aggressivt non-Hodgkins B-cellslymfom hade ett bättre svar på 
behandling med Pixuvri än på andra cancerbehandlingar. Dessutom levde patienter som behandlades 
med Pixuvri längre utan att sjukdomen förvärrades. CHMP beaktade även sjukdomens svårighetsgrad 
och bristen på lämpliga alternativa behandlingar för patienter vars non-Hodgkins B-cellslymfom hade 
kommit tillbaka eller inte svarat på andra kemoterapibehandlingar. Läkemedlets biverkningar ansågs 
vara kortvariga och hanterbara. Kommittén konstaterade dock att mer data krävdes om nyttan med 
Pixuvri hos patienter som har fått tidigare behandling med rituximab (ett annat vanligt läkemedel för 
behandling av lymfom). CHMP drog därför slutsatsen att nyttan med Pixuvri är större än riskerna och 
rekommenderade att Pixuvri skulle godkännas för försäljning.  
Pixuvri har godkänts i enlighet med reglerna om ”villkorat godkännande”. Detta innebär att ytterligare 
erfarenhet av detta läkemedel förväntas, särskilt dess nytta hos patienter som tidigare har behandlats 
Pixuvri  
Sida 2/3
 
 
 
 
med rituximab. Europeiska läkemedelsmyndigheten kommer att granska ny information om produkten 
varje år och uppdatera denna sammanfattning när så behövs.  
Vilken information om Pixuvri saknas för närvarande?  
Företaget som tillverkar Pixuvri kommer att utföra en studie för att närmare undersöka effekterna av 
användning av Pixuvri till patienter som tidigare har behandlats med rituximab.  
Mer information om Pixuvri 
Den 10 maj 2012 beviljade Europeiska kommissionen ett villkorligt godkännande för försäljning av 
Pixuvri som gäller i hela Europeiska unionen. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Pixuvri finns i bipacksedeln (ingår också i EPAR). Du kan också kontakta din läkare 
eller apotekspersonal. 
Denna sammanfattning uppdaterades senast 03-2012. 
Pixuvri  
Sida 3/3
 
 
 
 
