EMA/629102/2020 
EMEA/H/C/003790 
Kyprolis (karfilzomib) 
Sammanfattning av Kyprolis och varför det är godkänt inom EU 
Vad är Kyprolis och vad används det för? 
Kyprolis är ett cancerläkemedel som används tillsammans med läkemedlen daratumumab och 
dexametason, med lenalidomid och dexametason eller med enbart dexametason för behandling av 
multipelt myelom (en cancer i benmärgen). Det ges till vuxna som har fått minst en tidigare 
behandling för sin cancer. 
Kyprolis innehåller den aktiva substansen karfilzomib. 
Multipelt myelom är sällsynt och Kyprolis klassificerades som särläkemedel (ett läkemedel som 
används vid sällsynta sjukdomar) den 3 juni 2008. Mer information om klassificeringen som 
särläkemedel finns här: ema.europa.eu/medicines/human/orphan-designations/eu308548. 
Hur används Kyprolis? 
Kyprolis är receptbelagt och behandlingen måste övervakas av en läkare med erfarenhet av 
cancerbehandling. 
Kyprolis ges genom infusion (dropp) i en ven under 10–30 minuter. Dosen beräknas med hjälp av 
patientens längd och vikt. Det ges under två dagar under de första 3 veckorna av behandlingscyklerna 
på 4 veckor. Efter ett år utelämnas doserna under den andra veckan om kombinationen av Kyprolis 
och dexametason används tillsammans med antingen lenalidomid eller daratumumab. Behandlingen 
ska pågå så länge patienten har nytta av den. Behandlingen kan behöva avbrytas eller dosen minskas 
om sjukdomen förvärras eller om patienten får svåra biverkningar. 
För mer information om hur du använder Kyprolis, läs bipacksedeln eller tala med läkare eller 
apotekspersonal. 
Hur verkar Kyprolis? 
Den aktiva substansen i Kyprolis, karfilzomib, är en proteasomhämmare. Den blockerar proteasomet, 
ett system inuti cellerna som bryter ner proteiner som inte längre behövs. Cancerceller har ett större 
behov av att producera och bryta ner proteiner eftersom de förökar sig snabbt. När karfilzomib hindrar 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
 
proteasomet från att bryta ner proteiner i cancercellerna leder detta till att proteinerna ansamlas och 
dödar cellerna, vilket saktar ner cancerns tillväxt. 
Vilka fördelar med Kyprolis har visats i studierna? 
Kyprolis som gavs tillsammans med lenalidomid och dexametason har jämförts med lenalidomid plus 
dexametason i en huvudstudie med 792 patienter med multipelt myelom vars sjukdom hade förvärrats 
trots tidigare behandling. Studien visade att Kyprolis förlänger den tid som patienterna lever utan att 
deras sjukdom förvärras (progressionsfri överlevnad). För patienterna som fick Kyprolis med 
lenalidomid och dexametason var tiden innan sjukdomen förvärrades i genomsnitt 26,3 månader 
jämfört med 17,6 månader för patienterna som fick lenalidomid plus dexametason. 
I en annan studie på 929 patienter med multipelt myelom vars sjukdom hade förvärrats trots tidigare 
behandling jämfördes kombinationen av Kyprolis och dexametason med bortezomib och dexametason. 
Studien visade att kombinationen av Kyprolis och dexametason var effektivare vad gäller att förlänga 
den progressionsfria överlevnaden än bortezomib och dexametason. Patienter som fick Kyprolis plus 
dexametason levde i genomsnitt 18,7 månader utan att deras sjukdom förvärrades jämfört med 
9,4 månader för patienter som fick bortezomib och dexametason. 
En tredje studie omfattade 466 patienter med multipelt myelom vars sjukdom hade förvärrats trots 
tidigare behandling. Den visade att 35 procent av patienterna som behandlats med Kyprolis plus 
daratumumab och dexametason fått förvärrad sjukdom eller avlidit, jämfört med 44 procent av 
patienterna som behandlats med Kyprolis plus dexametason. 
Vilka är riskerna med Kyprolis? 
De vanligaste biverkningarna som orsakas av Kyprolis (kan förekomma hos fler än 1 av 5 användare) 
är anemi (lågt antal röda blodkroppar), trötthet, illamående, diarré, trombocytopeni (lågt antal 
blodplättar), feber, dyspné (andningsproblem), luftvägsinfektion, hosta och neutropeni (låga halter av 
neutrofiler, en typ av vita blodkroppar). 
De allvarligaste biverkningarna vid användning med lenalidomid och dexametason eller med enbart 
dexametason är skadliga effekter på hjärta, lungor och lever samt hypertoni (högt blodtryck) som kan 
vara svår. Andra allvarliga biverkningar är dyspné (andningsproblem), akut njursvikt, 
tumörlyssyndrom (en komplikation orsakad av nedbrytningen av cancerceller), infusionsrelaterade 
reaktioner, trombocytopeni, inre blödning, leverskada, återkomst av symtom på hepatit B, posterior 
reversibel encefalopatisyndrom (en hjärnsjukdom som kan orsaka huvudvärk, förvirring, anfall och 
synnedsättning, och som kan förbättras över tid) samt trombotisk mikroangiopati och TTP/HUS 
(sjukdomar som påverkar blodkoagulationen). De allvarligaste biverkningarna vid användning med 
daratumumab och dexametason var anemi, diarré, feber, pneumoni (lunginflammation), influensa, 
sepsis (blodförgiftning) och bronkit (inflammation i luftvägarna i lungorna). 
Kyprolis får inte ges till kvinnor som ammar. En fullständig förteckning över biverkningar och 
restriktioner finns i bipacksedeln. 
Varför är Kyprolis godkänt i EU? 
Europeiska läkemedelsmyndigheten (EMA) fann att fördelarna med Kyprolis är större än riskerna och 
att Kyprolis kan godkännas för försäljning i EU. EMA noterade det ouppfyllda medicinska behovet hos 
patienter med multipelt myelom som inte längre förbättras av tillgängliga behandlingar. EMA ansåg att 
den förlängda tiden innan sjukdomen förvärrades med Kyprolis var kliniskt betydelsefull. Vad gäller 
Kyprolis (karfilzomib)  
EMA/629102/2020 
Sida 2/3 
 
 
 
säkerheten ansågs de biverkningar som orsakas av Kyprolis som godtagbara och hanterbara, även om 
vissa är allvarliga. 
Vad görs för att garantera säker och effektiv användning av Kyprolis? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Kyprolis har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Kyprolis kontinuerligt. 
Biverkningar som har rapporterats för Kyprolis utvärderas noggrant och nödvändiga åtgärder för att 
skydda patienter vidtas. 
Mer information om Kyprolis 
Den 19 november 2015 beviljades Kyprolis ett godkännande för försäljning som gäller i hela EU. 
Mer information om Kyprolis finns på EMA:s webbplats: 
ema.europa.eu/medicines/human/EPAR/kyprolis. 
Denna sammanfattning uppdaterades senast 12-2020. 
Kyprolis (karfilzomib)  
EMA/629102/2020 
Sida 3/3 
 
 
 
 
