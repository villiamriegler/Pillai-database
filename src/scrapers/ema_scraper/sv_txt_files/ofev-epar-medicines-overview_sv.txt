EMA/393564/2020
EMEA/H/C/003821
Ofev (nintedanib)
Sammanfattning av Ofev och varför det är godkänt inom EU
Vad är Ofev och vad används det för?
Ofev är ett läkemedel som används för att behandla vuxna med följande tillstånd:



Idiopatisk lungfibros (IPF), en sjukdom med okänd orsak som innebär att det bildas fibrös vävnad 
(ärrvävnad) i lungorna.
Interstitiell lungsjukdom vid systemisk skleros, en sjukdom där immunsystemet (kroppens 
naturliga försvar) är överaktivt och orsakar bildning av fibrös vävnad och ärrbildning i lungorna.
Andra kroniska fibrotiserande interstitiella lungsjukdomar med gradvist förlopp.
Ofev innehåller den aktiva substansen nintedanib.
Hur används Ofev?
Ofev är receptbelagt och behandling ska inledas av en läkare med erfarenhet av att diagnostisera och 
behandla de sjukdomar det används mot.
Ofev finns som kapslar (100 mg och 150 mg). Den rekommenderade dosen är 150 mg som tas två 
gånger om dagen tillsammans med mat, ungefär med tolv timmars mellanrum. För patienter som inte 
tål denna dos bör den sänkas till 100 mg två gånger om dagen, eller så ska behandlingen avbrytas.
För mer information om hur Ofev används, läs bipacksedeln eller tala med läkare eller 
apotekspersonal.
Hur verkar Ofev?
Den aktiva substansen i Ofev, nintedanib, blockerar aktiviteten hos vissa enzymer som kallas 
tyrosinkinaser. Dessa enzymer finns i vissa receptorer (t.ex. VEGF-, FGF- och PDGF-receptorer) i celler 
i lungorna, där de aktiverar flera processer som medverkar vid bildandet av fibrös vävnad. Genom att 
blockera dessa enzymer hjälper nintedanib till att minska bildningen av fibrös vävnad i lungorna och 
hjälper därmed till att förhindra att symtomen på sjukdomen förvärras.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2020. Reproduction is authorised provided the source is acknowledged.
Vilka fördelar med Ofev har visats i studierna?
Ofev har jämförts med placebo (overksam behandling) i fyra huvudstudier på totalt 1 066 patienter 
med IPF, 580 patienter med interstitiell lungsjukdom vid systemisk skleros och 663 patienter med 
progressiv fibrotiserande interstitiell lungsjukdom. I båda studierna var huvudeffektmåttet 
minskningen av patienternas lungfunktion under 1 års behandling, mätt utifrån forcerad vitalkapacitet 
(FVC). FVC är den största luftmängd en patient kan andas ut med full kraft efter att ha andats in djupt, 
och denna minskar allteftersom tillståndet försämras.
I två studier på patienter med IPF var minskningen av FVC mindre hos patienterna som fick Ofev än 
hos patienterna som fick placebo, vilket betyder att Ofev saktade ner försämringen av tillståndet. 
Patienternas genomsnittliga FVC före behandling låg på mellan 2 600 och 2 700 milliliter (ml). I den 
första studien var minskningen av FVC under ett år i genomsnitt 115 ml hos patienterna som fick Ofev, 
jämfört med en minskning på 240 ml hos patienterna som fick placebo. I den andra studien var 
minskningen i genomsnitt 114 ml med Ofev jämfört med 207 ml med placebo. Det gjordes ytterligare 
en analys av resultaten av de två huvudstudierna, där hänsyn togs till att vissa patienter avbröt 
behandlingen. Analysen bekräftade Ofevs fördelar gentemot placebo, även om skillnaden i FVC mellan 
Ofev och placebo var mindre uttalad.
I studien på patienter med interstitiell lungsjukdom vid systemisk skleros var minskningen av FVC i 
genomsnitt 52 ml med Ofev respektive 93 ml med placebo. Patienternas genomsnittliga FVC före 
behandling låg på omkring 2 500 ml.
I studien på patienter med progressiv fibrös interstitiell lungsjukdom var minskningen av FVC i 
genomsnitt 81 ml med Ofev och 188 ml med placebo. Patienternas genomsnittliga FVC före behandling 
låg på omkring 2 330 ml.
Vilka är riskerna med Ofev?
De vanligaste biverkningarna som orsakas av Ofev (kan förekomma hos fler än 1 av 10 användare) är 
diarré, illamående, kräkningar, magsmärta, minskad aptit och förhöjda nivåer av leverenzymer i blodet 
(tecken på leverproblem). Viktminskning (kan förekomma hos upp till 1 av 10 användare) är också 
vanligt. En fullständig förteckning över biverkningar som rapporterats för Ofev finns i bipacksedeln.
Ofev får inte ges till patienter som är överkänsliga (allergiska) mot nintedanib, jordnötter eller soja, 
eller mot något annat innehållsämne. Ofev får inte heller ges till kvinnor som är gravida.
Varför är Ofev godkänt i EU?
Europeiska läkemedelsmyndigheten (EMA) fann att fördelarna med Ofev är större än riskerna och att 
läkemedlet kan godkännas för försäljning i EU. Myndigheten ansåg att Ofev är effektivt när det gäller 
att sakta ner försämringen av lungfunktionen hos patienter med IPF, interstitiell lungsjukdom vid 
systemisk skleros och andra kroniska fibrotiserande interstitiella lungsjukdomar som är progressiva 
(förvärras med tiden). När det gäller säkerheten ansågs Ofevs biverkningar vara hanterbara med 
dosavbrott eller dosminskningar.
Vad görs för att garantera säker och effektiv användning av Ofev?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ofev har tagits med i produktresumén och bipacksedeln.
Ofev (nintedanib) 
EMA/393564/2020 
Sida 2/3
Liksom för alla läkemedel övervakas de vetenskapliga uppgifterna för Ofev kontinuerligt. Biverkningar 
som har rapporterats för Ofev utvärderas noggrant och nödvändiga åtgärder vidtas för att skydda 
patienterna.
Mer information om Ofev
Den 14 januari 2015 beviljades Ofev ett godkännande för försäljning som gäller i hela EU.
Mer information om Ofev finns på EMA:s webbplats: ema.europa.eu/medicines/human/EPAR/ofev.
Denna sammanfattning uppdaterades senast 06-2020.
Ofev (nintedanib) 
EMA/393564/2020 
Sida 3/3
