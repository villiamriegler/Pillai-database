EMA/471013/2017 
EMEA/H/C/002097 
Sammanfattning av EPAR för allmänheten 
Fampyra 
fampridin 
Detta är en sammanfattning av det offentliga europeiska utredningsprotokollet (EPAR) för Fampyra. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Fampyra ska användas. 
Praktisk information om hur Fampyra ska användas finns i bipacksedeln. Du kan också kontakta din 
läkare eller apotekspersonal. 
Vad är Fampyra och vad används det för? 
Fampyra är ett läkemedel som används för att förbättra gångförmågan hos vuxna som har multipel 
skleros (MS) och nedsatt gångförmåga.  
MS är en nervsjukdom där det skyddande höljet runt nerverna förstörs av inflammation. 
Läkemedlet innehåller den aktiva substansen fampridin. 
Hur används Fampyra? 
Fampyra finns som 10 mg tabletter som tas med föda två gånger om dagen med 12 timmars 
mellanrum. 
Efter två till fyra veckor utvärderas patienterna och de som inte har visat förbättring ska avbryta 
behandlingen. Behandlingen ska också avbrytas om en patient får svårare att gå eller om patienten 
inte rapporterar någon nytta av behandlingen. 
Läkemedlet är receptbelagt och behandling ska sättas in av läkare med erfarenhet av att behandla MS. 
Mer information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Hur verkar Fampyra? 
För att kroppens muskler ska dra ihop sig måste elektriska impulser överföras längs med nerverna till 
musklerna. Vid MS försämras överföringen av elektriska impulser när det skyddande skiktet runt 
nervtrådarna skadas. Detta kan leda till svaghet och stelhet i musklerna och svårigheter att gå. 
Den aktiva substansen i Fampyra, fampridin, är en kaliumkanalblockerare. Den verkar på skadade 
nerver, där den hindrar laddade kaliumjoner från att lämna nervcellerna. Man tror att detta gör att den 
elektriska impulsen kan fortsätta längs med nerverna, så att musklerna stimuleras och det blir lättare 
att gå. 
Vilken nytta med Fampyra har visats i studierna? 
Två huvudstudier på 540 patienter med multipel skleros visade att Fampyra var effektivare än placebo 
(overksam behandling) när det gäller att förbättra gånghastigheten. Patienterna behandlades under 9 
eller 14 veckor, samtidigt som deras gånghastighet uppmättes längs med en gångväg på 7,5 meter 
(25 fot). 
I en av studierna gick 35 procent av patienterna som tog Fampyra vid minst tre av fyra tillfällen 
snabbare än sin högsta hastighet före behandlingen, jämfört med 8 procent av patienterna som tog 
placebo. Liknande resultat sågs i den andra studien, där 43 procent av patienterna i Fampyra-gruppen 
överträffade sin tidigare bästa hastighet vid tre av fyra tillfällen, jämfört med 9 procent i 
placebogruppen. 
I en tredje studie på 633 patienter uppmättes förbättringar av gångförmågan under 24 veckor genom 
en poängskala som kallas Multiple Sclerosis Walking Scale (multipel skleros-gångskalan, MSWS), där 
patienterna poängsatte hur väl de kunde utföra olika aktiviteter såsom att gå, springa eller gå uppför 
trappor. I den här studien hade 43 procent av patienterna som tog Fampyra en förbättring på minst 
8 poäng på sin MSWS-skala jämfört med 34 procent av dem som tog placebo. (En förbättring på 
8 poäng anses vara kliniskt signifikant på denna skala, som sträcker sig från 0 till 100). 
Vilka är riskerna med Fampyra? 
De biverkningar som ses med Fampyra är främst neurologiska (har att göra med hjärnan eller 
nerverna) och innefattar anfall (kramper), insomni (sömnlöshet), ångest, försämrad balans, yrsel, 
parestesi (stickningar och domningar), tremor (darrning), huvudvärk och asteni (svaghet). Den 
vanligaste biverkningen som rapporterats från kliniska studier och drabbar cirka 12 procent av 
patienterna är urinvägsinfektion. En fullständig förteckning över biverkningar som rapporterats för 
Fampyra finns i bipacksedeln. 
Fampyra får inte ges tillsammans med andra läkemedel som innehåller fampridin eller läkemedel som 
kallas ”hämmare av organisk katjontransportör 2”, t.ex. cimetidin. Det får inte ges till patienter som 
har eller någonsin har haft anfall och inte heller till patienter med njurbesvär. En fullständig förteckning 
över restriktioner finns i bipacksedeln. 
Varför godkänns Fampyra? 
Studierna med Fampyra visade att läkemedlet troligen är till nytta för ungefär en tredjedel av 
patienterna med MS som har nedsatt gångförmåga och att patienter som har nytta av behandlingen 
tidigt kan identifieras så att behandlingen kan avbrytas för övriga patienter. Vad gäller läkemedlets 
säkerhet är allvarliga biverkningar med Fampyra sällsynta. 
Fampyra  
EMA/471013/2017  
Sida 2/3 
 
 
 
 
 
Europeiska läkemedelsmyndigheten fann därför att nyttan med Fampyra är större än riskerna för 
patienter med nedsatt gångförmåga och rekommenderade att läkemedlet skulle godkännas för 
försäljning. 
Fampyra godkändes ursprungligen enligt reglerna om ”villkorat godkännande” eftersom det skulle 
inkomma ytterligare evidens för läkemedlet. Eftersom företaget har lämnat in de ytterligare evidens 
som krävdes har godkännandet ändrats från villkorat till fullständigt godkännande. 
Vad görs för att garantera säker och effektiv användning av Fampyra? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Fampyra har tagits med i produktresumén och 
bipacksedeln. 
Mer information om Fampyra 
Den 20 juli 2011 beviljade Europeiska kommissionen ett villkorat godkännande för försäljning av 
Fampyra som gäller i hela EU. Den 22 maj 2017 ändrades detta till ett fullständigt godkännande för 
försäljning. 
EPAR för Fampyra finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Fampyra finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2017. 
Fampyra  
EMA/471013/2017  
Sida 3/3 
 
 
 
 
 
