EMA/269382/2018
EMEA/H/C/002575
Sammanfattning av EPAR för allmänheten
Herzuma
trastuzumab
Detta är en sammanfattning av det offentliga europeiska utredningsprotokollet (EPAR) för Herzuma. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Herzuma ska användas.
Praktisk information om hur Herzuma ska användas finns i bipacksedeln. Du kan också kontakta din 
läkare eller apotekspersonal.
Vad är Herzuma och vad används det för?
Herzuma är ett läkemedel mot cancer som används för att behandla följande sjukdomar:

Tidig bröstcancer (när cancern har spridit sig i bröstet eller till körtlarna under armen men inte till 
andra delar av kroppen) efter kirurgi, kemoterapi (läkemedel för behandling av cancer) och 
strålbehandling om tillämpbart. Det kan också ges tidigare under behandlingen, i kombination med 
kemoterapi. Vid tumörer som är lokalt avancerade (inräknat de som är inflammatoriska) eller mer 
än 2 cm breda ges Herzuma före kirurgi i kombination med kemoterapi och sedan igen som enda 
läkemedel efter kirurgi.
 Metastatisk bröstcancer (cancer som har spridit sig till andra delar av kroppen). Det ges som enda 
läkemedel till patienter hos vilka tidigare behandlingar misslyckats. Det ges också i kombination 
med andra cancerläkemedel: med paklitaxel eller docetaxel, eller med en annan klass av 
läkemedel som kallas aromatashämmare.
 Metastatisk magsäckscancer, i kombination med cisplatin och antingen kapecitabin eller 
5-fluorouracil (andra läkemedel mot cancer).
Herzuma kan bara ges när cancern har visat sig ”överuttrycka HER2”: detta innebär att cancern 
producerar stora mängder av ett protein som kallas HER2 på tumörcellernas yta. HER2 överuttrycks 
hos omkring en fjärdedel av patienterna med bröstcancer och en femtedel av patienterna med 
magsäckscancer.
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2018. Reproduction is authorised provided the source is acknowledged.
Herzuma är en biosimilar (liknande biologiskt läkemedel) vilket innebär att Herzuma liknar ett annat 
biologiskt läkemedel (”referensläkemedlet”) som redan är godkänt i EU. Referensläkemedlet för 
Herzuma är Herceptin. Mer information om biosimilarer finns här.
Herzuma innehåller den aktiva substansen trastuzumab.
Hur används Herzuma?
Herzuma är receptbelagt och behandling ska inledas av läkare med erfarenhet av att använda 
läkemedel mot cancer.
Det finns som ett pulver som används för att bereda en lösning som tillsätts till en infusion (dropp) i en 
ven. Infusionen ges under 90 minuter varje vecka eller var tredje vecka vid bröstcancer, och var tredje 
vecka vid magsäckscancer. Vid tidig bröstcancer ges behandlingen under ett år eller tills sjukdomen 
kommer tillbaka. Vid metastatisk bröstcancer eller magsäckscancer fortsätter behandlingen att ges så 
länge den är effektiv. Den rekommenderade dosen beror på patientens kroppsvikt, på det tillstånd som 
ska behandlas och om Herzuma ges varje eller var tredje vecka.
Infusionen kan vara förknippad med allergiska reaktioner, varför patienten ska övervakas under och 
efter infusionen. Patienter som tolererar den första 90 minuter långa infusionen kan få 30 minuter 
långa efterföljande infusioner.
Mer information finns i bipacksedeln.
Hur verkar Herzuma?
Den aktiva substansen i Herzuma, trastuzumab, är en monoklonal antikropp (en typ av protein) som 
har utformats för att känna igen och binda till HER2-proteinet. Genom att binda till HER2 aktiverar 
trastuzumab celler i immunsystemet, vilka sedan dödar tumörcellerna. Trastuzumab hindrar också 
HER2 från att sända ut signaler som får tumörcellerna att växa.
Vilken nytta med Herzuma har visats i studierna?
Laboratoriestudier där man jämförde Herzuma med Herceptin har visat att den aktiva substansen i 
Herzuma är mycket lik den i Herceptin vad gäller struktur, renhet och biologisk aktivitet. Studier har 
också visat att Herzuma producerar liknande halter av den aktiva substansen i kroppen som Herceptin.
En huvudstudie på 549 patienter med tidig bröstcancer som överuttryckte HER2 visade dessutom att 
Herzuma var lika effektivt som Herceptin. Patienterna fick antingen Herzuma eller Herceptin med andra 
cancerläkemedel före kirurgi för att avlägsna cancern, och sedan samma läkemedel ensamt var tredje 
vecka under 1 år. Det fanns inga relevanta skillnader mellan de två produkterna vad gäller 
huvudmåttet på effekt (frånvaro av invasiva cancerceller i bröstet eller i de tillhörande vävnader som 
kallas lymfkörtlar): detta sågs hos nästan 44 procent av dem som fick Herzuma (118 av 271) och 
47 procent av dem som fick Herceptin (131 av 278).
Eftersom Herzuma är en biosimilar behöver inte studierna om trastuzumabs effekt och säkerhet som 
utförts med Herceptin utföras på nytt med Herzuma.
Herzuma
EMA/269382/2018
Sida 2/3
Vilka är riskerna med Herzuma?
De vanligaste eller svåraste biverkningarna som orsakas av Herzuma är hjärtproblem, reaktioner i 
samband med infusionen av Herzuma, minskad nivå av blodkroppar (särskilt vita blodkroppar), 
infektioner och lungproblem. 
Herzuma kan vara kardiotoxiskt (skadligt för hjärtat) och bland annat orsaka hjärtsvikt (när hjärtat 
inte arbetar så bra som det ska). Försiktighet ska iakttas om det ges till patienter som redan har 
hjärtproblem eller högt blodtryck, och hjärtfunktionen ska övervakas hos alla patienter under och efter 
behandling. 
Herzuma får inte ges till personer som är överkänsliga (allergiska) mot trastuzumab, musproteiner 
eller mot något annat innehållsämne. Det får inte ges till patienter som har allvarliga andningsproblem 
på grund av avancerad cancer, också under vila, eller som behöver syrgasbehandling.
En fullständig förteckning över biverkningar och restriktioner för trastuzumab finns i bipacksedeln.
Varför godkänns Herzuma?
Europeiska läkemedelsmyndigheten fann att det styrkts att Herzuma i enlighet med EU:s krav för 
biosimilarer har en kvalitets-, säkerhets- och effektprofil som är jämförbar med profilen för Herceptin. 
EMA fann därför att nyttan är större än de konstaterade riskerna, liksom för Herceptin, och 
rekommenderade att Herzuma skulle godkännas för försäljning.
Vad görs för att garantera säker och effektiv användning av Herzuma?
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Herzuma har tagits med i produktresumén och bipacksedeln.
Mer information om Herzuma
EPAR för Herzuma finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Herzuma finns i 
bipacksedeln (ingår också i EPAR). Du kan också kontakta din läkare eller apotekspersonal.
Herzuma
EMA/269382/2018
Sida 3/3
