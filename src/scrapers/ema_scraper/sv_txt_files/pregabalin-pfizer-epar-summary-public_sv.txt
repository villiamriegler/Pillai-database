EMA/220635/2014 
EMEA/H/C/003880 
Sammanfattning av EPAR för allmänheten 
Pregabalin Pfizer 
pregabalin 
Detta är en sammanfattning av det offentliga europeiska utredningsprotokollet (EPAR) för Pregabalin 
Pfizer. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Pregabalin Pfizer ska användas. 
Praktisk information om hur Pregabalin Pfizer ska användas finns i bipacksedeln. Du kan också 
kontakta din läkare eller apotekspersonal. 
Vad är Pregabalin Pfizer och vad används det för? 
Pregabalin Pfizer är ett läkemedel som innehåller den aktiva substansen pregabalin. Det används för 
att behandla vuxna med följande tillstånd: 
•  neuropatisk smärta (smärta på grund av nervskada), inräknat perifer neuropatisk smärta, till 
exempel sådan smärta som drabbar patienter med diabetes eller herpes zoster (bältros), samt vid 
central neuropatisk smärta, till exempel sådan smärta som drabbar patienter som har fått en 
skada på ryggmärgen, 
• 
• 
epilepsi, där det används som tillägg till pågående behandling av epilepsi hos patienter med 
partiella anfall (epileptiska anfall som startar i en specifik del av hjärnan) som inte kan kontrolleras 
med pågående behandling, 
generaliserat ångestsyndrom (ständig ångest eller oro som är obefogad). 
Läkemedlet är detsamma som Lyrica, som redan godkänts i EU. Företaget som tillverkar Lyrica har 
godkänt att de vetenskapliga uppgifterna för läkemedlet kan användas för Pregabalin Pfizer (informerat 
samtycke). 
Hur används Pregabalin Pfizer? 
Läkemedlet är receptbelagt och finns som kapslar (25, 50, 75, 100, 150, 200, 225 och 300 mg). Den 
rekommenderade startdosen Pregabalin Pfizer är 150 mg dagligen, fördelat på två eller tre doser. Efter 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
tre till sju dagar kan dosen ökas till 300 mg om dagen. Dosen kan ökas ytterligare högst två gånger 
tills man har nått den effektivaste dosen. Den maximala dosen är 600 mg/dag. När man avbryter 
behandlingen med Pregabalin Pfizer ska det också ske stegvis, under åtminstone en vecka. 
Kapslarna ska sväljas hela med vatten. Patienter med njurproblem måste ta lägre doser. 
Hur verkar Pregabalin Pfizer? 
Den aktiva substansen i Pregabalin Pfizer, pregabalin, liknar strukturen hos kroppens egen 
signalsubstans gammaaminosmörsyra (GABA), men har väldigt annorlunda biologiska effekter. 
Signalsubstanser är kemiska ämnen som gör det möjligt för nervceller att kommunicera med varandra. 
Exakt hur pregabalin verkar är inte helt klarlagt, men man antar att det påverkar hur kalcium tränger 
in i nervcellerna. Det minskar aktiviteten i en del av hjärnans och ryggmärgens nervceller, och på så 
sätt hämmas frisättningen av andra signalsubstanser som bidrar till smärta, epilepsi och ångest. 
Vilken nytta med Pregabalin Pfizer har visats i studierna? 
Pregabalin Pfizer har jämförts med placebo (overksam behandling) i 22 studier. 
Vid neuropatisk smärta utvärderades nyttan med Pregabalin Pfizer i upp till 12 veckor med hjälp av ett 
standardfrågeformulär där smärtan poänggraderades. I 10 studier på över 3 000 patienter med perifer 
neuropatisk smärta (antingen diabetessmärta eller bältros) fick 35 procent av de patienter som 
behandlades med Pregabalin Pfizer en minst 50-procentig sänkning av smärtpoängen, jämfört med 
18 procent av de patienter som behandlades med placebo. I en mindre studie på 137 patienter med 
central neuropatisk smärta på grund av ryggmärgsskada fick 22 procent av de patienter som 
behandlades med Pregabalin Pfizer en minst 50-procentig sänkning av smärtpoängen, jämfört med 
8 procent av de patienter som behandlades med placebo. 
Vid epilepsi utvärderades nyttan med Pregabalin Pfizer i 3 studier på 1 000 patienter där det 
undersöktes hur mycket läkemedlet minskade antalet anfall som patienterna fick efter 11 till 
12 veckor. Hos ungefär 45 procent av de patienter som fick 600 mg Pregabalin Pfizer om dagen och 
ungefär 35 procent av dem som fick 300 mg Pregabalin Pfizer om dagen minskade antalet anfall med 
minst 50 procent. Detta kan jämföras med ungefär 10 procent av de patienter som fick placebo. 
Pregabalin Pfizer var effektivare än placebo vid generaliserat ångestsyndrom: i 8 studier på över 3 000 
patienter upplevde 52 procent av de patienter som fick Pregabalin Pfizer en minst 50-procentig 
förbättring i sin ångest uppmätt med ett standardiserat frågeformulär om ångest, jämfört med 
38 procent av de patienter som fick placebo. 
Vilka är riskerna med Pregabalin Pfizer? 
De vanligaste biverkningarna som orsakas av Pregabalin Pfizer (uppträder hos fler än 1 av 10 
patienter) är yrsel och dåsighet. En fullständig förteckning över biverkningar och begränsningar finns i 
bipacksedeln. 
Hur godkänns Pregabalin Pfizer? 
CHMP fann att nyttan med Pregabalin Pfizer är större än riskerna och rekommenderade att Pregabalin 
Pfizer skulle godkännas för försäljning. 
Pregabalin Pfizer  
EMA/220635/2014 
Sida 2/3 
 
 
 
Vad görs för att garantera säker och effektiv användning av Pregabalin 
Pfizer? 
En riskhanteringsplan har tagits fram för att se till att Pregabalin Pfizer används så säkert som möjligt. 
I enlighet med denna plan har säkerhetsinformation tagits med i produktresumén och bipacksedeln för 
Pregabalin Pfizer. Där anges också lämpliga försiktighetsåtgärder som vårdpersonal och patienter ska 
vidta. 
I sammanfattningen av riskhanteringsplanen finns mer information. 
Mer information om Pregabalin Pfizer 
Den 10 april 2014 beviljade Europeiska kommissionen ett godkännande för försäljning av Pregabalin 
Pfizer som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Pregabalin Pfizer finns i bipacksedeln (ingår också i EPAR). Du kan också kontakta 
din läkare eller apotekspersonal. 
Denna sammanfattning uppdaterades senast 04-2014. 
Pregabalin Pfizer  
EMA/220635/2014 
Sida 3/3 
 
 
 
