EMA/426068/2023 
EMEA/H/C/002455 
Adcetris (brentuximabvedotin) 
Sammanfattning av Adcetris och varför det är godkänt inom EU 
Vad är Adcetris och vad används det för? 
Adcetris är ett cancerläkemedel som används för behandling av vuxna med vissa typer av lymfom 
(cancer i lymfocyterna, vita blodkroppar som utgör en del av immunsystemet). Det används när 
cancercellerna har proteinet CD30 på ytan (är CD30-positiva). 
Vid Hodgkins lymfom ges det 
• 
tillsammans med doxorubicin, vinblastin och dakarbazin (andra läkemedel mot cancer) till patienter 
vars cancer är långt framskriden (sjukdomsstadium III eller IV) och som inte tidigare har 
behandlats, 
•  när cancern har kommit tillbaka eller inte har svarat på autolog stamcellstransplantation 
(transplantation av patientens egna blodproducerande celler), 
• 
om det är troligt att cancern kommer tillbaka eller förvärras efter en autolog 
stamcellstransplantation, 
•  när cancern har kommit tillbaka eller inte har svarat på minst två andra behandlingar och när 
autolog stamcellstransplantation eller kombinerad kemoterapi (en kombination av läkemedel mot 
cancer) inte är ett alternativ. 
Vid non-Hodgkin-lymfom används Adcetris för följande tillstånd: 
•  Systemiskt anaplastiskt storcellslymfom (sALCL, en cancer i de lymfocyter som kallas T-celler) när 
cancern inte har behandlats tidigare. Adcetris används tillsammans med cyklofosfamid, doxorubicin 
och prednison. Det används även när cancern har kommit tillbaka och när andra behandlingar inte 
har fungerat. 
•  Kutant T-cellslymfom (CTCL), ett lymfom hos T-lymfocyter som först drabbar huden, hos patienter 
som har fått minst en tidigare behandling. 
Dessa sjukdomar är sällsynta och Adcetris klassificerades som särläkemedel (ett läkemedel som 
används vid sällsynta sjukdomar). Mer information om klassificeringen som särläkemedel finns på 
EMA:s webbplats (Hodgkins lymfom: 15 januari 2009, kutant T-cellslymfom: 11 januari 2012, perifert 
T-cellslymfom: 21 augusti 2019). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
 
Adcetris innehåller den aktiva substansen brentuximabvedotin. 
Hur används Adcetris? 
Adcetris är receptbelagt och behandling ska ges under överinseende av en läkare som har erfarenhet 
av att använda cancerbehandlingar. 
Den rekommenderade dosen beror på kroppsvikten och på om Adcetris ges tillsammans med andra 
cancerläkemedel. Läkemedlet ges som en infusion (dropp) i en ven under 30 minuter varannan eller 
var tredje vecka. När det ges tillsammans med andra cancerläkemedel kan patienterna också få ett 
läkemedel för att förebygga neutropeni (lågt antal vita blodkroppar). Patienterna bör övervakas under 
och efter infusionen så att särskilda biverkningar upptäcks och en fullständig blodbild (tester av antalet 
blodkroppar) bör tas före varje dos av Adcetris. 
Läkaren kan avbryta eller avsluta behandlingen eller minska dosen om patienten får vissa allvarliga 
biverkningar. För mer information om hur du använder Adcetris, läs bipacksedeln eller tala med läkare 
eller apotekspersonal. 
Hur verkar Adcetris? 
Den aktiva substansen i Adcetris, brentuximabvedotin, består av en monoklonal antikropp (en typ av 
protein) som binder till CD30 och är kopplad till monometylauristatin E, ett cytotoxiskt (celldödande) 
ämne. Den monoklonala antikroppen levererar monometylauristatin E till de CD30-positiva 
cancercellerna. Det cytotoxiska ämnet tar sig in i cancercellerna och hindrar dem från att dela sig, och 
till slut dör cancercellerna. 
Vilka fördelar med Adcetris har visats i studierna? 
Hodgkins lymfom 
I en huvudstudie på 1 334 patienter med CD30-positivt Hodgkins lymfom som inte behandlats tidigare 
jämfördes Adcetris plus doxorubicin, vinblastin och dakarbazin med bleomycin som också gavs 
tillsammans med doxorubicin, vinblastin och dakarbazin. Efter två år levde 82 procent av patienterna 
som fick Adcetris utan att sjukdomen hade förvärrats, jämfört med 77 procent av patienterna som fick 
bleomycin. Patienterna hade också en större chans att överleva i 4 år med Adcetris (95 procent) än 
med bleomycin (92 procent). 
Adcetris har undersökts i en annan huvudstudie på 102 patienter med CD30-positivt Hodgkins lymfom 
som tidigare hade fått autolog stamcellstransplantation och vars cancer hade kommit tillbaka eller inte 
svarat på tidigare behandling. Svar på behandling bedömdes genom skanning av kroppen och 
patienternas kliniska data. Ett fullständigt svar är när en patient inte uppvisar några tecken på cancer. 
I denna studie svarade cancern delvis eller fullständigt på behandling hos 75 procent av patienterna 
(76 av 102). Hos 33 procent av patienterna (34 av 102) var svaret fullständigt. 
Dessutom tillhandahöll företaget data om 40 patienter med CD30-positivt Hodgkins lymfom vars 
cancer hade kommit tillbaka eller som inte hade svarat på minst två föregående behandlingar och för 
vilka autolog stamcellstransplantation eller kombinerad kemoterapi inte var lämplig. Cancern svarade 
delvis eller fullständigt på behandling hos 55 procent av patienterna (22 av 40). Hos 23 procent av 
dessa patienter (9 av 40) sågs ett fullständigt svar. 
Adcetris (brentuximabvedotin)  
EMA/426068/2023 
Sida 2/4 
 
 
 
 
 
I en annan huvudstudie jämfördes Adcetris med placebo (overksam behandling) hos 329 patienter 
med CD30-positivt Hodgkins lymfom som hade genomgått en autolog stamcellstransplantation och hos 
vilka risken var förhöjd för att deras cancer skulle förvärras eller komma tillbaka. I denna studie var 
den genomsnittliga tiden som patienterna levde innan sjukdomen förvärrades cirka 43 månader för 
dem som fick Adcetris, jämfört med cirka 24 månader för dem som fick placebo. Nyttan kvarstod 
under de tre år som uppföljningen pågick. 
Systemiskt storcelligt anaplastiskt lymfom 
Adcetris studerades hos 452 patienter med CD30-positiva perifera T-cellslymfom (PTCL), varav 
omkring 70 procent hade sALCL. Patienterna hade inte behandlats för sin cancer tidigare och fick 
antingen Adcetris plus cyklofosfamid, doxorubicin och prednison eller cyklofosfamid, doxorubicin, 
vinkristin och prednison. Patienterna med systemiskt anaplastiskt storcellslymfom som behandlades 
med Adcetris levde i genomsnitt 56 månader utan att sjukdomen förvärrades, jämfört med 
54 månader i den andra gruppen. Dessutom levde 68 procent av patienterna som fick Adcetris efter 
två år utan att sjukdomen förvärrades, jämfört med 54 procent av patienterna i den andra gruppen. 
De flesta patienterna i studien hade systemiskt anaplastiskt storcellslymfom (sALCL), och flera andra 
typer av perifera T-cellslymfom (PTCL) med olika prognoser var inte representerade. Därför ansågs det 
att Adcetris effekt för den bredare indikationen PTCL inte hade påvisats. 
Adcetris har även studerats hos 58 patienter med systemiskt anaplastiskt storcellslymfom (sALCL) vars 
cancer hade kommit tillbaka eller inte hade svarat på behandling. I denna studie svarade 86 procent 
av patienterna (50 av 58) delvis eller fullständigt på behandlingen och svaret var fullständigt hos 
59 procent av patienterna (34 av 58). Resultaten från ytterligare en studie med 50 patienter som hade 
systemiskt anaplastiskt storcellslymfom bekräftade fördelarna med Adcetris för denna patientgrupp. 
Kutant T-cellslymfom 
Adcetris hade effekt vid CD30-positivt kutant T-cellslymfom i en huvudstudie på 128 patienter med 
CD30-positivt kutant T-cellslymfom som hade genomgått minst en tidigare behandling. I studien 
jämfördes behandling med Adcetris och behandling med ett annat läkemedel (metotrexat eller 
bexaroten). Andelen patienter vars sjukdom svarade på behandlingen i minst fyra månader var 
56 procent av dem som fick Adcetris (36 av 64 patienter) och 13 procent av dem som fick alternativa 
behandlingar (8 av 64 patienter). 
Vilka är riskerna med Adcetris? 
En fullständig förteckning över biverkningar och restriktioner för Adcetris finns i bipacksedeln. 
De vanligaste biverkningarna som orsakas av Adcetris (kan förekomma hos fler än 1 av 10 användare) 
är infektioner (inklusive infektioner i näsa och hals), perifer sensorisk eller motorisk neuropati 
(nervskada som påverkar känseln eller muskelkontrollen och koordinationen), trötthet, illamående, 
diarré, feber, neutropeni (låga nivåer av en typ av vita blodkroppar), hudutslag, hosta, kräkningar, 
ledsmärta, infusionsrelaterade reaktioner, klåda, förstoppning, dyspné (andnöd), viktnedgång, 
muskelvärk och buksmärta. 
Adcetris får inte ges tillsammans med bleomycin (ett annat cancerläkemedel) eftersom denna 
kombination är skadlig för lungorna. 
Adcetris (brentuximabvedotin)  
EMA/426068/2023 
Sida 3/4 
 
 
 
 
 
Varför är Adcetris godkänt i EU? 
Trots att uppgifterna var begränsade och trots det fåtal studier där Adcetris jämfördes med en 
kontrollbehandling noterade Europeiska läkemedelsmyndigheten att Adcetris ansågs gynnsamt för 
patienter med Hodgkins lymfom och systemiskt anaplastiskt storcellslymfom (sALCL) vars cancer hade 
kommit tillbaka eller inte svarat på behandling. För dessa patienter, som ofta har dåliga prognoser och 
för vilka det saknas lämpliga behandlingar, kan Adcetris leda till att sjukdomen botas eller till att 
potentiellt botande behandlingar kan sättas in. Dessutom ledde det till en tydlig klinisk nytta att ge 
Adcetris till patienter som genomgått stamcellstransplantation och vars cancer anses riskera att 
förvärras eller komma tillbaka. Tidigare obehandlade patienter med avancerat Hodgkins lymfom eller 
systemiskt anaplastiskt storcellslymfom (sALCL) hade också nytta av Adcetris i kombination med andra 
cancerläkemedel. Hos patienter med kutant T-cellslymfom sågs en kliniskt signifikant nytta jämfört 
med behandling med bexaroten eller metotrexat. Myndigheten noterade vidare att den allmänna 
säkerhetsprofilen för Adcetris var godtagbar med tanke på de allvarliga tillstånd det används vid. EMA 
fann därför att fördelarna med Adcetris är större än riskerna och att Adcetris kan godkännas för 
försäljning i EU. 
Adcetris fick ursprungligen ett villkorat godkännande eftersom fler uppgifter om läkemedlet skulle 
komma. Eftersom företaget har lämnat den ytterligare information som krävdes har godkännandet 
ändrats från villkorat till fullständigt godkännande. 
Vad görs för att garantera säker och effektiv användning av Adcetris? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Adcetris har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Adcetris kontinuerligt. 
Biverkningar som har rapporterats för Adcetris utvärderas noggrant och nödvändiga åtgärder vidtas för 
att skydda patienter. 
Mer information om Adcetris 
Den 25 oktober 2012 beviljades Adcetris ett villkorat godkännande för försäljning som gäller i hela EU. 
Den 24 maj 2022 ändrades detta godkännande till ett fullständigt godkännande för försäljning. 
Mer information om Adcetris finns på EMA:s webbplats: 
ema.europa.eu/medicines/human/EPAR/adcetris. 
Denna sammanfattning uppdaterades senast 10-2023. 
Adcetris (brentuximabvedotin)  
EMA/426068/2023 
Sida 4/4 
 
 
 
 
 
 
