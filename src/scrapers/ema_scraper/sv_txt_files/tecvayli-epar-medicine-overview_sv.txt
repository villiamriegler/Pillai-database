EMA/664166/2022 
EMEA/H/C/005865 
Tecvayli (teklistamab) 
Sammanfattning av Tecvayli och varför det är godkänt inom EU 
Vad är Tecvayli och vad används det för? 
Tecvayli är ett  läkemedel mot cancer som används för att behandla vuxna med multipelt  myelom 
(cancer i benmärgen). Det kan ges till  patienter som har fått  minst tre tidigare behandlingar mot  sin 
cancer, däribland ett immunmodulerande medel, en proteasomhämmare och en anti-CD38-antikropp, 
och vars cancer har förvärrats sedan den senaste behandlingen. 
Tecvayli innehåller den aktiva substansen teklistamab. 
Hur används Tecvayli? 
Läkemedlet är receptbelagt och behandling måste inledas och övervakas av en läkare med erfarenhet 
av att  behandla multipelt  myelom på en plats med lämpligt medicinskt stöd för att  hantera allvarliga 
biverkningar, såsom cytokinfrisättningssyndrom (ett  potentiellt  livshotande tillstånd som orsakar feber, 
kräkningar, andfåddhet, huvudvärk och lågt  blodtryck, se avsnittet  om risker nedan). 
Tecvayli ges som en injektion under huden. Den rekommenderade dosen baseras på patientens 
kroppsvikt. Behandlingen inleds med injektioner dag 1, 3 och 5 vid ökande doser (s.k. 
dosupptrappning). En  till tre timmar innan dessa injektioner ges får patienterna läkemedel för att 
minska risken för att  utveckla cytokinfrisättningssyndrom. Efter dosupptrappning får patienterna 
underhållsdoser en gång i veckan. Behandlingen kan fortsätta tills  sjukdomen förvärras eller patienten 
får oacceptabla biverkningar. 
För mer information om hur du använder Tecvayli, läs bipacksedeln eller tala med läkare eller 
apotekspersonal. 
Hur verkar Tecvayli? 
Den aktiva substansen i Tecvayli är teklistamab, en antikropp (en typ av protein) som har utformats 
för att känna igen och binda till  två mål samtidigt:  B-cellmognadsantigenet (BCMA) på myelomceller 
och CD3 på ytan till  T-celler (celler i immunsystemet). Genom att  binda till  dessa målproteiner 
sammanför detta läkemedel cancercellerna och T-cellerna. Detta aktiverar T-cellerna, som sedan dödar 
multipelt  myelomcellerna. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med Tecvayli har visats i studierna? 
Fördelarna med Tecvayli har undersökts i en pågående studie  på 165  patienter med multipelt  myelom 
som fått minst  tre tidigare behandlingar (inräknat ett immunmodulerande medel, en 
proteasomhämmare och en anti-CD38-antikropp) och vars sjukdom inte hade förbättrats (refraktär 
sjukdom) eller hade kommit tillbaka (recidiverat) efter den senaste behandlingen. I studien  jämfördes 
inte Tecvayli med andra läkemedel eller placebo (overksam behandling). I denna studie svarade 
63 procent (104 av 165) av patienterna på behandlingen med Tecvayli och levde i genomsnitt 
18 månader utan  att sjukdomen förvärrades. 
Vilka är riskerna med Tecvayli? 
De vanligaste biverkningarna som orsakas av Tecvayli (kan förekomma hos fler än 1 av 10 användare) 
är hypogammaglobulinemi (låga immunglobulin-  eller antikroppsnivåer i blodet, vilket ökar risken för 
infektion), cytokinfrisättningssyndrom, neutropeni (låga nivåer av neutrofiler, en typ av vita 
blodkroppar som bekämpar infektion), anemi (låga nivåer av röda blodkroppar eller hemoglobin), 
smärta i muskler och skelett, trötthet,  trombocytopeni (låga nivåer av blodplättar, komponenter i 
blodet som hjälper det att  koagulera), reaktioner på injektionsstället, övre luftvägsinfektion (infektion i 
näsa och hals), lymfopeni (låga nivåer av lymfocyter, en typ av vita blodkroppar), diarré, pneumoni 
(infektion i lungorna), illamående, feber, huvudvärk, hosta, förstoppning och smärta. 
De vanligaste allvarliga biverkningarna är pneumoni, covid-19, cytokinfrisättningssyndrom, sepsis 
(blodförgiftning, när bakterier och deras toxiner cirkulerar i blodet och orsakar organskador), feber, 
smärta i muskler och skelett, akut njurskada, diarré, cellulit  (inflammation i den djupa hudvävnaden), 
hypoxi (brist  på syre i kroppens vävnader), febril neutropeni (låga nivåer av neutrofiler med feber) och 
encefalopati (en hjärnsjukdom). 
En fullständig  förteckning över biverkningar och restriktioner för Tecvayli finns i bipacksedeln. 
Varför är Tecvayli godkänt i EU? 
Vid tidpunkten för godkännandet var behandlingsalternativen begränsade för patienter med multipelt 
myelom när de inte  längre svarade på ett  immunmodulerande medel, en proteasomhämmare och en 
anti-CD38-antikropp. Tecvayli var inriktat på ett  medicinskt behov hos dessa patienter och visade på 
en kliniskt relevant behandlingseffekt, även om avsaknaden av ett jämförelseläkemedel, den korta 
uppföljningstiden för patienterna i huvudstudien och det låga antalet patienter som deltog i denna 
studie begränsade utvärderingen av fördelarna och riskerna i samband med dess användning. 
Tecvayli har därför godkänts enligt reglerna om ”villkorat godkännande”. Detta innebär att  Europeiska 
läkemedelsmyndigheten (EMA) fann att fördelarna med Tecvayli är större än riskerna, men att 
företaget kommer att behöva lämna ytterligare belägg efter godkännandet. 
Villkorat godkännande beviljas på grundval av mindre omfattande data än vad som normalt krävs. Det 
beviljas för läkemedel som tillmötesgår ett ouppfyllt medicinskt behov av att behandla allvarliga 
sjukdomar och när fördelarna med att ha dem tillgängliga tidigare uppväger riskerna vid användning 
av läkemedlen i väntan på ytterligare belägg. EMA kommer att granska ny information om produkten 
varje år tills  uppgifterna blir fullständiga och uppdatera denna sammanfattning när det behövs. 
Vilken information om Tecvayli saknas för närvarande? 
Eftersom Tecvayli har godkänts enligt reglerna om ”villkorat godkännande” ska företaget som 
marknadsför detta läkemedel lämna in de slutgiltiga  resultaten från den pågående studien på patienter 
med multipelt myelom som behandlades med Tecvayli. Dessutom måste företaget lämna in data från 
Tecvayli (teklistamab)  
EMA/664166/2022 
Sida 2/3 
 
 
 
en studie där effekten av Tecvayli i kombination med daratumumab (ett annat  cancerläkemedel) 
jämförs med effekten av andra behandlingar som för närvarande är godkända för användning hos 
vuxna med recidiverande eller refraktärt multipelt myelom. 
Vad görs för att garantera säker och effektiv användning av Tecvayli? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tecvayli har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Tecvayli kontinuerligt. Misstänkta 
biverkningar som har rapporterats för Tecvayli utvärderas noggrant och nödvändiga åtgärder vidtas för 
att  skydda patienterna. 
Mer information om Tecvayli 
Mer information om Tecvayli finns på EMA:s webbplats: 
ema.europa.eu/medicines/human/EPAR/Tecvayli 
Tecvayli (teklistamab)  
EMA/664166/2022 
Sida 3/3 
 
 
 
 
