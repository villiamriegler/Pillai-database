EMA/577990/2023 
EMEA/H/C/002491 
HyQvia (humant normalt immunglobulin) 
Sammanfattning av HyQvia och varför det är godkänt inom EU  
Vad är HyQvia och vad används det för? 
HyQvia ges till vuxna och barn med immunbristsyndrom. Hos dessa patienter innehåller inte blodet 
tillräckligt med antikroppar (proteiner som hjälper kroppen att bekämpa infektioner och andra 
sjukdomar), även kallade immunglobuliner.  
HyQvia används för att behandla följande tillstånd: 
• 
Primära immunbristsyndrom (PID, när patienter har en medfödd oförmåga att bilda tillräckligt med 
antikroppar). 
•  Sekundärt immunbristsyndrom (SID, när patienter har utvecklat en oförmåga att bilda tillräckligt 
med antikroppar till följd av ett annat tillstånd eller en annan behandling). HyQvia ges till patienter 
som har allvarliga eller återkommande infektioner för vilka nuvarande behandlingar inte fungerar 
och som har låga nivåer av immunglobulin G (IgG) i blodet eller inte producerar tillräckligt med 
IgG som svar på infektioner. 
•  Kronisk inflammatorisk demyeliniserande polyneuropati (CIDP) efter det att patienten stabiliserats 
genom immunglobuliner intravenöst. Vid denna sjukdom fungerar immunsystemet (kroppens 
försvarssystem) onormalt och förstör det skyddande hölje som omger nerverna, vilket leder till 
nervproblem såsom svaghet och domningar. 
HyQvia innehåller den aktiva substansen humant normalt immunglobulin. Läkemedlet innehåller också 
rekombinant humant hyaluronidas, ett enzym som gör att den aktiva substansen sprids bättre under 
huden och tas upp bättre av kroppen. 
Hur används HyQvia? 
HyQvia är receptbelagt och behandling ska inledas och övervakas under överinseende av en läkare 
med erfarenhet av att behandla immunbristsyndrom eller CIDP. 
HyQvia finns som två lösningar för infusion (dropp) under huden. Först ges en lösning som innehåller 
rekombinant humant hyaluronidas och därefter en lösning som innehåller humant normalt 
immunglobulin genom infusion på samma ställe. För mer information om hur du använder HyQvia, läs 
bipacksedeln eller tala med läkare eller apotekspersonal.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2024. Reproduction is authorised provided the source is acknowledged. 
 
 
  
 
 
 
 
 
Dosen och infusionsfrekvensen (hur ofta infusionen ges) beror på patientens vikt och vilken sjukdom 
den används mot och kan behöva justeras beroende på hur patienten svarar på behandlingen. 
Patienter eller deras vårdare kan själva administrera HyQvia efter att de instruerats på lämpligt sätt. 
Hur verkar HyQvia? 
Den aktiva substansen i HyQvia, humant normalt immunglobulin, är ett höggradigt renat protein som 
utvunnits ur blod. Det innehåller IgG, som är en typ av antikroppar med bredspektrumaktivitet mot 
organismer som kan orsaka infektion. HyQvia verkar genom att återställa de onormalt låga IgG-
nivåerna i blodet till normala nivåer. Det kan också bidra till att återställa balansen i immunsystemet 
när detta inte fungerar normalt, såsom vid CIDP.  
HyQvia innehåller också rekombinant humant hyaluronidas. Detta är en form av naturligt humant 
enzym, hyaluronidas, som bryter ner hyaluronsyra, en substans som finns i vävnaderna i de små 
utrymmena mellan cellerna och tillfälligt ökar vätskemängden i dessa utrymmen. När det ges under 
huden före administrering av humant normalt immunglobulin bidrar det till att den aktiva substansen 
sprids bättre under huden och tas upp effektivare av kroppen.  
Vilka fördelar med HyQvia har visats i studierna? 
Humant normalt immunglobulin har använts i många år för att behandla dessa sjukdomar. HyQvia 
utvärderades i en huvudstudie som varade i över ett år och omfattade 89 vuxna och barn med PID 
som redan hade behandlats med humant normalt immunglobulin i minst tre månader.  
Studien visade att HyQvia kunde minska antalet allvarliga bakterieinfektioner till 0,03 per patient och 
år. Detta understeg det antal som på förhand fastställts för att påvisa effekt (en infektion per år) och 
liknade den effekt som setts hos andra godkända produkter baserade på humant normalt 
immunglobulin.  
Denna studie utvidgades till att omfatta nästan fyra år och bekräftade HyQvias långsiktiga nytta och 
säkerhet. 
HyQvia befanns vara effektivt vid behandling av SID baserat på resultaten hos patienter med PID och 
med tanke på likheterna mellan PID och SID. 
I en ytterligare studie på 138 vuxna med CIPD som tidigare hade fått behandling med humant 
immunglobulin genom injektion i en ven, räknades andelen patienter hos vilka sjukdomen återkom 
inom 6 månader. Studien visade att sjukdomen återkom hos 16 procent av patienterna som fick 
HyQvia, jämfört med 32 procent av dem som fick placebo. Även om HyQvia inte studerats på barn 
med CIPD förväntas det ha liknande effekter hos barn baserat på läkemedlets egenskaper. Den 
kliniska erfarenheten av att ge detta läkemedel till barn är dessutom omfattande, vilket talar för att 
det kan ges till barn med CIPD. 
Vilka är riskerna med HyQvia? 
En fullständig förteckning över biverkningar och restriktioner för HyQvia finns i bipacksedeln. 
De vanligaste biverkningarna som orsakas av HyQvia (kan förekomma hos fler än 1 av 10 användare) 
är lokala reaktioner såsom svullnad och obehag på infusionsstället.  
HyQvia får inte ges till personer som är överkänsliga (allergiska) mot normalt humant immunglobulin, 
hyaluronidas eller något annat innehållsämne, eller till patienter som är allergiska mot andra typer av 
HyQvia (humant normalt immunglobulin) 
EMA/577990/2023 
Sida 2/3 
 
 
 
 
 
immunglobuliner, särskilt vid brist (mycket låga nivåer) på immunglobulin A (IgA) och om de har 
antikroppar mot IgA. HyQvia får inte ges i ett blodkärl eller i en muskel.  
Varför är HyQvia godkänt i EU? 
Europeiska läkemedelsmyndigheten (EMA) fann att HyQvia för behandling av PID och SID ger en 
minskning av antalet allvarliga bakterieinfektioner som är jämförbar med andra produkter baserade på 
immunglobulin. Vid CIPD minskar underhållsbehandling med HyQvia risken för återfall. Användning av 
rekombinant hyaluronidas gör att infusionerna under huden kan ges med mycket längre intervall, även 
om risken för lokala reaktioner också blir något större. Möjligheten för patienter eller deras vårdare att 
själva administrera läkemedlet i hemmet gör också produkten till ett bekvämt val. Det har visserligen 
funnits farhågor för att antikroppar som utvecklas mot rekombinant hyaluronidas skulle kunna påverka 
det naturliga enzymet i kroppen och orsaka biverkningar, men detta har inte bekräftats i studier. EMA 
fann därför att fördelarna med HyQvia är större än riskerna och att HyQvia kan godkännas för 
försäljning i EU. 
Vad görs för att garantera säker och effektiv användning av HyQvia? 
Företaget som marknadsför HyQvia måste tillhandahålla utbildningsmaterial för hälso- och 
sjukvårdspersonal och patientkort med information om hur man förbereder och ger läkemedlet samt 
om riskerna för allergiska och infusionsrelaterade reaktioner.  
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av HyQvia har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för HyQvia kontinuerligt. 
Biverkningar som har rapporterats för HyQvia utvärderas noggrant och nödvändiga åtgärder vidtas för 
att skydda patienterna. 
Mer information om HyQvia 
Den 16 maj 2013 beviljades HyQvia ett godkännande för försäljning som gäller i hela EU.  
Mer information om HyQvia finns på EMA:s webbplats: ema.europa.eu/medicines/human/EPAR/hyqvia. 
Denna sammanfattning uppdaterades senast 12-2023.  
HyQvia (humant normalt immunglobulin) 
EMA/577990/2023 
Sida 3/3 
 
 
 
 
 
