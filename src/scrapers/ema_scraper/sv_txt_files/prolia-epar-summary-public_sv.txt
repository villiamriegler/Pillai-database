EMA/376945/2018 
EMEA/H/C/001120 
Prolia (denosumab) 
Sammanfattning av Prolia och varför det är godkänt inom EU  
Vad är Prolia och vad används det för? 
Prolia är ett läkemedel som används för att behandla följande tillstånd: 
•  Osteoporos (en sjukdom som orsakar benskörhet) hos kvinnor efter klimakteriet och hos män med 
ökad risk för frakturer (benbrott). Hos kvinnor som passerat klimakteriet minskar Prolia risken för 
ryggradsfrakturer och frakturer på andra ställen på kroppen, inklusive höften. 
•  Benförlust hos män som behandlas för prostatacancer, eftersom denna behandling ökar risken för 
frakturer. Prolia minskar risken för ryggradsfrakturer. 
•  Benförlust hos vuxna med ökad risk för frakturer som får långvarig behandling med 
kortikosteroidläkemedel genom munnen eller injektion. 
Läkemedlet innehåller den aktiva substansen denosumab. 
Hur används Prolia? 
Prolia finns som injektionsvätska, lösning i förfyllda sprutor, som var och en innehåller 60 mg 
denosumab. 
Prolia injiceras under huden i låret, buken (magen) eller på baksidan av armen i en dos om 60 mg en 
gång var sjätte månad. Under behandlingen med Prolia ska läkaren se till att patienten får tillskott av 
kalcium och vitamin D. Prolia kan injiceras av en person som fått lämpliga instruktioner om hur man 
går tillväga. 
Läkemedlet är receptbelagt. För att få mer information om hur du använder Prolia, läs bipacksedeln 
eller tala med läkare eller apotekspersonal. 
Hur verkar Prolia? 
Den aktiva substansen i Prolia, denosumab, är en monoklonal antikropp, en typ av protein som har 
utformats för att känna igen och binda till en specifik struktur i kroppen som kallas RANKL. RANKL 
medverkar till att aktivera osteoklaster, de celler i kroppen som medverkar till att bryta ned 
benvävnaden. Genom att denosumab binder till och blockerar RANKL hämmas bildningen av och 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
aktiviteten hos osteoklasterna. Detta leder till minskad benförlust och bibehållen benstyrka, vilket gör 
att risken för frakturer minskar. 
Vilka fördelar med Prolia har visats i studierna? 
Osteoporos hos kvinnor 
Prolia har visats vara effektivare än placebo (overksam behandling) när det gäller att minska frakturer 
i två huvudstudier på sammanlagt över 8 000 kvinnor med osteoporos som hade passerat klimakteriet. 
I den första av dessa studier fick 2 procent av kvinnorna som stod på Prolia en ny ryggradsfraktur 
efter tre års behandling, jämfört med 7 procent av kvinnorna som stod på placebo. Prolia var också 
effektivare när det gällde att minska antalet kvinnor som drabbades av nya frakturer på andra ställen 
av kroppen, bland annat i höften. 
I den andra studien fick kvinnorna behandling för bröstcancer och bedömdes löpa hög risk för 
frakturer. Kvinnor som tog Prolia hade högre bentäthet (ett mått på hur starkt skelettet är) i (nedre) 
ländryggraden efter ett års behandling än de kvinnor som fick placebo. 
Osteoporos hos män 
Prolia har jämförts med placebo i en huvudstudie som omfattade 242 män med osteoporos. Hos män 
som fick Prolia ökade bentätheten med 5,7 procent efter ett års behandling, jämfört med 0,9 procents 
ökning hos män som fick placebo. 
Benförlust hos män som behandlas för prostatacancer 
Prolia har visats vara effektivare än placebo vid behandling av benförlust i en huvudstudie på 1 468 
män som fick behandling för prostatacancer och som löpte ökad risk för frakturer. Efter två års 
behandling var ökningen av bentätheten i ländryggen 7 procent högre hos de män som fick Prolia än 
hos dem som fick placebo. Dessutom var risken att få nya ryggradsfrakturer efter tre års behandling 
lägre hos patienter som fick Prolia. 
Benförlust hos vuxna som fick långtidsbehandling med kortikosteroider 
Prolia har visats vara effektivare än risedronat (ett bisfosfonatläkemedel) när det gäller att öka 
bentätheten i en huvudstudie på 795 vuxna som behandlades med kortikosteroidläkemedel. Hos 
patienter som hade behandlats med kortikosteroider i upp till 3 månader före studien ökade 
bentätheten i ländryggen med 3,1 procent efter ett års behandling med Prolia, jämfört med en ökning 
på 0,8 procent med risedronat. Hos patienter som hade behandlats med kortikosteroider i mer än 
3 månader före studien ökade ländryggens bentäthet med 3,6 procent efter ett års behandling med 
Prolia, jämfört med en ökning på 2,0 procent med risedronat. 
Vilka är riskerna med Prolia? 
De vanligaste biverkningarna som orsakas av Prolia (uppträder hos fler än 1 av 10 patienter) är smärta 
i armar eller ben och skelettben samt led- och muskelsmärta. Ovanliga eller sällsynta fall av cellulit 
(inflammation i vävnaden under huden), hypokalcemi (låga kalciumhalter i blodet), överkänslighet 
(allergi), osteonekros i käken (skadad benvävnad i käken, vilket kan leda till smärta, sår i munnen 
eller tandlossning) och ovanliga frakturer i lårbenet har konstaterats hos patienter som behandlats 
med Prolia. 
Prolia (denosumab) 
EMA/376945/2018 
Sida 2/3 
 
 
 
 
 
Prolia får inte ges till patienter som lider av hypokalcemi (låga kalciumhalter i blodet). 
En fullständig förteckning över biverkningar och restriktioner för Prolia finns i bipacksedeln. 
Varför är Prolia godkänt i EU? 
Europeiska läkemedelsmyndigheten fann att fördelarna med Prolia är större än riskerna och att Prolia 
skulle godkännas för försäljning i EU. 
Vad görs för att garantera säker och effektiv användning av Prolia? 
Företaget som marknadsför Prolia kommer att förse patienterna med ett kort som informerar dem om 
risken för osteonekros i käken och uppmanar dem att kontakta läkare om de upplever symtom. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Prolia har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Prolia utvärderas noggrant och nödvändiga åtgärder för att 
skydda patienter vidtas. 
Mer information om Prolia 
Den 26 maj 2010 beviljades Prolia ett godkännande för försäljning som gäller i hela EU. 
Mer information om Prolia finns på EMA:s webbplats ema.europa.eu/Find medicine/Human 
medicines/European Public Assessment Reports. 
Denna sammanfattning uppdaterades senast 06-2018. 
Prolia (denosumab) 
EMA/376945/2018 
Sida 3/3 
 
 
 
 
 
 
