EMA/545515/2017 
EMEA/H/C/004458 
Sammanfattning av EPAR för allmänheten 
Entecavir Accord 
entekavir 
Detta är en sammanfattning av det offentliga europeiska utredningsprotokollet (EPAR) för Entecavir 
Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Entecavir Accord ska 
användas. 
Praktisk information om hur Entecavir Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Entecavir Accord och vad används det för? 
Entecavir Accord är ett läkemedel som används för att behandla kronisk (långvarig) hepatit B (en 
infektionssjukdom i levern som orsakas av hepatit B-viruset). 
Det ges till vuxna som uppvisar tecken på pågående leverskada (t.ex. inflammation och fibros) när 
levern fortfarande fungerar som den ska (kompenserad leversjukdom) och även när levern inte längre 
fungerar som den ska (dekompenserad leversjukdom). 
Det kan också komma i fråga för barn i åldern 2–18 år, men bara hos dem med kompenserad 
leversjukdom. 
Entecavir Accord innehåller den aktiva substansen entekavir och är ett generiskt läkemedel, vilket 
innebär att Entecavir Accord innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Baraclude. Mer information om 
generiska läkemedel finns i dokumentet med frågor och svar här. 
Hur används Entecavir Accord? 
Entecavir Accord är receptbelagt och finns som tabletter (0,5 mg och 1 mg). Behandling med Entecavir 
Accord ska inledas av en läkare som har erfarenhet av att behandla kronisk hepatit B. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Entecavir Accord tas en gång per dag. Hos vuxna med kompenserad leversjukdom beror dosen på om 
patienten tidigare har behandlats med ett läkemedel i samma grupp som Entecavir Accord (en 
nukleosidanalog, t.ex. lamivudin). Patienter som inte tidigare har behandlats med en nukleosidanalog 
får dosen 0,5 mg. De som har fått lamivudin tidigare men vars infektion inte längre svarar på 
behandlingen får dosen 1 mg. Dosen 0,5 mg kan tas med eller utan föda, men dosen 1 mg måste tas 
minst 2 timmar före eller minst 2 timmar efter en måltid. Behandlingstiden bestäms av hur patienten 
svarar på behandlingen. 
Dosen 1 mg om dagen ges även till vuxna med dekompenserad leversjukdom och för dessa patienter 
rekommenderas inte att behandlingen avbryts. 
När behandling av barn anses lämpligt är dosen beroende av barnets kroppsvikt. Barn som väger 
minst 32,6 kg kan få tabletterna på 0,5 mg. För barn som väger under 32,6 kg kan det finnas en oral 
lösning av entekavir.  Mer information finns i bipacksedeln. 
Hur verkar Entecavir Accord? 
Den aktiva substansen i Entecavir Accord, entekavir, är ett antiviralt ämne som tillhör gruppen 
nukleosidanaloger. Entekavir stör funktionen hos virusenzymet DNA-polymeras, som deltar i 
uppbyggnaden av virusets DNA. Entekavir hindrar viruset från att bygga upp DNA och förhindrar 
därmed att det förökar sig och sprids. 
Hur har Entecavir Accords effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Baraclude och behöver inte utföras på nytt med Entecavir 
Accord. 
Liksom för alla läkemedel lade företaget fram studier över kvaliteten på Entecavir Accord. Företaget 
genomförde också en studie som visade att det är bioekvivalent med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen, och 
förväntas därför ha samma effekt. 
Vilka är fördelarna och riskerna med Entecavir Accord? 
Eftersom Entecavir Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Entecavir Accord? 
Europeiska läkemedelsmyndigheten fann att det styrkts att Entecavir Accord i enlighet med EU:s krav 
har likvärdig kvalitet och är bioekvivalent med Baraclude. Myndigheten fann därför att nyttan är större 
än de konstaterade riskerna, liksom för Baraclude. Myndigheten rekommenderade att Entecavir Accord 
skulle godkännas för användning i EU. 
Vad görs för att garantera säker och effektiv användning av Entecavir 
Accord? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Entecavir Accord har tagits med i produktresumén och 
bipacksedeln. 
Entecavir Accord 
EMA/545515/2017 
Page 2/3 
 
 
 
Mer information om Entecavir Accord 
EPAR för Entecavir Accord finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Entecavir Accord 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Entecavir Accord 
EMA/545515/2017 
Page 3/3 
 
 
 
 
