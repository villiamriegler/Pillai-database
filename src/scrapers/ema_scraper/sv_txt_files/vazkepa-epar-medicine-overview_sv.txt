EMA/151511/2021 
EMEA/H/C/005398
Vazkepa (ikosapentetyl)
Sammanfattning av Vazkepa och varför det är godkänt inom EU
Vad är Vazkepa och vad används det för?
Vazkepa är ett läkemedel som används för att minska risken för kardiovaskulära händelser såsom 
hjärtinfarkt, stroke och andra problem orsakade av blockerad blodcirkulation. Läkemedlet ges som 
tilläggsbehandling till vuxna som behandlas med ett statinläkemedel och som har höga nivåer av 
triglycerider (en typ av fett) i blodet. 
Vazkepa ska ges till patienter med antingen en kardiovaskulär sjukdom (en sjukdom som påverkar 
hjärtat eller blodcirkulationen) eller med diabetes och annan sjukdom som ökar risken för 
kardiovaskulära händelser.
Vazkepa innehåller den aktiva substansen ikosapentetyl. 
Hur används Vazkepa?
Vazkepa är receptbelagt. Läkemedlet finns som kapslar, som var och en innehåller 998 mg 
ikosapentetyl.
Den rekommenderade dosen är två kapslar två gånger om dagen, som ska tas tillsammans med eller 
efter måltid.
För mer information om hur du använder Vazkepa, läs bipacksedeln eller tala med läkare eller 
apotekspersonal.
Hur verkar Vazkepa?
Man vet inte exakt hur ikosapentetyl, den aktiva substansen i Vazkepa, verkar, men det är sannolikt 
att den har en antiinflammatorisk effekt och en skyddande antioxidationseffekt samt att den sänker 
nivåerna av skadliga triglyceridrika proteiner. På så sätt minskar läkemedlet sannolikt ansamlingen av 
fett i blodkärlen och hindrar dem från att blockeras.   
Vilka fördelar med Vazkepa har visats i studierna?
I en studie som omfattade över 8 000 patienter, som antingen hade kardiovaskulär sjukdom eller löpte 
hög risk att drabbas av det, fann man att Vazkepa var effektivt för att minska kardiovaskulära 
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2021. Reproduction is authorised provided the source is acknowledged.
händelser. Sådana händelser innefattade hjärtinfarkt, stroke, blockering eller avbrott i 
blodförsörjningen till hjärtmuskeln och dödsfall på grund av kardiovaskulära händelser. Samtliga 
patienter i studien hade förhöjda triglyceridnivåer och behandlades med en statin. Kardiovaskulära 
händelser inträffade hos 17 procent (705 av 4 089) av de patienter som fick Vazkepa, jämfört med 
22 procent (901 av 4 090) av dem som fick placebo (overksam behandling).
Vilka är riskerna med Vazkepa?
De vanligaste biverkningarna som orsakas av Vazkepa (kan förekomma hos upp till 1 av 10 
användare) är blödning, perifert ödem (svullnad i fötter och armar på grund av vätskeansamling), 
förmaksflimmer (när hjärtats övre kammare inte pumpar blodet effektivt), förstoppning, skelett- och 
muskelsmärta, gikt och hudutslag.
Patienter får inte ta Vazkepa om de är allergiska mot soja eller mot något innehållsämne i läkemedlet.
En fullständig förteckning över biverkningar och restriktioner för Vazkepa finns i bipacksedeln.
Varför är Vazkepa godkänt i EU?
Vazkepa konstaterades vara effektivt för att minska kardiovaskulära händelser hos de patienter som 
löpte hög risk att drabbas av sådana händelser och som tog en statin och hade höga nivåer av 
triglycerider. Biverkningarna av Vazkepa ansågs vara hanterbara.
Europeiska läkemedelsmyndigheten (EMA) fann därför att fördelarna med Vazkepa är större än 
riskerna och att Vazkepa kan godkännas för försäljning i EU.
Vad görs för att garantera säker och effektiv användning av Vazkepa?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vazkepa har tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för Vazkepa kontinuerligt. 
Biverkningar som har rapporterats för Vazkepa utvärderas noggrant och nödvändiga åtgärder vidtas 
för att skydda patienterna.
Mer information om Vazkepa
Mer information om Vazkepa finns på EMA:s webbplats: 
ema.europa.eu/medicines/human/EPAR/vazkepa. 
Denna sammanfattning uppdaterades senast 03-2021.
Vazkepa (ikosapentetyl) 
EMA/151511/2021
Sida 2/2
