EMA/786646/2018
EMEA/H/C/004700
Pelmeg (pegfilgrastim)
Sammanfattning av Pelmeg och varför det är godkänt inom EU
Vad är Pelmeg och vad används det för?
Pelmeg är ett läkemedel som ges till cancerpatienter som hjälp vid neutropeni (låga halter av 
neutrofiler, en typ av vita blodkroppar), som är en vanlig biverkning till cancerbehandling och kan 
innebära att patienterna blir känsliga för infektioner.
Det ges specifikt för att minska neutropenins varaktighet och förebygga febril neutropeni (när 
neutropeni åtföljs av feber).
Pelmeg är inte avsett att ges till patienter som har blodcancern kronisk myeloisk leukemi eller 
myelodysplastiskt syndrom (sjukdomar där stora mängder avvikande blodkroppar bildas, som kan 
utvecklas till leukemi).
Pelmeg är en biosimilar, vilket innebär att det i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Pelmeg är Neulasta. Mer 
information om biosimilarer finns här.
Hur används Pelmeg?
Pelmeg är receptbelagt och behandling ska inledas och övervakas av en läkare med erfarenhet av att 
behandla cancer eller sjukdomar i blodet. Det finns som en förfylld spruta som innehåller en 
injektionsvätska, lösning för injektion under huden. Pelmeg ges som en enda dos på 6 mg som 
injiceras under huden minst 24 timmar efter slutet på varje kemoterapicykel (behandling med 
cancerläkemedel). Patienterna kan injicera sig själva om de har instruerats på ett lämpligt sätt.
För att få mer information om hur du använder Pelmeg, läs bipacksedeln eller tala med läkare eller 
apotekspersonal.
Hur verkar Pelmeg?
Den aktiva substansen i Pelmeg, pegfilgrastim, är en form av filgrastim som är mycket likt ett 
mänskligt protein som kallas granulocytkolonistimulerande faktor (G-CSF, Granulocyte Colony-
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2018. Reproduction is authorised provided the source is acknowledged.
Stimulating Factor). Filgrastim verkar genom att stimulera benmärgen att producera fler vita 
blodkroppar, med följden att dessa ökar i antal och att neutropenin behandlas.
Filgrastim har varit tillgängligt i andra läkemedel i EU i ett antal år. I Pelmeg har filgrastim ”pegylerats” 
(fästs vid en kemikalie som kallas polyetylenglykol). Detta gör att filgrastim försvinner långsammare ur 
kroppen, vilket medför att läkemedlet kan ges mer sällan.
Vilka fördelar med Pelmeg har visats i studierna?
Laboratoriestudier där Pelmeg jämfördes med Neulasta har visat att den aktiva substansen i Pelmeg är 
mycket lik den i Neulasta vad gäller struktur, renhet och biologisk aktivitet. Studier har också visat att 
Pelmeg producerar liknande halter av den aktiva substansen i kroppen som Neulasta.
Eftersom Pelmeg är en biosimilar behöver inte studierna om pegfilgrastims effekt och säkerhet som 
utförts med Neulasta utföras på nytt med Pelmeg.
Vilka är riskerna med Pelmeg?
Pelmegs säkerhet har utvärderats, och på grundval av alla studier som genomförts anses läkemedlets 
biverkningar vara jämförbara med dem som orsakas av referensläkemedlet Neulasta. Den vanligaste 
biverkningen som orsakas av Pelmeg (kan uppträda hos fler än 1 av 10 personer) är smärta i skelettet. 
Smärta i musklerna är också vanligt. En fullständig förteckning över biverkningar och restriktioner för 
Pelmeg finns i bipacksedeln.
Varför är Pelmeg godkänt i EU?
Europeiska läkemedelsmyndigheten (EMA) fann att det styrkts att Pelmeg i enlighet med EU:s krav för 
biosimilarer har en struktur, renhet och biologisk aktivitet som är mycket lik profilen för Neulasta och 
att Pelmeg fördelas i kroppen på samma sätt.
Alla dessa data ansågs räcka för att dra slutsatsen att Pelmeg kommer att verka på samma sätt som 
Neulasta vad gäller effekt och säkerhet vid dess godkända indikationer. EMA fann därför att fördelarna 
är större än de konstaterade riskerna, liksom för Neulasta, och att Pelmeg kan godkännas för 
användning i EU.
Vad görs för att garantera säker och effektiv användning av Pelmeg?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pelmeg har tagits med i produktresumén och bipacksedeln.
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Pelmeg utvärderas noggrant och nödvändiga åtgärder för att 
skydda patienter vidtas.
Mer information om Pelmeg
Mer information om Pelmeg finns på EMA:s webbplats ema.europa.eu/medicines/human/EPAR/pelmeg.
Pelmeg (pegfilgrastim) 
EMA/786646/2018
Sida 2/2
