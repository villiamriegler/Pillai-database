EMA/162666/2023 
EMEA/H/C/006046 
Sugammadex Adroiq (sugammadex) 
Sammanfattning av Sugammadex Adroiq och varför det är godkänt inom EU 
Vad är Sugammadex Adroiq och vad används det för? 
Sugammadex Adroiq är ett läkemedel som används för att häva effekten av de muskelavslappnande 
medlen rokuronium och vekuronium. Muskelavslappnande medel är en typ av läkemedel som används 
under vissa kirurgiska ingrepp för att få musklerna att slappna av, däribland de muskler som behövs 
för att andas. Dessa medel gör det enklare för kirurgen att operera. Sugammadex Adroiq används för 
att påskynda återhämtningen från det muskelavslappnande medlet, vanligtvis efter operationen. 
Sugammadex Adroiq kan ges till vuxna som har fått rokuronium och vekuronium och till barn som är 
minst 2 år gamla och som har fått rokuronium. 
Sugammadex Adroiq är ett generiskt läkemedel. Detta innebär att Sugammadex Adroiq innehåller 
samma aktiva substans och verkar på samma sätt som ett ”referensläkemedel” som redan är godkänt i 
EU. Referensläkemedlet för Sugammadex Adroiq är Bridion. Mer information om generiska läkemedel 
finns i dokumentet med frågor och svar här. 
Sugammadex Adroiq innehåller den aktiva substansen sugammadex. 
Hur används Sugammadex Adroiq? 
Sugammadex Adroiq är receptbelagt. Det ges av eller under överinseende av en narkosläkare (en 
läkare som är specialiserad på anestesi). Sugammadex Adroiq ges i en ven som en bolusinjektion (hela 
dosen samtidigt). 
För mer information om hur du använder Sugammadex Adroiq, läs bipacksedeln eller tala med läkare 
eller apotekspersonal. 
Hur verkar Sugammadex Adroiq? 
Den aktiva substansen i Sugammadex Adroiq, sugammadex, binder till de muskelavslappnande medlen 
rokuronium och vekuronium och hindrar dem från att ha effekt. Detta gör att musklerna drar ihop sig 
och börjar fungera normalt igen, inbegripet de muskler som behövs för att andas. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
 
 
Hur har Sugammadex Adroiqs effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Bridion, och behöver inte studeras igen för Sugammadex Adroiq. 
Liksom för alla läkemedel har företaget lagt fram kvalitetsdata för Sugammadex Adroiq. Inga 
bioekvivalensstudier behövde göras för att undersöka om Sugammadex Adroiq tas upp på liknande 
sätt och ger samma nivå av den aktiva substansen i blodet som referensläkemedlet. Detta eftersom 
Sugammadex Adroiq ges genom injektion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Sugammadex Adroiq? 
Eftersom Sugammadex Adroiq är ett generiskt läkemedel anses dess fördelar och risker vara desamma 
som för referensläkemedlet. 
En förteckning över biverkningar och restriktioner för Sugammadex Adroiq finns i bipacksedeln. 
Varför är Sugammadex Adroiq godkänt i EU? 
Europeiska läkemedelsmyndigheten (EMA) fann att det styrkts att Sugammadex Adroiq i enlighet med 
EU:s krav är likvärdigt med Bridion. EMA fann därför att fördelarna är större än de konstaterade 
riskerna, liksom för Bridion, och att Sugammadex Adroiq kan godkännas för användning i EU. 
Vad görs för att garantera säker och effektiv användning av Sugammadex 
Adroiq? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sugammadex Adroiq har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sugammadex Adroiq 
kontinuerligt. Misstänkta biverkningar som har rapporterats för Sugammadex Adroiq utvärderas 
noggrant och nödvändiga åtgärder vidtas för att skydda patienterna. 
Mer information om Sugammadex Adroiq 
Mer information om Sugammadex Adroiq finns på EMA:s webbplats: 
www.ema.europa.eu/medicines/human/EPAR/sugammadex-adroiq. Information om referensläkemedlet 
finns också på EMA:s webbplats. 
Sugammadex Adroiq (sugammadex)  
EMA/162666/2023  
Sida 2/2 
 
 
 
 
