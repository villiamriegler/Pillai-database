BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
GHRYVELIN 60 mg granulat för oral suspension i dospåse 
2. 
KVALITATIV OCH KVANTITATIV SAMMANSÄTTNING 
Varje dospåse innehåller 60 mg macimorelin (som acetat). 1 ml av den beredda suspensionen 
innehåller 500 mikrogram macimorelin. 
Hjälpämne(n) med känd effekt 
Innehåller laktosmonohydrat 1 691,8 mg per dospåse. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Granulat för oral suspension i dospåse. 
Vita till benvita granulat. 
4. 
KLINISKA UPPGIFTER 
4.1  Terapeutiska indikationer 
Endast avsett för diagnostik. 
GHRYVELIN är indicerat för att diagnostisera av tillväxthormonbrist (GHD) hos vuxna (se 
avsnitt 5.1). 
4.2  Dosering och administreringssätt 
Användningen av GHRYVELIN måste övervakas av läkare eller hälso- och sjukvårdspersonal med 
erfarenhet av att diagnostisera tillväxthormonbrist. 
Dosering 
Vuxen population 
Dosen beräknas efter patientens kroppsvikt. Den rekommenderade dosen är 500 mikrogram 
macimorelin per kg kroppsvikt av den beredda suspensionen, givet som en enstaka dos. 
Frisättningen av tillväxthormon ska utvärderas genom tre blodprov som tas 45, 60 och 90 minuter efter 
att läkemedlet administrerats. 
Utsättning av behandling med tillväxthormon (GH) eller läkemedel som direkt påverkar hypofysens 
utsöndring av somatotropin 
Patienter som får substitutionsbehandling med tillväxthormon (GH, somatotropin) eller läkemedel som 
direkt påverkar hypofysens utsöndring av somatotropin (t.ex. somatostatinanaloger, klonidin, levodopa 
och dopaminagonister) bör få rådet att avbryta sådan behandling minst 1 månad innan de får 
macimorelin. Dessa substanser kan leda till otillförlitliga resultat av GH-stimulering (se även 
avsnitt 4.4 och 4.5). 
2 
 
 
 
 
 
 
 
 
 
 
 
 
 
 
 
 
 
 
 
 
 
 
Njur- och/eller leverinsufficiens 
Säkerhet och effekt för macimorelin hos patienter med njur- och/eller leverinsufficiens har inte 
fastställts (se även avsnitt 5.2). Inga data finns tillgängliga. Om macimorelin administreras till 
patienter med njur- och/eller leverinsufficiens kan det inte uteslutas att en ökad plasmakoncentration 
av macimorelin uppnås. Det är okänt om detta kan påverka QTc. EKG-kontroller kan vara indicerade 
innan macimorelin administreras och 1 timme, 2 timmar, 4 timmar och 6 timmar efter administrering 
av macimorelin (se även avsnitt 4.4). Baserat på nuvarande kunskap är det inte troligt att denna 
potential minskar testets specificitet. 
Äldre 
Utsöndringen av tillväxthormon minskar normalt med åldern. Macimorelins effekt för patienter som är 
äldre än 65 år har inte fastställts. Hos patienter i åldrarna upp till 60 år hade MAC och ITT jämförbara 
diagnostiska prestanda. I åldersgruppen mellan 60 och 65 år krävs inget separat cut off-värde enligt de 
få tillgängliga uppgifterna. 
Pediatrisk population 
Macimorelins säkerhet och effekt för barn och ungdomar under 18 år har ännu inte fastställts (se även 
avsnitt 5.2). Inga data finns tillgängliga. 
Administreringssätt 
Oral användning 
GHRYVELIN granulat ska beredas med vatten och måste användas inom 30 minuter efter 
beredningen. Den beredda suspensionen ska administreras via munnen till patienter som ska vara 
fastande i minst 8 timmar och som inte har utövat hård fysisk aktivitet 24 timmar före testet, eftersom 
både mat och fysisk aktivitet kan påverka halterna av tillväxthormon. 
Antalet testdospåsar som behövs beror på kroppsvikten. En dospåse behövs för en patient ≤ 120 kg, 
två dospåsar behövs om patienten väger mer än 120 kg. Hela innehållet i en dospåse ska lösas upp i 
120 ml, eller i tillämpliga fall två dospåsar som upplöses i 240 ml. 
Den volym suspension i ml som behövs för den rekommenderade dosen av macimorelin på 0,5 mg/kg 
motsvarar patientens kroppsvikt i kg. Som exempel behöver en patient på 70 kg  70 ml suspension av 
macimorelin. 
Bedömning av fasta och avsaknad av föregående hård fysisk aktivitet 
Innan GHRYVELIN används är det viktigt att se till att patienten har fastat i minst 8 timmar och inte 
har utövat hård fysisk aktivitet 24 timmar före testet, eftersom både mat och fysisk aktivitet kan 
påverka halterna av tillväxthormon. Om något av dessa villkor inte är uppfyllt måste det 
tillväxthormonstimulerande testet planeras om till en ny testdag. 
Patienten måste fortsätta fasta under testet ända till blodprovstagningens slut. Ett vätskeintag på högst 
100 ml icke kolsyrat vatten tillåts både inom 1 timme före dosen och inom 1 timme efter dosen (se 
avsnitt 4.4). 
Långvarig användning 
Macimorelin är indicerat som ett diagnostiskt engångstest. Det finns ingen tillgänglig information om 
macimorelins säkerhet och effekter under långvarig användning. 
Anvisningar om beredning av läkemedlet före administrering finns i avsnitt 6.6. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
4.4  Varningar och försiktighet 
Tolkning av testresultaten för macimorelin 
3 
 
 
 
 
 
 
 
 
 
 
 
 
 
Kliniska  studier  har  visat  att  en  maximalt  stimulerad  GH-halt  i  serum  på  mindre  än  2,8  ng/ml  (vid 
tidpunkterna 45, 60 och 90 minuter) efter administrering av macimorelin ger en bekräftelse på en diagnos 
av tillväxthormonbrist hos vuxna. Liksom för alla GH-stimuleringstester ska också testresultaten med 
macimorelin  alltid 
inom  det  diagnostiska 
utvecklingsarbetet för en patient. 
tolkas  utifrån  resultatet  av  alla  undersökningar 
Macimorelins  säkerhet  och  diagnostiska  prestanda  har  inte  fastställts  för  patienter  med BMI 
>  40  kg/m2.  Macimorelin-inducerad  GH-frisättning  var  lägre  hos  patienter  med  högre  BMI.  Hos 
patienter med  ett högt BMI på upp till 40 kg/m2  hade MAC och ITT jämförbara  diagnostiska prestanda. 
Cut off-värdet för macimorelin har inte fastställts i övergångsperioden från sen pubertet till fullvuxen 
mognad.  Hos  patienter  i  åldern  mellan  18  och  25  år  hade  MAC  och  ITT  jämförbara  diagnostiska 
prestanda. 
QTc-förlängning 
Under  den  kliniska  utvecklingen  sågs  två  övergående  EKG-avvikelser  hos  en  försöksperson,  vilket 
rapporterades som möjliga svåra biverkningar. Dessa EKG-avvikelser bestod av T-vågsavvikelser och 
QT-förlängning. 
Macimorelin ökar det korrigerade QT (QTc) intervallet med cirka 11 ms genom en okänd mekanism 
(se även avsnitt 5.1). QT-förlängning kan leda till utveckling av kammartakykardi av typen torsade de 
pointes, där risken ökar med den ökande graden av förlängning. Samtidig användning med läkemedel 
som är kända inducerare av torsades de pointes ska undvikas (se även avsnitt 4.5). Macimorelin ska 
användas med försiktighet till patienter med proarytmiskt tillstånd (t.ex. tidigare hjärtinfarkt, hjärtsvikt 
eller förlängt EKG QTc-intervall, definierat som QTc > 500 ms). För sådana patienter kan EKG- 
kontroller vara indicerade före administrering av macimorelin och 1 timme, 2 timmar, 4 timmar och 
6 timmar efter administrering av macimorelin. För patienter med kongenitalt eller förvärvat förlängt 
QT-syndrom och för patienter med tidigare torsades de pointes får användningen av macimorelin bara 
övervägas på en kardiovaskulär klinisk enhet. 
Utsättning av behandling med tillväxthormon (GH) eller läkemedel som direkt påverkar hypofysens 
utsöndring av somatotropin 
Patienter som får ersättningsbehandling med tillväxthormon (GH, somatotropin) eller läkemedel som 
direkt påverkar hypofysens utsöndring av somatotropin (t.ex. somatostatinanaloger, klonidin, levodopa 
och dopaminagonister) bör få rådet att avbryta sådan behandling minst 1 månad innan de får 
macimorelin. Exogent GH eller läkemedel som direkt påverkar hypofysen kan påverka hypofysens 
somatotropiska funktion och leda till osäkra resultat av GH-stimulering (se även avsnitt 4.2 och 
avsnitt 4.5). 
Patienter med en brist som påverkar andra hormon än tillväxthormon (GH) 
Patienter med en brist som påverkar andra hormon än GH (t.ex. binjure-, tyreoidea- och/eller 
gonadinsufficiens, diabetes insipidus) ska få lämplig ersättning med de andra bristande hormonerna 
innan något test utförs för stimulering av GH-brist, för att utesluta en misslyckad stimulering på grund 
av sekundär GH-brist. 
Patienter med Cushings sjukdom eller de som får suprafysiologisk behandling med glukokortikoider 
Hyperkortisolism utövar en betydande effekt på hypotalamus-hypofys-binjurebark-axeln. Testets 
diagnostiska prestanda kan därför vara påverkad hos patienter med Cushings sjukdom eller de som får 
suprafysiologisk behandling med glukokortikoider (t.ex. systemisk administrering av 
hydrokortisondoser (eller motsvarande) över 15 mg/m2/dag) och leda till falskt positiva testresultat. 
4 
 
 
 
 
 
 
 
 
 
 
 
 
Potential för ökad oral biotillgänglighet och plasmakoncentration av macimorelin vid användning av 
starka CYP3A4/P-gp-hämmare 
Inga studier av läkemedelsinteraktioner med CYP3A4/P-gp-hämmare har utförts. 
En potential för ökad oral biotillgänglighet och koncentration av macimorelin i plasma vid användning 
av starka CYP3A4/P-gp-hämmare kan inte uteslutas. Det är inte känt om sådana potentiella 
interaktioner också kan påverka QTc (se ovan). Baserat på nuvarande förståelse är det inte troligt att 
denna potential minskar testets specificitet. 
Potential för falskt positiva testresultat vid användning av starka CYP3A4-inducerare 
Samtidig användning av starka CYP3A4-inducerare med GHRYVELIN kan orsaka signifikant sänkta 
halter av macimorelin i plasma och därigenom leda till ett falskt positivt resultat (se även avsnitt 4.5). 
Starka CYP3A4-inducerare ska sättas ut och en utsättningstid på fem halveringstider för eliminering 
ska övervägas innan testet administreras. 
Potential för falskt positiva testresultat vid nyligen debuterad hypotalamus-sjukdom 
Tillväxthormonbrist (GH-brist) hos vuxna orsakad av en hypotalamuslesion kanske inte upptäcks 
tidigt i sjukdomsprocessen. Macimorelin verkar nedströms från hypotalamus och macimorelin- 
stimulerad frisättning av lagrade GH-reserver från hypofysens framlob kan ge ett falskt negativt 
resultat i ett tidigt stadium när lesionen involverar hypotalamus. I denna situation kan upprepade tester 
behövas. 
Information om laktos och natrium 
Detta läkemedel innehåller laktos. Patienter med sällsynta ärftliga problem med galaktosintolerans, 
total laktasbrist eller malabsorption av glukos-galaktos ska bara ta detta läkemedel om den förväntade 
nyttan av testet är klart större än den potentiella risken vid ett intag av högst 1 691,8 mg laktos per 
dospåse. 
Detta läkemedel innehåller mindre än 1 mmol natrium (23 mg) per dospåse, det vill säga det är näst 
intill ”natriumfritt”. 
4.5 
Interaktioner med andra läkemedel och övriga interaktioner 
Macimorelin metaboliseras främst av CYP3A4 in vitro. 
Samtidig administrering av en CYP3A4-hämmare kan öka koncentrationen av macimorelin i plasma, 
och detta kan i sin tur ge högre GH-halter i plasma. Baserat på nuvarande förståelse är det inte troligt 
att detta minskar testets specificitet. 
Administrering av en CYP3A4-inducerare (t.ex. karbamazepin, dabrafenib, efavirenz, enzalutamid, 
eslikarbazepin, fosfenytoin, lumakaftor, modafinil, nevirapin, oxkarbazepin, fenobarbital, fenytoin, 
pioglitazon, pitolisant, primidon, rifabutin, rifampicin och johannesört (Hypericum perforatum)) kan 
minska plasmakoncentrationerna av macimorelin och påverka testets diagnostiska prestanda och ska 
därför undvikas. En tillräcklig utsättningstid på fem halveringstider för eliminering av CYP3A4- 
induceraren före testets administrering rekommenderas (se avsnitt 4.2 och avsnitt 4.4). 
Inga studier av läkemedelsinteraktioner har utförts på människa. 
Läkemedel som påverkar frisättningen av tillväxthormon 
Följande  läkemedel  kan  påverka  riktigheten  av  det  diagnostiska  testet.  Samtidig  användning  ska 
undvikas med (se även avsnitt 4.2 och avsnitt 4.4) 
• 
läkemedel  som  direkt  påverkar  hypofysens  utsöndring  av  tillväxthormon  (t.ex.  somatostatin, 
insulin,  glukokortikoider  och  cyklooxygenashämmare 
såsom  acetylsalicylsyra  eller 
indometacin), 
5 
 
 
 
 
 
 
 
 
 
 
 
• 
• 
läkemedel  som  kan  övergående  höja  tillväxthormonkoncentrationerna  (t.ex.  klonidin, 
levodopa och insulin), 
läkemedel som kan hämma tillväxthormonsvaret på macimorelin (t.ex. muskarinantagonister: 
atropin, sköldkörtelhämmande läkemedel: propyltiouracil och läkemedel med tillväxthormon). 
Läkemedel med tillväxthormon ska sättas ut minst 1 månad före administrering av macimorelin. 
Tillräcklig utsättningstid (fem halveringstider för eliminering) för läkemedel före administreringen av 
macimorelin rekommenderas. 
Läkemedel med potential att inducera torsades de pointes 
Samtidig administrering av macimorelin med läkemedel med potential att inducera torsades de pointes 
(antipsykotika, t.ex. klorpromazin, haloperidol, antibiotika (t.ex. moxifloxacin, erytromycin, 
klaritromycin), antiarytmi klass Ia (t.ex. kinidin), och klass III (t.ex. amiodaron, prokainamid, sotalol) 
eller andra läkemedel som kan inducera torsades de pointes) ska undvikas (se avsnitt 4.4). 
4.6 Fertilitet, graviditet och amning 
Kvinnor i fertil ålder 
Kvinnor i fertil ålder måste använda lämpliga preventivmedel vid tiden för administreringen av 
macimorelin. 
Graviditet 
Det finns inga data för användningen av macimorelin hos gravida kvinnor. Djurstudier är ofullständiga 
vad gäller reproduktionstoxikologiska effekter (se avsnitt 5.3). Den potentiella risken för människa är 
okänd. Macimorelin rekommenderas inte under graviditeten. 
Amning 
Det är okänt om macimorelin eller dess metaboliter utsöndras i bröstmjölk hos människa. En risk för 
det diande barnet kan inte uteslutas. Det är nödvändigt att besluta om amningen ska avbrytas eller om 
behandlingen med macimorelin ska avstås från, samtidigt som amningens nytta för barnet ska vägas 
mot testets nytta för modern. 
Fertilitet 
Det finns inga tillgängliga data om djurfertilitet (se avsnitt 5.3) eller manlig och kvinnlig fertilitet. 
4.7  Effekter på förmågan att framföra fordon och använda maskiner 
GHRYVELIN har mindre effekt på förmågan att framföra fordon och använda maskiner. 
Yrsel har rapporterats av vissa patienter som tagit macimorelin. Om en patient rapporterar yrsel som 
biverkning ska patienten instrueras att varken framföra fordon eller använda maskiner. 
4.8  Biverkningar 
Sammanfattning av säkerhetsprofilen 
De vanligaste biverkningarna i samband med GHRYVELIN som rapporterades i studie 052 (se 
avsnitt 5.1) på 154 patienter var dysgeusi (5 procent), huvudvärk, trötthet, illamående (var och en 
3 procent), yrsel (2 procent), samt buksmärta, diarré, värmekänsla, köldkänsla, hunger, hjärtklappning, 
sinusbradykardi, somnolens, törst, tremor och svindel (var och en 1 procent). Totalt sett var de 
rapporterade biverkningarna oftast av lindrig intensitet och kortvariga utan något specifikt 
behandlingsbehov. 
6 
 
 
 
 
 
 
 
 
 
 
 
 
 
 
 
 
 
Sammanfattande tabell över biverkningar 
De biverkningar som rapporterades i studie 052 anges nedan utifrån systemorganklass och 
frekvenskategori enligt MedDRA: mycket vanliga (≥ 1/10), vanliga (≥ 1/100, < 1/10), mindre vanliga 
(≥ 1/1 000, < 1/100), sällsynta (≥ 1/10 000, < 1/1 000), mycket sällsynta (< 1/10 000), ingen känd 
frekvens (kan inte beräknas från tillgängliga data). 
Organklass enligt MedDRA 
Vanliga 
Mindre 
vanliga 
Ingen 
känd 
frekvens 
Dysgeusi (bitter/metallisk 
smak) 
Yrsel 
Somnolens 
Tremor 
Huvudvärk 
Svindel 
Centrala och perifera nervsystemet 
Öron- och balansorgan 
Hjärtat 
Magtarmkanalen 
Allmänna symtom och/eller symtom vid 
administrerings- 
stället 
Illamående 
Diarré 
Trötthet 
Värmekänsla 
Beskrivning av utvalda biverkningar 
Hjärtats elektrofysiologi 
Under  den  kliniska  utvecklingen  sågs  två  övergående  EKG-avvikelser  hos  en  försöksperson,  vilket 
rapporterades som möjliga svåra biverkningar. Dessa EKG-avvikelser bestod av T-vågsavvikelser och 
QT-förlängning (se även avsnitt 4.4). 
Macimorelins  effekter  på  EKG-parametrar  undersöktes  i  en  särskild,  grundlig  QT-studie  av  en 
supraterapeutisk dos av macimorelin (2 mg/kg) och i en studie med enstaka ökande doser, som omfattade 
tre dosnivåer av macimorelin (0,5 mg/kg, 1 mg/kg och 2 mg/kg). Macimorelin ökar det korrigerade QT 
(QTc)  intervallet  med  cirka  11  ms  (se  även  avsnitt  5.1).  Mekanismen  för  den  observerade  QTcF-
förlängningen är okänd. 
Rapportering av misstänkta biverkningar 
Det är viktigt att rapportera misstänkta biverkningar efter det att läkemedlet godkänts. Det gör det 
möjligt att kontinuerligt övervaka läkemedlets nytta-riskförhållande. Hälso- och sjukvårdspersonal 
uppmanas att rapportera varje misstänkt biverkning via det nationella rapporteringssystemet listat i 
bilaga V. 
4.9  Överdosering 
7 
EKG 
med QT- 
förlängni 
ng 
Avvikan 
de T-våg 
på EKG 
Hjärtklappni 
ng 
Sinusbradyka 
rdi 
Buksmärta 
Köldkänsla 
Hunger 
Törst 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Inga specifika rekommendationer efter en överdos ges. Om en överdos inträffar ska symtomatiska och 
stödjande åtgärder sättas in. Andra möjliga biverkningar av överdosering kan vara huvudvärk, 
illamående, kräkningar och diarré. Hos patienter med QTc > 500 ms ska EKG-övervakning sättas in 
(se avsnitt 4.4 och 5.1). 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Diagnostiska medel, tester för hypofysfunktionen, ATC-kod: V04CD06 
Verkningsmekanism 
Macimorelin är ett oralt tillgängligt peptidomimetiskt medel med tillväxthormonsekretagog (GH) 
aktivitet som liknar ghrelin. Macimorelin stimulerar GH-frisättning genom att aktivera 
tillväxthormonsekretagoga receptorer (GHSR) i hypofysen och hypotalamus. 
Farmakodynamisk effekt 
GH-stimulering 
I dosfinnande studier på friska patienter uppnåddes maximal stimulering av GH-utsöndring efter att en 
enkeldos på 0,5 mg/kg macimorelin administrerats. Maximala GH-halter sågs cirka 45 till 60 minuter 
efter administrering av macimorelin. 
I en diagnostisk studie där macimorelin jämfördes med insulintoleranstestet (ITT) var de stimulerade 
GH-koncentrationerna efter macimorelin i genomsnitt 1,4 gånger högre än i ITT. 
Hjärtats elektrofysiologi 
Macimorelins effekter på EKG-parametrar undersöktes i en särskild, grundlig QT-studie där effekterna 
av en supraterapeutisk dos av macimorelin (2 mg/kg, dvs. 4 gånger den rekommenderade doseringen) 
jämfördes med placebo och med moxifloxacin i en 3-vägs cross-over-utformning med 60 friska 
patienter. Denna studie visade på en genomsnittlig utgångsvärdes- och placebojusterad förändring 
(övre enkelsidigt 95-procentigt konfidensintervall) i QTcF på 9,6 ms (11,4 ms) vid 4 timmar efter 
dosen (se även avsnitt 4.4), vilket skedde efter den genomsnittliga maximala plasmakoncentrationen 
av macimorelin (0,5 timmar). En liknande ökning av QTcF-intervallet sågs också i en studie med 
enstaka ökande doser, som omfattade tre dosnivåer (0,5 mg/kg, 1 mg/kg och 2 mg/kg (2 gånger 
respektive 4 gånger den rekommenderade doseringen)). Samtliga av de tre studerade dosnivåerna 
uppvisade en liknande storlek på QTcF-förlängningen i den grundliga QT-studien, vilket tyder på 
frånvaro av dosberoende förändringar. Mekanismen för den observerade QTcF-förlängningen är 
okänd. 
Klinisk effekt och säkerhet 
Den diagnostiska effekten av GHRYVELIN fastställdes i en randomiserad, öppen, enkeldos-, 
cross-over-studie (AEZS-130-052) som jämförde graden av överensstämmelse mellan resultaten av 
macimorelin-testet (MAC) och resultaten av insulintoleranstestet (ITT). Fyra grupper av personer 
utvärderades: tre grupper av vuxna patienter med olika sannolikhet före testet för tillväxthormonbrist 
(grupp A [hög sannolikhet], grupp B [måttlig sannolikhet], grupp C [låg sannolikhet] samt friska 
kontrollpatienter [grupp D]). 
För både ITT- och MAC-testet uppmättes GH-koncentrationer i serum 30, 45, 60 och 90 minuter efter 
administreringen. Testet ansågs vara positivt (dvs. diagnostiserad tillväxthormonbrist (GHD)) om den 
maximala GH-halten i serum som sågs efter stimulering var lägre än det förspecificerade cut off- 
värdet på 2,8 ng/ml för MAC-testet eller 5,1 ng/ml för ITT-testet. 
8 
 
 
 
 
 
 
 
 
 
 
 
 
GH-halterna bestämdes centralt med IDS-iSYS-analys (Immunodiagnostic Systems Ltd., 
Storbritannien). 
Graden av negativ och positiv överensstämmelse mellan resultaten av ITT- och MAC-testet användes 
för att utvärdera MAC-testets prestanda. Negativ överensstämmelse är andelen patienter med ett 
negativt ITT (dvs. de som inte har GHD enligt ITT) som också har ett negativt MAC-test. Vid en hög 
grad av negativ överensstämmelse diagnostiserar inte MAC-testet felaktigt en person utan GHD enligt 
ITT som att ha GHD. Positiv överensstämmelse är andelen patienter med ett positivt ITT (dvs. de som 
har GHD enligt ITT) som också har ett positivt macimorelin-test. Vid en hög grad av positiv 
överensstämmelse diagnostiserar inte MAC-testet felaktigt en person med GHD enligt ITT som att 
inte ha GHD. 
Känslighet och specificitet för båda testerna av stimulering av tillväxthormon (GHST) beräknades, 
utifrån det sannolika antagandet att alla AGHD-patienter i grupp A var ”sanna” AGHD-patienter och 
att alla friska matchande patienter i grupp D var ”sanna” AGHD-negativa patienter. 
Resultat 
Etthundrafemtiosju (157) patienter genomgick minst ett av de två testerna i denna studie, varav 
59 procent män, 41 procent kvinnor och 86 procent av kaukasiskt ursprung. Medianåldern var 41 år 
(intervall: 18–66 år) och kroppsmasseindex 27,5 kg/m2 (intervall: 16–40 kg/m2). Data fanns från båda 
testerna för 140 patienter; 38 (27 procent) i grupp A, 37 (26 procent) i grupp B, 40 (29 procent) i 
grupp C och 25 (18 procent) i grupp D. Ett av 154 utförda MAC-tester (0,6 procent) misslyckades på 
grund av ett tekniskt fel och 27 av 157 utförda ITT-tester (17,2 procent) misslyckades eftersom ingen 
inducering av svår hypoglykemi (dvs. retningen) kunde uppnås. 
Beräkningarna för negativ och positiv överensstämmelse mellan MAC och ITT i hela 
studiepopulationen var 94 procent och 74 procent med lägre gränser för 95-procentigt 
konfidensintervall på 85 procent respektive 63 procent. Negativ och positiv överensstämmelse mellan 
MAC och ITT hos patienter med måttlig eller låg risk (grupperna B och C) var 93 procent och 
61 procent med lägre gränser för 95-procentigt konfidensintervall på 80 procent respektive 43 procent. 
Dessa resultat bygger på GH-toppvärden (maximala GH-koncentrationer inom alla uppmätta 
tidpunkter). 
Punktberäkningarna för känslighet varierade från 0,87 till 0,90 för MAC och från 0,97 till 1,0 för ITT, 
beroende på inklusion respektive exklusion av data från omatchade grupp A-patienter. För båda 
GHST-testerna var den beräknade specificiteten 0,96, oavsett inklusions-/exklusionsuppgifterna från 
omatchade grupp A-patienter. 
Repeterbarhet testades i en grupp på 34 patienter som genomgick två MAC-tester. Överensstämmelse 
mellan resultatet från det första och det andra testet sågs i 31 fall (91,2 procent). 
Post hoc-analys med ett cut off-värde på 3,0 ng/ml för ITT-testet 
En utforskande analys av MAC-testets prestanda utfördes baserat på ett ITT cut off-värde på 
3,0 ng/ml. Beräkningarna för negativ och positiv överensstämmelse var 95 procent och 86 procent 
med lägre gränser för 95-procentigt konfidensintervall på 87 procent respektive 75 procent. 
Repeterbarhet var 97 procent. Punktberäkningarna för känslighet och specificitet var 87 procent 
respektive 96 procent från omatchade grupp A-patienter. 
De båda co-primära effektmåtten som fördefinierades i studie 052 (lägre gräns för det 95-procentiga 
KI för negativ överensstämmelse ≥ 75 procent, lägre gräns för det 95-procentiga KI för positiv 
överensstämmelse ≥ 70 procent) uppfylls vid användning av ett ITT cut off-värde på 3,0 ng/ml och det 
fördefinierade cut off-värdet för MAC på 2,8 ng/ml. 
Pediatrisk population 
9 
 
 
 
 
 
 
 
 
 
 
Europeiska läkemedelsmyndigheten (EMA) har senarelagt kravet att skicka in studieresultat för 
GHRYVELIN för en eller flera grupper av den pediatriska populationen vid diagnostiseringen av 
tillväxthormonbrist (information om pediatrisk användning finns i avsnitt 4.2). 
Äldre 
Farmakodynamiken av macimorelin har inte utvärderats tillräckligt i den äldre populationen i 
åldern > 65 år. 
5.2  Farmakokinetiska egenskaper 
Absorption 
Macimorelin absorberades snabbt och de maximala koncentrationerna av macimorelin i plasma (Cmax) 
sågs cirka 30 minuter till 1 timme och 10 minuter efter oral administrering av 0,5 mg/kg macimorelin 
efter fasta under minst 8 timmar. En flytande måltid sänkte macimorelin Cmax och AUC med 0,42 
respektive 0,5 gånger. 
Den orala biotillgängligheten kan vara begränsad (bland annat) genom första passagemetabolism via 
CYP3A4 (se avsnitt 4.5). 
Distribution 
Macimorelin binds måttligt till plasmaproteiner. Bindningen till plasmaproteiner minskar med ökande 
koncentrationer från 78 procent vid 0,1 µM till 62 procent vid 10 µM. Vid den kliniskt relevanta 
koncentrationen 0,1 µM (kliniskt Cmax = 11,2 ng/ml = cirka 0,02 µM) är den obundna fraktionen av 
macimorelin i human plasma 22 procent. 
Metabolism 
CYP3A4 är det främsta enzymet som metaboliserar macimorelin. Vid studier för att upptäcka 
macimorelin-metaboliter identifierades inga metaboliter. 
Eliminering 
En in vitro-studie av humana levermikrosomer visade att CYP3A4 är det främsta enzymet som 
metaboliserar macimorelin. 
Macimorelin eliminerades med en genomsnittlig terminal halveringstid (T1/2) på 4,1 timmar. 
PK/PD-förhållande 
Macimorelin uppvisade en dosberoende frisättning av GH efter oral dosering. En dos på 0,5 mg/kg 
macimorelin visades inducera maximal GH-frisättning. Maximal GH-frisättning har setts vid 
plasmakoncentrationer av macimorelin på ≥ 7 ng/ml. 
Speciella populationer 
Inga studier har utförts för att utvärdera macimorelins farmakokinetik hos pediatriska patienter eller 
hos patienter med njur- eller leverinsufficiens. Endast begränsade farmakokinetiska uppgifter finns 
tillgängliga hos de äldre. 
5.3  Prekliniska säkerhetsuppgifter 
Prekliniska uppgifter från säkerhetsfarmakologi, upprepade dostoxicitets- och genotoxicitetsstudier 
avslöjar inga specifika faror för människor. Inga studier för att bedöma karcinogenicitet och effekter 
på reproduktion och utveckling har utförts. 
10 
 
 
 
 
 
 
 
 
 
 
 
 
 
 
 
 
 
6. 
FARMACEUTISKA UPPGIFTER 
6.1  Förteckning över hjälpämnen 
Laktosmonohydrat 
Kolloidal vattenfri kiseldioxid 
Krospovidon typ A 
Sackarinnatriumdihydrat 
Natriumstearylfumarat 
6.2 
Inkompatibiliteter 
Ej relevant. 
6.3  Hållbarhet 
Oöppnad dospåse 
Hållbarheten för en dospåse är 5 år. 
Beredd suspension 
Suspensionen måste administreras inom 30 minuter efter beredningen. 
Överbliven suspension måste kasseras enligt gällande bestämmelser. 
6.4 
Särskilda förvaringsanvisningar 
Förvaras i originalförpackningen. Ljuskänsligt. Skyddas mot fukt. 
Förvaras i kylskåp (2 °C–8 °C). 
Förvaringsanvisningar för läkemedlet efter beredning finns i avsnitt 6.3. 
6.5  Förpackningstyp och innehåll 
En LDPE/Al/LDPE/pappersdospåse innehållande 1 817 mg granulat som ligger i en kartongask. 
Varje kartongask innehåller 1 dospåse. 
6.6  Särskilda anvisningar för destruktion och övrig hantering 
Suspensionen måste beredas och administreras av hälso- och sjukvårdspersonal. 
Material som behövs: GHRYVELIN dospåse, kranvatten i tillbringare, graderad behållare av glas eller 
genomskinlig plast, omrörare, 50 ml graderad spruta utan nål, dricksglas 
Steg 1 
Väg patienten. 
Steg 2 
Bestäm det nödvändiga antalet testdospåsar baserat på kroppsvikten: en dospåse behövs för en patient 
som väger upp till 120 kg, två dospåsar behövs om patienten väger mer än 120 kg. 
Steg 3 
Lägg till den volym vatten som behövs i en graderad behållare av glas eller genomskinlig plast. Lös 
upp dospåsens hela innehåll i vatten: en dospåse i 120 ml, eller i tillämpliga fall två dospåsar i 240 ml. 
11 
 
 
 
 
 
 
 
 
 
 
 
 
 
 
 
 
 
 
Rör om suspensionen försiktigt i 2 minuter (ett fåtal oupplösta partiklar kommer att finnas kvar, vilket 
ger en något grumlig suspension). Rör om suspensionen tills den är lätt grumlig,  utan partiklar på 
behållarens botten. Rör om suspensionen igen när vissa partiklar har lagt sig på behållarens botten, 
t.ex. efter att suspensionen har fått stå en stund. 
Steg 4 
Bestäm den volym suspension som behövs för den rekommenderade dosen av macimorelin på 
0,5 mg/kg. Suspensionens volym i ml motsvarar patientens kroppsvikt i kg. En patient på 70 kg 
behöver till exempel 70 ml suspension av macimorelin. 
Mät upp den volym som behövs med hjälp av en 50 ml graderad spruta utan nål. 
Överför den uppmätta mängden till ett dricksglas. 
Steg 5 
Se till att patienten dricker hela innehållet i dricksglaset inom 30 sekunder. 
Suspensionen måste användas inom 30 minuter efter beredningen. Eventuellt överbliven suspension 
får inte förvaras, utan måste kasseras. 
Ej använt läkemedel och avfall ska kasseras enligt gällande anvisningar. 
Steg 6 
Ta venösa blodprov för tillväxthormonbestämning 45, 60 och 90 minuter efter administreringen. 
Steg 7 
Förbered plasma- eller serumprov och skicka dessa till ett laboratorium för tillväxthormonbestämning. 
7. 
INNEHAVARE AV GODKÄNNANDE FÖR FÖRSÄLJNING 
Atnahs Pharma Netherlands B. V. 
Copenhagen Towers 
Ørestads Boulevard 108, 5.tv 
DK-2300 København S 
Danmark 
8. 
NUMMER PÅ GODKÄNNANDE FÖR FÖRSÄLJNING 
EU/1/18/1337/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för första registrering: 11 januari 2019 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
12 
 
 
 
 
 
 
 
 
 
 
 
 
 
 
 
BILAGA II 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
TILLVERKARE SOM ANSVARAR FÖR FRISLÄPPANDE AV 
A. 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Aeterna Zentaris GmbH 
Weismuellerstrasse 50 
60314 Frankfurt am Main 
Tyskland 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
•  Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som offentliggjorts på webbportalen för europeiska läkemedel. 
Innehavaren av godkännandet för försäljning ska lämna in den första periodiska säkerhetsrapporten för 
detta läkemedel inom 6 månader efter godkännandet. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
•  Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2 i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
14 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1. 
LÄKEMEDLETS NAMN 
GHRYVELIN 60 mg granulat för oral suspension i dospåse 
macimorelin 
2. 
DEKLARATION AV AKTIV(A) SUBSTANS(ER) 
1 dospåse innehåller 60 mg macimorelin (som acetat). 
1 ml av den beredda suspensionen innehåller 500 mikrogram macimorelin. 
3. 
FÖRTECKNING ÖVER HJÄLPÄMNEN 
Innehåller laktos. Se bipacksedeln för mer information. 
4. 
LÄKEMEDELSFORM OCH FÖRPACKNINGSSTORLEK 
Granulat för oral suspension i dospåse 
1 dospåse (1 817 mg granulat) 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
För oral användning efter beredning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
9. 
SÄRSKILDA FÖRVARINGSANVISNINGAR 
Förvaras i kylskåp. 
Förvaras i originalförpackningen. Ljuskänsligt. Skyddas mot fukt. 
Beredd suspension: 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Suspensionen måste användas inom 30 minuter efter beredningen. 
10. 
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Atnahs Pharma Netherlands B. V. 
Copenhagen Towers 
Ørestads Boulevard 108, 5.tv 
DK-2300 København S 
Danmark 
12.  NUMMER PÅ GODKÄNNANDE FÖR FÖRSÄLJNING 
EU/1/18/1337/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17. 
UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
18. 
ÖGA 
PC:  {nummer} 
SN:  {nummer} 
NN: {nummer} 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ INNERFÖRPACKNINGEN 
DOSPÅSE 
1. 
LÄKEMEDLETS NAMN 
GHRYVELIN 60 mg granulat för oral suspension 
macimorelin 
2. 
DEKLARATION AV AKTIV(A) SUBSTANS(ER) 
Innehåller 60 mg macimorelin (som acetat) 
Efter beredning: 500 mikrogram macimorelin/ml 
3. 
FÖRTECKNING ÖVER HJÄLPÄMNEN 
Innehåller laktos. Se bipacksedeln för mer information. 
4. 
LÄKEMEDELSFORM OCH FÖRPACKNINGSSTORLEK 
Granulat för oral suspension i dospåse 
1 817 mg granulat 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
För oral användning efter beredning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
9. 
SÄRSKILDA FÖRVARINGSANVISNINGAR 
Beredd suspension: 
Suspensionen måste användas inom 30 minuter efter beredningen. 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10. 
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Atnahs Pharma Netherlands B. V. 
12.  NUMMER PÅ GODKÄNNANDE FÖR FÖRSÄLJNING 
EU/1/18/1337/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
17. 
UNIK IDENTITETSBETECKNING – TVÅDIMENSIONELL STRECKKOD 
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
18. 
ÖGA 
20 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
21 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten/användaren 
GHRYVELIN® 60 mg granulat för oral suspension i dospåse 
macimorelin 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du tar detta läkemedel. Den innehåller information 
som är viktig för dig. 
• 
• 
• 
Spara denna information, du kan behöva läsa den igen. 
Om du har ytterligare frågor, vänd dig till läkare eller sjuksköterska. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller sjuksköterska. Detta gäller även eventuella 
biverkningar som inte nämns i denna information. Se avsnitt 4. 
• 
I denna bipacksedel finns information om följande: 
1.  Vad GHRYVELIN är och vad det används för 
2.  Vad du behöver veta innan du ges GHRYVELIN 
3.  Hur GHRYVELIN ges 
4.  Eventuella biverkningar 
5.  Hur GHRYVELIN ska förvaras 
6.  Förpackningens innehåll och övriga upplysningar 
1. 
Vad GHRYVELIN är och vad det används för 
Läkemedlet innehåller en aktiv substans som kallas macimorelin. Macimorelin har samma effekt som 
ett naturligt hormon och gör att hypofysen frisätter tillväxthormon till blodomloppet. 
GHRYVELIN ges till vuxna för att testa kroppens förmåga att producera tillväxthormon. Det används 
när läkaren tror att du kanske saknar tillräckligt med tillväxthormon (tillväxthormonbrist hos vuxna). 
Detta är ingen behandling för patienter som inte har tillräckligt med tillväxthormon. Det är ett test som 
hjälper läkaren att ställa en diagnos på detta tillstånd. 
2. 
Vad du behöver veta innan du ges GHRYVELIN 
Du ska inte ges GHRYVELIN 
•  om du är allergisk mot macimorelin eller något annat innehållsämne i detta läkemedel (anges i 
avsnitt 6), 
Om du är osäker, tala med läkare eller sjuksköterska innan du ges GHRYVELIN. 
Varningar och försiktighet 
För att testresultaten ska vara tillförlitliga måste du följa nedanstående regler: 
•  Fasta – du får inte äta under minst 8 timmar före testet, och under själva testet. 
•  Motion – undvik hård fysisk aktivitet 24 timmar före testet. 
•  Dricka – upp till 100 ml icke kolsyrat vatten tillåts inom 1 timme före och inom 1 timme efter att 
du tagit macimorelin. 
Tala med läkare eller sjuksköterska i följande fall: 
22 
 
 
 
 
 
 
 
 
 
 
 
 
 
 
•  Om du nyligen behandlats med tillväxthormon (somatotropin) eller med läkemedel som påverkar 
hypofysens utsöndring av tillväxthormon. Du måste sluta ta sådan behandling minst 1 månad före 
testet. 
•  Om du nyligen behandlats för Cushings sjukdom (en sjukdom som leder till höga halter av 
hormonet kortisol) eller om du får en hög dos hydrokortisonläkemedel, då testet i så fall kan leda 
till falskt positiva testresultat. 
•  Om din kropp saknar något annat hormon, t.ex. kortisol, tyreoideastimulerande hormon eller 
könshormon, vasopressin (vid diabetes insipidus), så ska detta lämpligen ersättas före testet för 
tillväxthormonbrist. Brister på andra hormon kan om de lämnas obehandlade leda till felaktiga 
resultat i testet av stimulering av tillväxthormon. 
•  Om du har en hjärtsjukdom eller problem med din hjärtrytm (inräknat medfödd eller förvärvat 
förlängt QT-syndrom eller hög puls av tidigare så kallade torsades de pointes). GHRYVELIN kan 
orsaka förändringar på EKG (elektrokardiogram) inräknat QT-förlängning som förknippas med en 
ökad risk för oregelbunden hjärtrytm. Om sådana förändringar inträffar skulle de vara 
tidsbegränsade och inte pågå länge. 
Om något av ovanstående stämmer in på dig eller om du är osäker, tala med läkare eller sjuksköterska 
innan du får detta läkemedel. 
GHRYVELIN är ett diagnostiskt enkeldostest. Det finns ingen tillgänglig information om 
macimorelins säkerhet och effekter under långvarig användning. 
Eventuellt krävs förnyat test vid tidig sjukdom 
Om tillväxthormonbristen hos vuxna börjat helt nyligen och om den beror på en skada i den del av 
hjärnan som kallas hypotalamus, så kan testresultatet vara negativt trots att du har sjukdomen. I en 
sådan situation kan testet behöva upprepas. 
Barn och ungdomar 
GHRYVELIN får inte ges till barn och ungdomar under 18 år, eftersom säkerheten och effekten i 
dessa grupper ännu inte har fastställts. 
Andra läkemedel och GHRYVELIN 
Tala om för läkaren om du tar, nyligen har tagit eller kan tänkas ta andra läkemedel. 
Tala om för läkaren om du tar läkemedel som kan ändra din hjärtrytm, såsom 
• 
läkemedel för behandling av psykos (t.ex. klorpromazin, haloperidol) 
• 
läkemedel för behandling av infektioner (antibiotika såsom erytromycin, klaritromycin, 
moxifloxacin) 
läkemedel för korrigering av hjärtrytmen (antiarytmika såsom amiodaron, prokainamid, kinidin 
eller sotalol) 
alla andra läkemedel som kan förlänga QT-intervallet eller framkalla torsades de pointes. 
• 
• 
Tala om för läkaren om du tar läkemedel som kan öka nedbrytningen av macimorelin såsom särskilda 
läkemedel för behandling av 
• 
anfall/epilepsi (karbamazepin, eslikarbazepin, fosfenytoin, oxkarbazepin, fenobarbital, fenytoin, 
primidon) 
sömnstörning (modafinil, pitolisant) 
lätt nedstämdhet (johannesört [Hypericum perforatum]) 
cystisk fibros (lumakaftor) 
infektioner (antibiotika såsom rifabutin, rifampicin) 
• 
• 
• 
• 
•  hiv (efavirenz, nevirapin) 
• 
• 
typ 2-diabetes (pioglitazon) 
cancer (dabrafenib, enzalutamid) 
23 
 
 
 
 
 
 
 
 
 
Tala om för läkaren om du tar läkemedel som kan påverka riktigheten av det diagnostiska testet. 
Undvik samtidig användning med läkemedel 
• 
som kan direkt påverka hypofysens utsöndring av tillväxthormon: t.ex. somatostatin, insulin, 
glukokortikoider, acetylsalicylsyra, indometacin 
som kan öka halterna av tillväxthormon, t.ex. klonidin, levodopa, insulin 
som kan minska tillväxthormonsvaret på macimorelin såsom atropin, propyltiouracil, läkemedel 
med tillväxthormon. 
• 
• 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller sjuksköterska innan du ges detta läkemedel. GHRYVELIN rekommenderas inte under 
graviditeten. Om du är en kvinna som kan bli med barn måste du använda effektiva preventivmedel 
för att säkerställa att du inte är gravid vid tiden för testet. Om du ammar eller avser att amma kan en 
risk för det diande barnet inte uteslutas. Fråga läkaren om du ska avbryta amningen eller avstå från 
macimorelin-testet. 
Körförmåga och användning av maskiner 
Yrsel kan inträffa med GHRYVELIN. Om så sker, kör inte bil och använd inte några maskiner. 
GHRYVELIN innehåller laktos 
Om du har fått veta av din läkare att du är överkänslig mot vissa sockerarter, kontakta din läkare innan 
du tar detta läkemedel. 
GHRYVELIN innehåller natrium 
Detta läkemedel innehåller mindre än 1 mmol natrium (23 mg) per dospåse, det vill säga det är näst 
intill ”natriumfritt”. 
3. 
Hur GHRYVELIN ges 
Hälso- och sjukvårdspersonal måste övervaka beredningen och användningen av GHRYVELIN. 
Anvisningar om hur man förbereder testet ges längst bak i denna bipacksedel. 
Beskrivningen i denna bipacksedel ska informera dig om testförfarandet. 
Du måste vara fastande i minst 8 timmar innan du ges GHRYVELIN. Du får inte utföra några hårda 
fysiska övningar 24 timmar före testet. Du kan dricka upp till 100 ml icke kolsyrat vatten inom 
1 timme före och inom 1 timme efter det att du tagit GHRYVELIN. 
Dos 
Den rekommenderade dosen är 0,5 mg GHRYVELIN per kg kroppsvikt. 
Detta motsvarar en volym av 1 ml beredd suspension per kg kroppsvikt. 
Du måste dricka hela testdosen inom 30 sekunder. 
Du kommer att få lämna tre blodprov för att mäta tillväxthormon, ett prov var vid 45, 60 och 
90 minuter efter att du tog testdosen. 
Om du har fått för stor mängd av GHRYVELIN 
Berätta för läkare eller sjuksköterska om du har fått för stor mängd av GHRYVELIN. Möjliga 
biverkningar vid överdosering kan vara huvudvärk, illamående, kräkningar och diarré. Om du skulle 
ha rubbningar av hjärtrytmen kommer en EKG-övervakning att genomföras. 
Om du har ytterligare frågor om detta läkemedel, kontakta läkare eller sjuksköterska. 
4. 
Eventuella biverkningar 
24 
 
 
 
 
 
 
 
 
 
 
 
 
 
 
 
 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Vanliga biverkningar (kan förekomma hos upp till 1 av 10 användare): 
• 
en bitter eller metallisk smak i munnen (dysgeusi) 
• 
trötthet 
•  huvudvärk 
• 
illamående 
•  yrsel 
•  diarré 
•  värmekänsla 
Dessa biverkningar är oftast lindriga, varar inte länge och försvinner vanligtvis snabbt utan behandling. 
Mindre vanliga biverkningar (kan förekomma hos upp till 1 av 100 användare): 
•  buksmärta 
•  köldkänsla 
•  hunger 
•  hjärtklappning 
• 
• 
• 
• 
• 
lägre hjärtfrekvens än normalt (sinusbradykardi) 
sömnighet 
törst 
tremor 
svindel 
Har rapporterats (förekommer hos ett okänt antal användare): 
• 
förändringar på elektrokardiogram (EKG) 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
5. 
Hur GHRYVELIN ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på ytterkartongen och dospåsen efter ”Utg.dat.” eller ”EXP”. 
Utgångsdatumet är den sista dagen i angiven månad. 
Förvaras i originalförpackningen. Ljuskänsligt. Skyddas mot fukt. 
Förvaras i kylskåp (2 °C–8 °C). 
Oöppnad dospåse 
Hållbarheten för en dospåse är 5 år. 
Beredd suspension 
Suspensionen måste tas inom 30 minuter efter beredningen. 
Eventuellt överbliven suspension måste kasseras av läkaren eller sjuksköterskan enligt gällande 
bestämmelser. 
25 
 
 
 
 
 
 
 
 
 
 
 
 
 
Läkemedel ska inte kastas i avloppet eller bland hushållsavfall. Dessa åtgärder är till för att skydda 
miljön. 
6. 
Förpackningens innehåll och övriga upplysningar 
Innehållsdeklaration 
•  Den aktiva substansen är macimorelin. Varje dospåse innehåller 60 mg macimorelin (som acetat). 
1 ml av den beredda suspensionen innehåller 500 mikrogram macimorelin. 
•  Övriga innehållsämnen är laktosmonohydrat (se avsnitt 2 under ”GHRYVELIN innehåller 
laktos”), kolloidal vattenfri kiseldioxid, krospovidon typ A, sackarinnatriumdihydrat och 
natriumstearylfumarat (se avsnitt 2 under ”GHRYVELIN innehåller natrium”). 
Läkemedlets utseende och förpackningsstorlekar 
GHRYVELIN finns i form av vita till benvita granulat för oral suspension. Varje dospåse innehåller 
1 817 mg granulat. Varje kartongask innehåller 1 dospåse. 
Innehavare av godkännande för försäljning 
Atnahs Pharma Netherlands B. V. 
Copenhagen Towers 
Ørestads Boulevard 108, 5.tv 
DK-2300 København S 
Danmark 
Tillverkare 
Aeterna Zentaris GmbH 
Weismüllerstrasse 50 
D-60314 Frankfurt am Main 
Tyskland 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu 
Följande uppgifter är endast avsedda för hälso- och sjukvårdspersonal: 
ANVISNINGAR FÖR BEREDNING OCH ANVÄNDNING 
Suspensionen måste beredas och administreras av hälso- och sjukvårdspersonal. 
Material som behövs: GHRYVELIN dospåse, kranvatten i tillbringare, graderad behållare av glas eller 
genomskinlig plast, omrörare, 50 ml graderad spruta utan nål, dricksglas 
Steg 1 
Väg patienten. 
Steg 2 
Bestäm det nödvändiga antalet dospåsar med GHRYVELIN baserat på kroppsvikten: en dospåse krävs 
för en patient som väger upp till 120 kg, två dospåsar krävs om patienten väger mer än 120 kg. 
Steg 3 
26 
 
 
 
 
 
 
 
 
 
 
 
 
 
 
 
 
Lägg till den volym vatten som behövs i en graderad behållare av glas eller genomskinlig plast. Lös 
upp dospåsens hela innehåll i vatten: en dospåse i 120 ml, eller i tillämpliga fall två dospåsar i 240 ml. 
Rör om suspensionen försiktigt i 2 minuter (ett fåtal oupplösta partiklar kommer att finnas kvar, vilket 
ger en något grumlig suspension). Rör om suspensionen tills den är lätt grumlig, utan partiklar på 
behållarens botten. Rör om suspensionen igen när vissa partiklar lagt sig på behållarens botten, t.ex. 
efter att suspensionen har fått stå en stund. 
Steg 4 
Bestäm den volym suspension som behövs för den rekommenderade dosen av macimorelin på 
0,5 mg/kg. Suspensionens volym i ml motsvarar patientens kroppsvikt i kg. En patient på 70 kg 
behöver till exempel 70 ml suspension av macimorelin. 
Mät upp den volym som behövs med hjälp av en 50 ml graderad spruta utan nål. 
Överför den uppmätta mängden till ett dricksglas. 
Steg 5 
Se till att patienten dricker hela innehållet i dricksglaset inom 30 sekunder. 
Suspensionen måste användas inom 30 minuter efter beredningen. Eventuellt överbliven suspension 
får inte förvaras, utan måste kasseras. 
Ej använt läkemedel och avfall ska kasseras enligt gällande anvisningar. 
Steg 6 
Ta venösa blodprov för tillväxthormonbestämning 45, 60 och 90 minuter efter administreringen. 
Steg 7 
Förbered plasma- eller serumprov och skicka dessa till ett laboratorium för tillväxthormonbestämning. 
27 
 
 
 
 
 
 
