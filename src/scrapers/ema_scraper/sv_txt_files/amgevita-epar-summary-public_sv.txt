EMA/67766/2017 
EMEA/H/C/004212 
Sammanfattning av EPAR för allmänheten 
Amgevita 
adalimumab 
Detta är en sammanfattning av det offentliga europeiska utredningsprotokollet (EPAR) för Amgevita. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Amgevita ska användas. 
Praktisk information om hur Amgevita ska användas finns i bipacksedeln. Du kan också kontakta din 
läkare eller apotekspersonal. 
Vad är Amgevita och vad används det för? 
Amgevita är ett läkemedel som verkar på immunsystemet och används för att behandla följande 
tillstånd: 
• 
• 
Plackpsoriasis (en sjukdom som orsakar röda, fjällande hudområden). 
Psoriasisartrit (en sjukdom som orsakar röda, fjällande hudområden med inflammation i lederna). 
•  Reumatoid artrit (en sjukdom som orsakar inflammation i lederna). 
•  Axial spondyloartrit (inflammation i ryggraden som orsakar ryggsmärta), inräknat ankyloserande 
spondylit och när inga skador kan ses med röntgen men tydliga tecken på inflammation. 
•  Crohns sjukdom (en sjukdom som orsakar inflammation i mag-tarmkanalen). 
•  Ulcerös kolit (en sjukdom som orsakar inflammation och sår i tarmväggen). 
• 
Polyartikulär juvenil idiopatisk artrit och aktiv entesitrelaterad artrit. Båda dessa sjukdomar är 
ovanliga och orsakar inflammation i lederna. 
•  Hidradenitis suppurativa (acne inversa), en kronisk hudsjukdom som orsakar knölar, abscesser 
(varbölder) och ärrbildning på huden. 
• 
Icke-infektiös uveit (inflammation i skiktet under den vita delen av ögongloben). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Amgevita ges främst till vuxna när deras sjukdom är allvarlig, måttligt allvarlig eller förvärras, eller när 
patienter inte kan ta andra behandlingar. Utförlig information om användningen av Amgevita vid 
samtliga tillstånd, inräknat när det kan ges till barn, finns i bipacksedeln (ingår också i EPAR). 
Amgevita innehåller den aktiva substansen adalimumab och är en biosimilar (liknande biologiskt 
läkemedel), vilket innebär att Amgevita är mycket likt ett biologiskt läkemedel (kallas också 
”referensläkemedel”) som redan är godkänt i EU. Referensläkemedlet för Amgevita är Humira. Mer 
information om biosimilarer finns i dokumentet med frågor och svar här. 
Hur används Amgevita? 
Amgevita är receptbelagt och behandling ska inledas och övervakas av specialistläkare med erfarenhet 
av diagnos och behandling av de sjukdomar som Amgevita har godkänts för. Läkare som behandlar 
uveit ska även rådfråga läkare som har erfarenhet av att använda Amgevita. 
Läkemedlet finns som en injektionsvätska, lösning, som ges under huden i en förfylld spruta eller 
injektionspenna. Dosen beror på den sjukdom som ska behandlas och beräknas till barn vanligtvis 
utifrån barnets vikt och längd. Efter startdosen ges Amgevita vanligtvis varannan vecka, men i vissa 
situationer kan det ges varje vecka. Efter instruktion kan patienterna eller deras vårdgivare injicera 
Amgevita om läkaren anser att detta är lämpligt. Patienterna kan få andra läkemedel under behandling 
med Amgevita, såsom metotrexat eller kortikosteroider (andra antiinflammatoriska läkemedel). 
Information om de doser som ska användas för varje sjukdom och annan information om 
användningen av Amgevita finns i bipacksedeln. 
Hur verkar Amgevita? 
Den aktiva substansen i Amgevita, adalimumab, är en monoklonal antikropp (ett slags protein) som 
har utformats för att känna igen och binda till en kemisk signalsubstans i kroppen som kallas 
tumörnekrosfaktor (TNF). Denna signalsubstans deltar i inflammationsförloppet och finns i höga halter 
hos patienter med de sjukdomar som Amgevita används för att behandla. Genom att binda till TNF 
blockerar adalimumab TNF:s aktivitet och lindrar på så sätt inflammationen och andra 
sjukdomssymtom. 
Vilken nytta med Amgevita har visats i studierna? 
Omfattande laboratoriestudier där Amgevita jämfördes med Humira har visat att adalimumab i 
Amgevita är mycket likt adalimumab i Humira vad gäller kemisk struktur, renhet och biologisk 
aktivitet. 
Eftersom Amgevita är en biosimilar behöver inte studierna om effekt och säkerhet som utförts med 
Humira utföras på nytt med Amgevita. 
Läkemedlet har visat sig ha liknande effekter som Humira i en huvudstudie på 526 patienter med 
måttlig till svår reumatoid artrit som inte hade svarat tillräckligt på metotrexat, och i en annan 
huvudstudie på 350 patienter med måttlig till svår psoriasis. 
I reumatoid artrit-studien uppmättes svaret som en förbättring på 20 procent eller mer i symtompoäng 
efter 24 veckors behandling: 75 procent av dem som fick Amgevita svarade, jämfört med 72 procent 
av dem som fick Humira. I psoriasis-studien, som undersökte förbättringsgraden efter 16 veckor, sågs 
en förbättring på 81 procent i symtompoäng med Amgevita jämfört med en förbättring på 83 procent 
med Humira. 
Amgevita  
EMA/67766/2017 
Sida 2/3 
 
 
 
Vilka är riskerna med Amgevita? 
De vanligaste biverkningarna som orsakas av adalimumab (kan uppträda hos fler än 1 av 10 personer) 
är infektioner i näsa och hals, bihålor och övre luftvägar, reaktioner på injektionsstället (rodnad, klåda, 
blödning, smärta eller svullnad), huvudvärk och muskel- och skelettsmärta. 
Amgevita och andra läkemedel i samma läkemedelsklass kan även påverka immunsystemets förmåga 
att bekämpa infektioner och cancer, och det har förekommit några fall av allvarliga infektioner och 
blodcancer hos patienter som har använt adalimumab. 
Andra sällsynta och allvarliga biverkningar (kan uppträda hos mellan 1 av 10 000 patienter och 1 av 
1 000 patienter) är bland annat oförmåga hos benmärgen att framställa blodkroppar, nervsjukdom, 
lupus och lupusliknande tillstånd (där immunsystemet angriper patientens egna vävnader och orsakar 
inflammation och skador på organ) och Stevens-Johnson syndrom (en allvarlig hudsjukdom). 
Amgevita får inte ges till patienter med aktiv tuberkulos eller andra allvarliga infektioner eller till 
patienter med måttlig till allvarlig hjärtsvikt (när hjärtat inte klarar att pumpa runt tillräckligt med blod 
i kroppen). En fullständig förteckning över restriktioner för Amgevita finns i bipacksedeln. 
Varför godkänns Amgevita? 
Kommittén för humanläkemedel (CHMP) fann att det styrkts att Amgevita i enlighet med EU:s krav för 
biosimilarer har en struktur, renhet och biologisk aktivitet som i hög grad liknar Humiras och att det 
fördelas i kroppen på samma sätt. 
Dessutom har studier av reumatoid artrit och psoriasis visat att läkemedlets effekter motsvarar 
Humiras vid dessa sjukdomar. Alla dessa data ansågs räcka för att dra slutsatsen att Amgevita 
kommer att verka på samma sätt som Humira vad gäller effekt och säkerhet vid dess godkända 
indikationer. CHMP fann därför att nyttan är större än de konstaterade riskerna, liksom för Humira. 
Kommittén rekommenderade att Amgevita skulle godkännas för försäljning. 
Vad görs för att garantera säker och effektiv användning av Amgevita? 
Företaget som marknadsför Amgevita ska tillhandahålla utbildningspaket till läkare som ska förskriva 
läkemedlet. Dessa paket ska innehålla information om läkemedlets säkerhet och ett informationskort 
som ska ges till patienterna.  
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Amgevita har också tagits med i produktresumén och 
bipacksedeln. 
Övrig information om Amgevita 
EPAR för Amgevita finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Amgevita finns i 
bipacksedeln (ingår också i EPAR). Du kan också kontakta din läkare eller apotekspersonal. 
Amgevita  
EMA/67766/2017 
Sida 3/3 
 
 
 
