EMA/339882/2017 
EMEA/H/C/002770 
Sammanfattning av EPAR för allmänheten 
Reagila 
kariprazin 
Detta är en sammanfattning av det offentliga europeiska utredningsprotokollet (EPAR) för Reagila. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Reagila ska användas. 
Praktisk information om hur Reagila ska användas finns i bipacksedeln. Du kan också kontakta din 
läkare eller apotekspersonal. 
Vad är Reagila och vad används det för? 
Reagila är antipsykotiskt läkemedel som används för att behandla schizofreni hos vuxna. Schizofreni är 
en psykisk sjukdom med symtom såsom vanföreställningar, oorganiserat tänkande och tal, 
misstänksamhet och hallucinationer (att höra eller se saker som inte finns). 
Reagila innehåller den aktiva substansen kariprazin. 
Hur används Reagila? 
Reagila finns som kapslar (1,5 mg, 3 mg, 4,5 mg och 6 mg) som tas genom munnen. Den 
rekommenderade startdosen är 1,5 mg en gång om dagen. Dosen kan ökas med 1,5 mg åt gången 
upp till maximalt 6 mg per dag. Den lägsta dos som fungerar väl för patienten bör upprätthållas. Det 
kan ta tid innan läkemedlets effekter visar sig, och patienterna bör därför övervakas under flera veckor 
efter att behandlingen inletts eller efter att dosen ändrats. 
Reagila är receptbelagt. Mer information finns i bipacksedeln. 
Hur verkar Reagila? 
Den aktiva substansen i Reagila, kariprazin, binder till receptorer (mål) i hjärnan för två 
signalsubstanser som kallas dopamin och serotonin, som nervcellerna använder för att kommunicera 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
med angränsande celler. Eftersom dopamin och serotonin medverkar vid schizofreni, genom att binda 
till sina receptorer, hjälper kariprazin till att normalisera hjärnans aktivitet. Detta minskar symtomen 
på schizofreni och förhindrar att de kommer tillbaka. 
Vilken nytta med Reagila har visats i studierna? 
Studier har visat att Reagila förbättrar symtomen på schizofreni och förhindrar att symtomen kommer 
tillbaka. 
I tre huvudstudier på totalt 1 795 vuxna minskade Reagila symtomen effektivare än placebo (en 
overksam behandling) på en standardskala för skattning av positiva och negativa syndrom, PANSS 
(”Positive And Negative Syndrome Scale”). PANSS-värdet, som varierar från ett minimum av 30 (inga 
symtom) till ett maximum av 210 (de svåraste symtomen), låg på cirka 96 vid behandlingens början. 
Efter 6 veckor föll PANSS-värdet med mellan 17 och 23 poäng med Reagila jämfört med 9 till 14 poäng 
med placebo, beroende på studien. 
En fjärde huvudstudie på 461 patienter med huvudsakligen ”negativa” symtom (t.ex. bristande energi, 
social tillbakadragenhet och problem med uppmärksamheten och minnet) och bara ett fåtal ”positiva” 
symtom (t.ex. vanföreställningar och hallucinationer) visade att Reagila hade effekt vid behandlingen 
av negativa symtom: efter 26 veckors behandling sänkte Reagila PANSS-värdet för negativa symtom 
med cirka 9 poäng jämfört med cirka 7 poäng med ett annat läkemedel, risperidon. 
Slutligen visade en femte huvudstudie på 200 patienter att Reagila var effektivare än placebo när det 
gäller att förhindra att symtomen kommer tillbaka efter inledande behandling. Under en 
72-veckorsperiod återkom symtomen hos en fjärdedel av patienterna som tog Reagila jämfört med 
omkring hälften av dem som tog placebo. 
Vilka är riskerna med Reagila? 
De vanligaste biverkningarna som orsakas av Reagila är akatisi (ett tvingande behov av att vara i 
konstant rörelse) och parkinsonism (effekter liknande Parkinsons sjukdom såsom skakningar, 
muskelstelhet och långsamma rörelser). Biverkningarna är främst lindriga till måttliga. 
Reagila får inte tas samtidigt med vissa andra läkemedel som kallas starka eller måttliga CYP3A4-
hämmare eller -inducerare. 
En fullständig förteckning över biverkningar och restriktioner för Reagila finns i bipacksedeln. 
Varför godkänns Reagila? 
På samma sätt som att studier visar att Reagila förbättrar de positiva symtomen på schizofreni på 
både kort och lång sikt, visade en studie att läkemedlet även förbättrade de negativa symtomen på 
sjukdomen, vilket har stor inverkan på patienternas livskvalitet. De flesta av biverkningarna är de som 
förväntas vid antipsykotiska läkemedel och många kan behandlas. Europeiska läkemedelsmyndigheten 
fann därför att nyttan med Reagila är större än riskerna och rekommenderade att Reagila skulle 
godkännas för försäljning i EU. 
Vad görs för att garantera säker och effektiv användning av Reagila? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Reagila har tagits med i produktresumén och bipacksedeln. 
Reagila  
EMA/339882/2017 
Sida 2/3 
 
 
 
Mer information om Reagila 
EPAR för Reagila finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Reagila finns i 
bipacksedeln (ingår också i EPAR). Du kan också kontakta din läkare eller apotekspersonal. 
Reagila  
EMA/339882/2017 
Sida 3/3 
 
 
 
