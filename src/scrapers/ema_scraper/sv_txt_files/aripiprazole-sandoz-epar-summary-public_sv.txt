EMA/435672/2015 
EMEA/H/C/004008 
Sammanfattning av EPAR för allmänheten 
Aripiprazole Sandoz 
aripiprazol 
Detta är en sammanfattning av det offentliga europeiska utredningsprotokollet (EPAR) för Aripiprazole 
Sandoz. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Aripiprazole Sandoz ska 
användas. 
Praktisk information om hur Aripiprazole Sandoz ska användas finns i bipacksedeln. Du kan också 
kontakta din läkare eller apotekspersonal. 
Vad är Aripiprazole Sandoz och vad används det för? 
Aripiprazole Sandoz ges till patienter med följande psykiska sjukdomar: 
•  Schizofreni, en psykisk sjukdom med en rad symtom, bland annat förvirring i tanke och tal, 
hallucinationer (att höra eller se saker som inte finns), misstänksamhet och vanföreställningar. 
Aripiprazole Sandoz ges till patienter från 15 års ålder. 
•  Bipolär sjukdom typ I, en psykisk sjukdom där patienten har maniska episoder (perioder av 
onormal upprymdhet) omväxlande med perioder av normalt stämningsläge. De kan också ha 
depressionsepisoder. Aripiprazole Sandoz ges till vuxna för att behandla måttliga till svåra maniska 
episoder och för att förhindra nya maniska episoder hos vuxna vars sjukdom tidigare förbättrats 
med läkemedlet. Aripiprazole Sandoz används också i upp till 12 veckor för att behandla måttliga 
till svåra maniska episoder hos patienter från 13 års ålder. 
Aripiprazole Sandoz innehåller den aktiva substansen aripiprazol och är ett generiskt läkemedel och ett 
hybridläkemedel, vilket innebär att det liknar ett referensläkemedel men innehåller aripiprazol vid en 
ny styrka utöver de befintliga styrkorna: referensläkemedlet Abilify finns som tabletter på 5 mg, 10 
mg, 15 mg och 30 mg medan Aripiprazole Sandoz även finns som tabletter på 20 mg. Mer information 
om generiska läkemedel och hybridläkemedel finns i dokumentet med frågor och svar här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
Hur används Aripiprazole Sandoz? 
Aripiprazole Sandoz finns som tabletter och är receptbelagt. 
Vid schizofreni är den rekommenderade startdosen för vuxna 10 eller 15 mg per dag genom munnen, 
följt av en ”underhållsdos” på 15 mg en gång om dagen. För patienter i åldern 15–17 år är startdosen 
2 mg per dag (med en aripiprazol-produkt i vätskeform), vilken successivt ökas till den 
rekommenderade dosen 10 mg en gång om dagen. 
Vid behandling av maniska episoder vid bipolär sjukdom är den rekommenderade startdosen för vuxna 
15 mg en gång om dagen genom munnen, antingen som enda läkemedel eller i kombination med 
andra läkemedel. För att förhindra maniska episoder hos vuxna fortsätter man med samma dos. 
Vid behandling av maniska episoder hos patienter i åldern 13–17 år är startdosen 2 mg per dag (med 
en aripiprazol-produkt i vätskeform), vilken successivt ökas till den rekommenderade dosen 10 mg en 
gång om dagen. Behandlingen får inte pågå längre än 12 veckor. 
Dosen ska justeras för patienter som tar andra läkemedel som påverkar nedbrytningen av Aripiprazole 
Sandoz i kroppen.  Mer information finns i produktresumén (ingår också i EPAR). 
Hur verkar Aripiprazole Sandoz? 
Den aktiva substansen i Aripiprazole Sandoz, aripiprazol, är ett antipsykotiskt läkemedel. Dess exakta 
verkningsmekanism är okänd, men den binder till olika receptorer på nervceller i hjärnan. Detta stör 
signalerna som överförs mellan hjärnceller av signalsubstanser, som är kemiska ämnen som gör att 
nervcellerna kan kommunicera med varandra. Aripiprazol anses främst verka som ”partiell agonist” vid 
receptorerna för signalsubstanserna dopamin och 5-hydroxitryptamin (även kallat serotonin). Detta 
innebär att aripiprazol verkar på samma sätt som dopamin och 5-hydroxitryptamin genom att aktivera 
dessa receptorer, fast svagare än signalsubstanserna. På så sätt hjälper aripiprazol till att förändra 
aktiviteten hos de nervceller som antas orsaka psykotiska eller maniska symtom och förhindra dem 
från att komma tillbaka. 
Hur har Aripiprazole Sandoz effekt undersökts? 
Företaget har lagt fram data om aripiprazol från publicerad litteratur. 
Företaget utförde ”bioekvivalensstudier” för att visa att Aripiprazole Sandoz är bioekvivalent med 
referensläkemedlet, Abilify. Två läkemedel är bioekvivalenta när de bildar samma nivåer av den aktiva 
substansen i kroppen. 
Vilka är fördelarna och riskerna med Aripiprazole Sandoz? 
Eftersom Aripiprazole Sandoz är bioekvivalent med referensläkemedlet anses dess nytta och risker 
vara desamma som för referensläkemedlet. 
Varför godkänns Aripiprazole Sandoz? 
Kommittén för humanläkemedel (CHMP) fann att det styrkts att Aripiprazole Sandoz i enlighet med 
EU:s krav har likvärdig kvalitet och är bioekvivalent med Abilify. CHMP fann därför att nyttan är större 
än de konstaterade riskerna, liksom för Abilify. Kommittén rekommenderade att Aripiprazole Sandoz 
skulle godkännas för användning i EU. 
Aripiprazole Sandoz  
EMA/435672/2015  
Sida 2/3 
 
 
 
Vad görs för att garantera säker och effektiv användning av Aripiprazole 
Sandoz? 
En riskhanteringsplan har tagits fram för att se till att Aripiprazole Sandoz används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Aripiprazole Sandoz. Där anges också lämpliga försiktighetsåtgärder som 
vårdpersonal och patienter ska vidta.  
Mer information finns i sammanfattningen av riskhanteringsplanen 
När det används till patienter från 13 års ålder med måttliga till svåra maniska episoder av bipolär 
sjukdom typ I, kommer företaget som marknadsför Aripiprazole Sandoz dessutom att tillhandahålla 
utbildningsmaterial till patienter eller deras vårdare och till läkare för att förklara hur dessa läkemedel 
används på ett säkert sätt hos dessa patienter. 
Mer information om Aripiprazole Sandoz 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Aripiprazole Sandoz finns i bipacksedeln (ingår också i EPAR). Du kan 
också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Aripiprazole Sandoz  
EMA/435672/2015  
Sida 3/3 
 
 
 
