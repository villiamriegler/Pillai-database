EMA/857453/2015  
EMEA/H/C/002244 
Levetiracetam ratiopharm (levetiracetam) 
Sammanfattning av Levetiracetam ratiopharm och varför det är godkänt 
inom EU 
Vad är Levetiracetam ratiopharm och vad används det för? 
Levetiracetam ratiopharm är ett epilepsiläkemedel. Det kan ges som enda läkemedel till patienter från 
16 års ålder som nyligen fått diagnosen epilepsi, för att behandla partiella anfall med eller utan 
sekundär generalisering. Detta är en typ av epilepsi där alltför mycket elektrisk aktivitet i en sida av 
hjärnan orsakar symtom som t.ex. plötsliga, ryckiga rörelser i en del av kroppen, förvrängda hörsel-, 
lukt- eller synintryck, domningar eller plötslig rädsla. Sekundär generalisering inträffar när den 
epileptiska aktiviteten senare sprider sig vidare till hela hjärnan. 
Levetiracetam ratiopharm kan också användas som tilläggsbehandling med andra läkemedel mot 
epilepsi för att behandla 
• 
partiella anfall med eller utan generalisering hos patienter från 1 månads ålder, 
•  myoklona anfall (korta, snabba ryckningar i en muskel eller muskelgrupp) hos patienter från 12 års 
ålder med juvenil myoklon epilepsi, 
• 
primära generaliserade tonisk-kloniska anfall (större anfall, inklusive medvetandeförlust) hos 
patienter från 12 års ålder med idiopatisk generaliserad epilepsi (den typ av epilepsi som antas 
vara ärftlig). 
Levetiracetam ratiopharm innehåller den aktiva substansen levetiracetam och är ett generiskt 
läkemedel. Det innebär att Levetiracetam ratiopharm innehåller samma aktiva substans och verkar på 
samma sätt som ett ”referensläkemedel” som redan är godkänt i EU. Referensläkemedlet är Keppra. 
Mer information om generiska läkemedel finns i dokumentet med frågor och svar här. 
Hur används Levetiracetam ratiopharm? 
Levetiracetam ratiopharm finns som tabletter som ska sväljas med vätska och som en oral lösning som 
ska drickas. Läkemedlet är receptbelagt. 
Den vanliga startdosen för patienter över 12 år som väger mer än 50 kg är 500 mg två gånger per 
dag. Den dagliga dosen kan ökas upp till 1 500 mg två gånger per dag. För patienter som är i åldern 
1 månad till 17 år och som väger mindre än 50 kg beror dosen på kroppsvikten. För spädbarn och barn 
under 6 år som väger mindre än 25 kg rekommenderas oral lösning. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
För mer information om hur du använder Levetiracetam ratiopharm, läs bipacksedeln eller tala med 
läkare eller apotekspersonal. 
Hur verkar Levetiracetam ratiopharm? 
Den aktiva substansen i Levetiracetam ratiopharm, levetiracetam, är ett epilepsiläkemedel. Epilepsi 
orsakas av alltför hög elektrisk aktivitet i hjärnan. Det är fortfarande inte känt exakt hur levetiracetam 
verkar, men det binder till ett protein som kallas synaptiskt vesikelprotein 2A som medverkar vid 
frisättningen av kemiska signalsubstanser från nervcellerna. På så sätt kan Levetiracetam ratiopharm 
bidra till att stabilisera den elektriska aktiviteten i hjärnan och förhindra anfall. 
Hur har Levetiracetam ratiopharms effekt undersökts? 
Företaget har lagt fram data om levetiracetam från publicerad litteratur. Fördelarna och riskerna med 
den aktiva substansen vid godkänd användning har redan studerats för referensläkemedlet, Keppra, 
och behöver inte studeras igen för Levetiracetam ratiopharm. 
Eftersom Levetiracetam ratiopharm är ett generiskt läkemedel har studierna på patienter begränsats 
till prövningar som visar att tabletterna är bioekvivalenta med referensläkemedlet Keppra. Två 
läkemedel är bioekvivalenta när de bildar samma halter av den aktiva substansen i kroppen. Företaget 
tillhandahöll data för att visa att en bioekvivalensstudie inte behövdes för den orala lösningen eftersom 
sammansättningen var tillräckligt lik referensläkemedlet. 
Vilka är fördelarna och riskerna med Levetiracetam ratiopharm? 
Eftersom Levetiracetam ratiopharm är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Levetiracetam ratiopharm godkänt i EU? 
Europeiska läkemedelsmyndigheten (EMA) fann att det styrkts att Levetiracetam ratiopharm i enlighet 
med EU:s krav har likvärdig kvalitet och är bioekvivalent med Keppra. Myndigheten fann därför att 
fördelarna är större än de konstaterade riskerna, liksom för Keppra, och att Levetiracetam ratiopharm 
kan godkännas för försäljning i EU.   
Vad görs för att garantera säker och effektiv användning av Levetiracetam 
ratiopharm? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Levetiracetam ratiopharm har tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Levetiracetam ratiopharm 
kontinuerligt. Misstänkta biverkningar som har rapporterats för Levetiracetam ratiopharm utvärderas 
noggrant och nödvändiga åtgärder vidtas för att skydda patienter. 
Mer information om Levetiracetam ratiopharm 
Den 26 augusti 2011 beviljades Levetiracetam ratiopharm ett godkännande för försäljning som gäller i 
hela EU. 
Levetiracetam ratiopharm (levetiracetam)  
EMA/857453/2015  
Sida 2/3 
 
 
 
 
Mer information om Levetiracetam ratiopharm finns på EMA:s webbplats: 
https://www.ema.europa.eu/en/medicines/human/EPAR/levetiracetam-ratiopharm.  
Information om referensläkemedlet finns också på EMA:s webbplats. 
Denna sammanfattning uppdaterades senast 06-2021.  
Levetiracetam ratiopharm (levetiracetam)  
EMA/857453/2015  
Sida 3/3 
 
 
 
