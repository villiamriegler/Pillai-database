BILAGA I 
PRODUKTRESUMÉ 
1 
 Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Vaxchora, bruspulver och pulver till oral suspension 
Vaccin mot kolera (rekombinant, levande, oralt) 
2.  KVALITATIV OCH KVANTITATIV SAMMANSÄTTNING 
Varje dos vaccin innehåller 4 × 108 till 2 × 109 levande celler av V. cholerae levande, försvagad stam 
CVD 103-HgR1. 
1 Producerad med rekombinant DNA-teknik. 
Denna produkt innehåller genetiskt modifierade organismer (GMO). 
Hjälpämne(n) med känd effekt:  
Varje dos vaccin innehåller laktos, sackaros och 863 milligram natrium. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Bruspulver och pulver till oral suspension. 
Vitt till benvitt buffertpulver och vitt till beigefärgat pulver med aktiv ingrediens. 
4.  KLINISKA UPPGIFTER 
4.1  Terapeutiska indikationer 
Vaxchora är avsett för aktiv immunisering mot sjukdom orsakad av Vibrio cholerae serogrupp O1 hos 
vuxna och barn från 2 år och äldre. 
Detta vaccin ska användas i enlighet med officiella rekommendationer. 
4.2  Dosering och administreringssätt 
Dosering 
Vuxna och barn i åldern 2 år och äldre 
En oral engångsdos ska administreras minst 10 dagar före potentiell exponering för V. cholerae O1. 
Revaccinering 
Det finns inga uppgifter om intervall för revaccinering. 
Pediatrisk population 
Säkerhet och effekt av Vaxchora hos barn under 2 år har inte fastställts. Det finns inga uppgifter 
tillgängliga. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Administreringssätt 
För oralt bruk. 
Anvisningar om beredning av läkemedlet före administrering finns i avsnitt 6.6. 
Föda och dryck ska undvikas 60 minuter före och efter oralt intag av Vaxchora. 
Det beredda vaccinet bildar en lätt grumlig suspension som kan innehålla några vita partiklar. Efter 
beredning ska suspensionen drickas inom 15 minuter och hela innehållet i glaset ska drickas på en 
gång. Lite rester kan bli kvar i glaset. Glaset ska tvättas med tvål och hett vatten. 
Intag av mindre än en halv dos kan leda till minskat skydd. Om mindre än hälften av dosen intas kan 
man överväga att upprepa en full dos Vaxchora inom 72 timmar. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
Allergisk reaktion vid tidigare intag av Vaxchora. 
Personer med medfödd immunbrist eller som får immunsuppressiva läkemedel eller behandlingar. 
4.4  Varningar och försiktighet 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
Faktorer som påverkar skyddet 
Vaxchora ger skydd specifikt mot Vibrio cholerae serogrupp O1. Immuniseringen skyddar inte mot 
V. cholerae O139 eller andra arter av Vibrio.
Vaxchora ger inte 100 % skydd. Vaccinmottagaren ska följa råd om hygien och iaktta försiktighet 
gällande föda och vatten som intas i koleradrabbade områden. 
Inga uppgifter finns tillgängliga avseende personer som lever i koleradrabbade områden eller individer 
med tidigare befintlig immunitet mot kolera. 
Det skydd som Vaxchora ger kan vara försämrat hos hiv-infekterade individer. 
Potentiell risk för spridning 
Vaxchora-utsöndring i avföringen undersöktes i 7 dagar efter vaccination och observerades hos 11,3 % 
av vaccinmottagarna. Det är inte känt hur länge utsöndringen av vaccinstammen pågår. Det finns en 
möjlighet att vaccinstammen kan överföras till icke vaccinerade nära kontakter (t.ex. personer i samma 
hushåll). 
Samtidig administrering med antibiotika och/eller klorokin 
Samtidig administrering med antibiotika och/eller klorokin ska undvikas, eftersom skyddet mot kolera 
kan minskas. Se avsnitt 4.5. 
3 
Gastrointestinal sjukdom 
Hos personer med akut gastroenterit ska vaccineringen skjutas upp tills en återhämtning skett, 
eftersom skyddet mot kolera kan minskas. Graden av skydd och effekterna av vaccineringen hos 
individer med kronisk gastrointestinal sjukdom är okänd. 
Begränsningar av kliniska data 
Kliniska studier utfördes på personer i åldern 2–64 år. Effektivitet påvisades i en exponering för 
human kolera 10 dagar eller 3 månader efter vaccinering hos vuxna i åldern 18–45 år samt 
immunitetsöverbryggning till andra populationer baserat på serokonversionsfrekvens. 
Immunogenicitetsdata finns tillgängliga för 24 månader efter vaccinering (se avsnitt 5.1). Det finns 
inga data avseende immunogenicitet eller effekt hos individer över 64 år. 
Hjälpämnen 
Vaccinet innehåller laktos och sackaros. Patienter med något av följande sällsynta, ärftliga tillstånd bör 
inte ta detta vaccin: galaktosintolerans, medfödd laktasbrist, glukos-galaktosmalabsorption, 
fruktosintolerans eller sukras-isomaltasbrist. 
Vaccinet innehåller 863 mg natrium per dos, motsvarande 43 % av WHOs högsta rekommenderade 
dagliga intag (2 g natrium för friska vuxna). 
4.5 
Interaktioner med andra läkemedel och övriga interaktioner 
Inga interaktionsstudier har utförts med Vaxchora, men data och klinisk erfarenhet från andra vaccin 
kan vara tillämpliga på Vaxchora. 
Ett tidsintervall om 2 timmar bör passera mellan administrering av Vaxchora och tyfoidvaccin Ty21a 
(enterokapslar), eftersom bufferten som administreras med Vaxchora kan påverka kapslarnas passage 
genom mag-tarmkanalen. 
Samtidig administrering av Vaxchora med systemiska antibiotika som är aktiva mot V. cholerae ska 
undvikas, då dessa ämnen kan förhindra att en tillräcklig grad av replikation sker för att inducera ett 
skyddande immunsvar. Vaxchora ska inte administreras till patienter som har fått orala eller 
parenterala antibiotika inom 14 dagar före vaccinering. Orala eller parenterala antibiotika ska undvikas 
i 10 dagar efter vaccinering med Vaxchora. 
Data från studien av ett tidigare CVD 103-HgR-baserat vaccin indikerar att immunsvar mot Vaxchora 
och skydd mot kolera kan minska då Vaxchora administreras samtidigt med klorokin. Administrera 
Vaxchora minst 10 dagar före inledning av antimalariaprofylax med klorokin. Det finns inga uppgifter 
om samtidig användning av Vaxchora med andra antimalarialäkemedel. 
Vaccinet är syralabilt och administreras med en buffert. Föda och dryck ska undvikas i 60 minuter före 
och efter intag av Vaxchora, då detta kan inverka på buffertens skyddande effekt. 
4.6  Fertilitet, graviditet och amning 
Graviditet 
Det finns begränsade uppgifter om användningen av Vaxchora hos gravida kvinnor. 
Djurstudier är ofullständiga vad gäller reproduktionstoxikologiska effekter (se avsnitt 5.3). 
Vaxchora bör användas under graviditet endast om de potentiella fördelarna för modern överväger de 
potentiella riskerna, inklusive riskerna för fostret. 
4 
 
 
 
 
 
 
 
 
 
 
 
 
 
 
 
 
Amning 
Det är okänt om Vaxchora utsöndras i modersmjölk. En risk för det ammade barnet kan inte uteslutas. 
Ett beslut måste fattas om att avbryta amningen eller att avstå från att använda Vaxchora med hänsyn 
till fördelen med amningen för barnet och fördelen av Vaxchora för kvinnan. 
Fertilitet 
Data rörande effekten av Vaxchora på fertiliteten hos människa eller djur saknas. 
4.7  Effekter på förmågan att framföra fordon och använda maskiner 
Vaxchora har ingen eller försumbar effekt på förmågan att framföra fordon och använda maskiner. 
4.8  Biverkningar 
Sammanfattning av säkerhetsprofilen 
De vanligast rapporterade biverkningarna efter administrering av Vaxchora är trötthet (30,2 %), 
huvudvärk (28,3 %), buksmärta (18,4 %), illamående/kräkning (17,7 %) och brist på aptit (15,7 %). 
Sammanfattning av biverkningar i tabellform 
Frekvensindelning: Mycket vanliga (≥1/10); Vanliga (≥1/100, <1/10); Mindre vanliga (≥1/1 000, 
<1/100); Sällsynta (≥1/10 000, <1/1 000); Mycket sällsynta (<1/10 000), Ingen känd frekvens (kan inte 
beräknas från tillgängliga data). 
Biverkningar 
Metabolism och nutrition 
Nedsatt aptit 
Centrala och perifera nervsystemet 
Huvudvärk 
Yrsel 
Magtarmkanalen 
Buksmärta, illamående/kräkning 
Diarré 
Flatulens, förstoppning, bukspänning, dyspepsi, onormal avföring, 
muntorrhet, eruktation 
Hud och subkutan vävnad 
Utslag 
Muskuloskeletala systemet och bindväv 
Artralgi 
Frossa 
Allmänna symtom och/eller symtom vid administreringsstället 
Trötthet 
Feber 
Frekvens 
Mycket vanliga 
Mycket vanliga 
Mindre vanliga 
Mycket vanliga 
Vanliga 
Mindre vanliga 
Mindre vanliga 
Mindre vanliga 
Sällsynta 
Mycket vanliga 
Mindre vanliga 
Pediatrisk population 
En klinisk prövning utfördes med 550 barn i åldern 2 till <18 år. Baserat på resultaten av denna studie 
förväntas typen av biverkningar hos barn vara desamma som hos vuxna. Vissa biverkningar var 
vanligare hos barn än hos vuxna, inklusive trötthet (35,7 % mot 30,2 %), buksmärta (27,8 % mot 
18,4 %), kräkningar (3,8 % mot 0,2 %), minskad aptit (21,4 % mot 15,7 %) och feber (2,4 % mot 
0,8 %). 
5 
 
 
 
 
 
 
 
 
 
 
 
 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Det finns rapporter om administrering av multipla doser Vaxchora med flera veckors mellanrum. De 
rapporterade biverkningarna var jämförbara med de som observerades efter den rekommenderade 
dosen. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Bakteriella vacciner, ATC-kod: J07AE02 
Verkningsmekanism 
Vaxchora innehåller levande försvagade kolerabakterier (V. cholerae O1 klassisk Inaba-stam CVD 
103-HgR) som replikeras i mottagarens magtarmkanal och inducerar vibriocidala antikroppar i serum 
och minnes-B-cellsvar. Immunmekanismer som ger skydd mot kolera efter mottagande av Vaxchora 
har inte fastställts. Ökningar av vibriocidala antikroppar i serum 10 dagar efter vaccinering med 
Vaxchora har dock associerats med skydd i en human exponeringsstudie. 
Effektivitet mot koleraexponering 
Vaxchoras effektivitet mot kolera påvisades i en human exponeringsstudie som utfördes med 197 
friska vuxna frivilliga vars medelålder var 31 år (intervall 18–45, 62,9 % män, 37,1 % kvinnor) i 
vilken en undergrupp med Vaxchora- eller placebomottagare exponerades för levande V. cholerae 
10 dagar efter vaccinering (n = 68) eller 3 månader efter vaccinering (n = 66). Skyddande effektivitet 
mot måttlig till svår diarré visas i tabell 1. 
Endast hos personer med blodgrupp O var den skyddande effektiviteten mot måttlig eller svår diarré 
78,4 % i 10-dagarsexponeringsgruppen (n = 19) och 82,5 % i 3-månadersexponeringsgruppen (n = 20). 
Tabell 1: Skyddande effektivitet vid förhindrande av måttlig till svår diarré efter exponering för 
V. cholerae O1 El Tor Inaba 10 dagar och 3 månader efter vaccinering (Intent-to-Treat-
population) 
Vaxchora 10 dagars 
exponering 
N = 35 
Vaxchora 3 månaders 
exponering 
N = 33 
Kombinerad placebo 
10 dagars eller 
3 månaders exponering 
N = 66 
2 (5,7 %) 
4 (12,1 %) 
39 (59,1 %) 
Parameter 
Antal personer med 
måttlig eller svår diarré 
(attackfrekvens) 
Skyddande effektivitet % 
[95 % KI] 
90,3 % 
[62,7 %; 100,0 %] 
79,5 % 
[49,9 %; 100,0 %] 
- 
Immunogenicitet 
Den humana exponeringsstudien visade att vibriocidal serokonversion, definierad som en fyrfaldig 
eller större ökning av vibriocidala antikroppstitrar i serum från baslinje, mätt 10 dagar efter 
vaccinering, korrelerade nästan ett-till-ett med skyddet mot måttlig till svår diarré. Serokonversion 
valdes därför som den immunologiska bryggan mellan vuxna i åldern 18 till <46 år i 
exponeringsstudien och andra populationer, d.v.s. äldre vuxna och pediatriska personer. Tre ytterligare 
studier utvärderade immunogeniciteten: en stor prövning med 3 146 friska vuxna i åldern 18 till <46 år 
6 
 
 
 
 
 
 
 
 
 
 
 
 
(medelålder 29,9, intervall 18–46; 45,2 % män, 54,8 % kvinnor); en prövning med 398 friska äldre 
vuxna i åldern 46 till <65 år (medelålder 53,8; intervall 46–64; 45,7 % män 54,3 % kvinnor), och en 
pediatrisk prövning med friska personer i åldern 2 < 18 år. Förspecifierade immunitets-
överbryggningsanalyser, baserat på skillnader i serokonversionsfrekvenser, fastställdes för att visa att 
serokonversionsfrekvensen hos äldre vuxna eller pediatriska personer var minst lika hög (non-inferior) 
som hos de vuxna i åldern 18 till <46 i den stora immunogenicitetsprövningen. 
Serokonversionsfrekvenserna hos vaccin- och placebomottagare från varje prövning vid 10 dagar efter 
vaccinering, samt resultaten av immunitetsöverbryggning, sammanfattas i tabellerna 2 och 4. I 
exponeringsstudien serokonverterade 79,8 % av personerna 7 dagar efter vaccineringen. 
Serokonversionsfrekvenser hos äldre vuxna och pediatriska personer var minst lika höga (non-inferior) 
som de hos yngre vuxna. 
I de tre vuxenstudierna sågs signifikanta ökningar i procentandelen anti-O1-LPS-IgA och IgG 
minnes-B-celler och antikoleratoxin-IgG minnes-B-celler 90 och 180 dagar efter vaccinering. Inget 
samband mellan ålder och minnes-B-cellsvar observerades. Geometriska medeltitrar (GMT) av 
vibriocidala antikroppar i serum hos vaccinerade personer var också väsentligt högre än respektive 
GMT hos placebomottagare 90 och 180 dagar efter immunisering i alla åldersgrupper. Det är inte känt 
hur länge skyddet varar. 
Tabell 2: Vibriocidal antikropps serokonversion mot klassisk Inaba V. cholerae vaccinstam 10 dagar 
efter vaccinering hos vuxna 
Studie 
Vaxchora-mottagare 
Placebo-mottagare 
Immunitets-
överbryggning: 
Skillnad i 
serokonversions-
frekvens jämfört med 
stor prövning hos 
18-45 år gamla 
(ålder i år) 
Exponerings-
prövning 
(18–45) 
Stor prövning 
(18–45) 
Äldre vuxna 
(46–64) 
Nb 
93 
2 687 
291 
Serokonversiona 
% 
[95 % KI] 
90,3 % 
[82,4 %; 95,5 %] 
93,5 % 
[92,5 %; 94,4 %] 
90,4 % 
[86,4 %; 93,5 %] 
Nb 
102 
334 
99 
Serokonversiona 
% 
[95 % KIc] 
2,0 % 
[0,2 %; 6,9 %] 
4,2 % 
[2,3 %; 6,9 %] 
0 % 
[0,0 %; 3,7 %] 
%d 
[95 % KIc] 
- 
- 
-3,1 % 
[-6,7 %; 0,4 %] 
a  Serokonversion definieras som procentandelen av personer som hade minst fyrfaldig ökning av vibriocidal 
antikroppstiter jämfört med baslinjen 10 dagar efter vaccinering. 
b  N = antal personer med analyserbara prover dag 1 och dag 11. 
c  KI=konfidensintervall. 
d  Kriterierna för non-inferiority: den lägre gränsen av det tvåsidiga 95 % konfidensintervallet på skillnaden i 
serokonversionsfrekvenser jämfört med vuxna i åldern 18 till <46 år måste vara större än –10 procentenheter 
och den lägre gränsen av det tvåsidiga 95 % konfidensintervallet på andelen vaccinerade som 
serokonverterade 10 dagar efter vaccinering vara samma eller överstiga 70 %. 
Tillgängliga data om serokonversionsfrekvenser mot andra biotyper och serotyper av V. cholerae visas 
i tabell 3. Serokonversionsfrekvenser för dessa biotyper och serotyper fastställdes inte hos barn. 
7 
 
 
 
 
 
 
Tabell 3: Serokonversionsfrekvenser 10 dagar efter vaccinering för de fyra större V. cholerae 
O1 serogruppsbiotyperna och -serotyperna [immunogenicitetsutvärderingsbar population] 
Yngre vuxna 
(18 t.o.m. 45 år gamla) 
Vaxchora 
Äldre vuxna 
(46 t.o.m. 64 år gamla) 
Vaxchora 
Na 
93 
93 
93 
93 
%b
[95 % KIc] 
90,3 % 
[82,4 %; 95,5 %] 
91,4 % 
[83,8 %; 96,2 %] 
87,1 % 
[78,5 %; 93,2 %] 
89,2 % 
[81,1 %; 94,7 %] 
Na 
291 
290 
291 
290 
% 
[95 % KI] 
90,4 % 
[86,4 %; 93,5 %] 
91,0 % 
[87,1 %; 94,1 %] 
73,2 % 
[67,7 %; 78,2 %] 
71,4 % 
[65,8 %; 76,5 %] 
Kolerastam 
Klassisk Inabad 
El Tor Inaba 
Klassisk Ogawa 
El Tor Ogawa 
a N = antal personer med mätvärden vid baslinje och 10 dagar efter vaccinering. En person i studien med yngre 
vuxna hade inget mätvärde dag 11 och togs ur analysen. 
b Serokonversion definieras som procentandelen av personer som hade minst fyrfaldig ökning av vibriocidalt 
antikroppstiter 10 dagar efter vaccinering jämfört med titer mätt vid baslinjen. 
c KI=konfidensintervall. 
d Vaxchora innehåller den klassiska Inaba-stammen av V. cholerae O1. 
Pediatrisk population 
En immunogenicitetsprövning utfördes med 550 friska barn i åldern 2 till < 18 år (medelålder 9,0; 
intervall 2–17;52,0 % män, 48,0 % kvinnor). I den immunogenicitetsutvärderingsbara populationen 
(n = 466) var förhållandet mellan man och kvinna 52,8 % män och 47,2 % kvinnor 
Serokonversionsresultaten för vaccin- och placebomottagare och resultaten av 
immunitetsöverbryggning visas i tabell 4. 
Långtids immunogenicitetetsdata finns tillgängliga från en delmängd barn i åldern 12 till < 18 år. 
Serokonversionsfrekvensen varierade från 100 % 28 dagar efter vaccinering till 64,5 % 729 dagar efter 
vaccinering. Serokonversionsfrekvensen med tiden visas i tabell 5. 
8 
Tabell 4: Vibriocidal antikropps serokonversion mot klassisk Inaba V. cholerae vaccinstam 10 dagar 
efter vaccinering hos barn [Immunogenicitetsutvärderingsbar population] 
Studie 
Vaxchora-mottagare 
Placebo-mottagare 
Immunitetsöverbryggning: 
Skillnad i 
serokonversionsfrekvens 
jämfört med stor prövning 
hos 18–45 år gamla 
(ålder i år) 
Nb 
Pediatrisk 
399 
prövning 
(2 – < 18) 
Serokonversiona 
% 
[98,3 % KI] 
98,5 % 
[96,2 %; 99,4 %] 
Nb 
67 
Serokonversiona 
% 
[95 % KIc] 
%d 
[96,7 % KI] 
1,5 % 
[0,3 %; 8,0 %] 
5,0 % 
[2,8 %; 6,4 %]c 
a  Serokonversion definieras som procentandelen av personer som hade minst fyrfaldig ökning av vibriocidal 
antikroppstiter jämfört med baslinjen 10 dagar efter vaccinering. 
b  N = antal personer med analyserbara prover dag 1 och dag 11. 
c  KI=konfidensintervall. 
d  Kriterierna för non-inferiority: den lägre gränsen av det tvåsidiga 98,3 % konfidensintervallet på skillnaden i 
serokonversionsfrekvenser jämfört med vuxna i åldern 18 till <46 år måste vara större än –10 procentenheter 
och den lägre gränsen av det tvåsidiga 98,3 % konfidensintervallet på andelen vaccinerade som 
serokonverterade 10 dagar efter vaccinering måste vara samma eller överstiga 70 %. 
Tabell 5: Vibriocidal antikropps serokonversion mot klassisk Inaba V. cholerae vaccinstam 10 
till 729 dagar efter vaccinering hos barn i åldern 12 till < 18 år 
[Immunogenicitetsutvärderingsbar population i en långtids uppföljningsdelstudie]  
Pediatrisk prövning 
(12 - < 18 år) 
Dag efter vaccinering 
VAXCHORA 
Nb 
10 
28 
90 
180 
364 
546 
729 
72 
72 
72 
71 
70 
67 
62 
VAXCHORA 
Serokonversiona 
% 
[95 % KIc] 
100,0 % 
[94,9 %, 100,0 %] 
100,0 % 
[94,9 %, 100,0 %] 
88,9 % 
[79,6 %, 94,3 %] 
83,1 % 
[72,7 %, 90,1 %] 
68,6 % 
[57,0 %, 78,2 %] 
73,1 % 
[61,5 %, 82,3 %] 
64,5 % 
[52,1 %, 75,3 %] 
a  Serokonversion definieras som procentandelen av personer som hade minst en fyrfaldig ökning av vibriocidal 
antikroppstiter jämfört med baslinjen 10 dagar efter vaccinering. 
b  N = antal personer med analyserbara prover i den immunogenicitetsutvärderingsbara populationen i en 
långsiktig uppföljningsdelstudie. 
c  KI = konfidensintervall. 
9 
 
 
 
Europeiska läkemedelsmyndigheten har senarelagt kravet att skicka in studieresultat för Vaxchora för 
en eller flera grupper av den pediatriska populationen gällande förebyggandet av kolera (information 
om pediatrisk användning finns i avsnitt 4.2). 
5.2  Farmakokinetiska egenskaper 
Ej relevant. 
5.3  Prekliniska säkerhetsuppgifter 
Inga prekliniska säkerhetsuppgifter finns tillgängliga för Vaxchora. 
6.
FARMACEUTISKA UPPGIFTER
6.1  Förteckning över hjälpämnen
Buffert, påse 1: 
Natriumbikarbonat 
Natriumkarbonat 
Askorbinsyra 
Laktos 
Aktivt innehållsämne, påse 2: 
Sackaros 
Hydrolyserat kasein 
Askorbinsyra 
Laktos 
6.2 
Inkompatibiliteter 
Då blandbarhetsstudier saknas får detta vaccin inte blandas med andra läkemedel. 
6.3  Hållbarhet 
18 månader. 
Vid förvaring i ytterkartongen är Vaxchora stabilt vid 25 °C i upp till 12 timmar. 
Efter beredning (se avsnitt 6.6) ska suspensionen drickas inom 15 minuter. 
6.4  Särskilda förvaringsanvisningar 
Förvaras i kylskåp (2 °C–8 °C). 
Förvaras i originalförpackningen. 
Undvik exponering för temperaturer över 25 °C. 
6.5  Förpackningstyp och innehåll 
Kartong innehållande en påse med aktivt innehållsämne och en påse med buffert. 
Påsen med aktivt innehållsämne innehåller 2 g pulver till oral suspension. 
Påsen med buffert innehåller 4,5 g bruspulver. 
Påsen med aktivt innehållsämne är tillverkad av fyra lagers flerskiktsfolie som innehåller ett yttre lager 
papper, ett lager polyeten med låg densitet, ett lager aluminiumfolie och ett inre lager polyeten med låg 
densitet. 
10 
Påsen med buffert är tillverkad av tre lagers flerskiktsfolie som innehåller ett yttre lager papper, ett 
mellanlager aluminiumfolie och ett inre lager polyeten med låg densitet. 
Förpackningsstorlek: 1 sats med 2 påsar. 
6.6  Särskilda anvisningar för destruktion och övrig hantering 
Detta läkemedel innehåller genetiskt modifierade organismer. Ej använt läkemedel och avfall ska 
kasseras enligt gällande lokala biosäkerhetsanvisningar. 
För att förbereda vaccinet för administrering tas påsarna med aktiv respektive buffertkomponent ut ur 
kylskåpet högst 12 timmar vid 25 °C före beredning. 
Det är viktigt att blanda påsarna i den ordning som beskrivs. Först blandas innehållet i buffertpåse 1 
(ett vitt till benvitt pulver) med 100 ml kallt eller rumstempererat (≤25 °C), icke kolsyrat eller kolsyrat 
buteljerat vatten i ett glas. ENDAST för barn i åldern 2 till < 6 år ska hälften (50 ml) av 
buffertlösningen sedan kastas före följande steg. Sedan tillsätts innehållet i påse 2 med den aktiva 
komponenten (ett vitt till beigefärgat pulver) och blandningen rörs om under minst 30 sekunder. Det 
beredda vaccinet bildar en lätt grumlig suspension som kan innehålla några vita partiklar. Sackaros 
(upp till 4 g/tesked) eller stevia sötningsmedel (högst 1 g/1/4 tesked) kan sedan blandas i lösningen om 
så önskas. Tillsätt INTE andra sötningsmedel eftersom de kan minska vaccinets effekt. Dosen ska 
administreras inom 15 minuter efter beredning. 
Observera: Om påsarna bereds i fel ordning måste vaccinet slängas. 
7. 
INNEHAVARE AV GODKÄNNANDE FÖR FÖRSÄLJNING 
Bavarian Nordic A/S 
Philip Heymans Alle 3 
DK-2900 Hellerup 
Danmark 
8. 
NUMMER PÅ GODKÄNNANDE FÖR FÖRSÄLJNING 
EU/1/20/1423/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 01 april 2020 
10.  DATUM FÖR ÖVERSYN AV PRODUKTRESUMÉN 
{DD månad ÅÅÅÅ} 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
11 
 
 
 
 
 
 
 
 
 
 
 
 
 
 
 
 
 
 
BILAGA II 
A.
B.
C.
D.
TILLVERKARE AV DEN (DE) AKTIVA SUBSTANSEN
(SUBSTANSERNA) AV BIOLOGISKT URSPRUNG OCH
TILLVERKARE SOM ANSVARAR FÖR FRISLÄPPANDE AV
TILLVERKNINGSSATS
VILLKOR ELLER BEGRÄNSNINGAR FÖR
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET
FÖR FÖRSÄLJNING
VILLKOR ELLER BEGRÄNSNINGAR AVSEENDE EN
SÄKER OCH EFFEKTIV ANVÄNDNING AV LÄKEMEDLET
12 
A.
TILLVERKARE AV DEN (DE) AKTIVA SUBSTANSEN (SUBSTANSERNA) AV
BIOLOGISKT URSPRUNG OCH TILLVERKARE SOM ANSVARAR FÖR
FRISLÄPPANDE AV TILLVERKNINGSSATS
Namn och adress till tillverkare av aktiv(a) substans(er) av biologiskt ursprung 
Bavarian Nordic Berna GmbH 
Oberriedstrasse 68 
CH-3174 Thörishaus 
Schweiz 
Namn och adress till tillverkare som ansvarar för frisläppande av tillverkningssats 
IL-CSM GmbH 
Marie-Curie-Strasse 8 
D-79539 Lörrach 
Tyskland 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.
VILLKOR ELLER BEGRÄNSNINGAR FÖR TILLHANDAHÅLLANDE OCH
ANVÄNDNING
Receptbelagt läkemedel. 
•
Officiellt frisläppande av tillverkningssats
Enligt artikel 114 i rådets direktiv 2001/83/EG, ska det officiella frisläppandet av tillverkningssats 
föregås av en undersökning som görs av ett statligt laboratorium eller ett för ändamålet inrättat 
laboratorium. 
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
•
Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som finns på Europeiska läkemedelsmyndighetens webbplats. 
Innehavaren av godkännandet för försäljning ska lämna in den första periodiska säkerhetsrapporten för 
detta läkemedel inom 6 månader efter godkännandet. 
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV
ANVÄNDNING AV LÄKEMEDLET
•
Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2 i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in: 
13 
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
• 
Ytterligare riskminimeringsåtgärder 
Före lanseringen av Vaxchora i varje medlemsstat måste innehavaren av godkännande för försäljning 
komma överens om utbildningsprogrammets innehåll och format, inklusive kommunikationsmedia, 
distributionssätt och andra eventuella aspekter av programmet med den nationella behöriga 
myndigheten. 
Utbildningsprogrammet syftar till att minimera risken för medicineringsfel under beredning och 
användning av produkten. 
Innehavaren av godkännande för försäljning ska säkerställa att all sjukvårdspersonal och 
patienter/vårdgivare i medlemslandet som förväntas förskriva och använda Vaxchora har tillgång 
till/försetts med följande utbildningspaket: 
•  Utbildningsmaterial för hälso- och sjukvårdspersonal 
•  Patientinformationspaket 
Utbildningsmaterial för hälso- och sjukvårdspersonal: 
•  Produktresumén 
•  Handbok för hälso- och sjukvårdspersonal 
•  Patientguide 
•  Huvudbudskapen i handboken för hälso- och sjukvårdspersonal: 
o  Att det finns en viktig potentiell risk för medicineringsfel under beredning och användning 
av Vaxchora, 
o  Det finns en ökad potentiell risk för medicineringsfel när vaccinet bereds och ges till barn 
i åldern 2 till < 6 år. 
o  Patienten/vårdgivaren ska informeras om och följa anvisningarna för beredning såsom 
rådgetts 
o  Hälso- och sjukvårdspersonalen ska rådgöra patienterna och deras vårdgivare om hur 
Vaxchora ska beredas och administreras 
o  Detaljerad beskrivning av hur Vaxchora ska administreras 
Patientinformationspaketet: 
o  Bipacksedel 
o  En guide för patienter/vårdgivare 
•  Huvudbudskapen i handboken för patient/vårdgivare: 
o  Att det är viktigt att Vaxchora bereds och administreras såsom instruerats 
o 
Instruktionerna ska ges ökad uppmärksamhet vid beredning och administrering av 
vaccinet till barn i åldern 2 till < 6 år. 
o  Detaljerad beskrivning av sättet som används för självadministrering av Vaxchora 
Vikten av att rapportera medicineringsfel.
14 
 
 
 
 
 
 
 
BILAGA III 
MÄRKNING OCH BIPACKSEDEL 
15 
A. MÄRKNING
16 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Vaxchora 
Bruspulver och pulver till oral suspension 
Vaccin mot kolera (rekombinant, levande, oralt) 
2. 
DEKLARATION AV AKTIV(A) SUBSTANS(ER) 
4×108 till 2×109 levande celler av V. cholerae-stam CVD 103-HgR. 
3. 
FÖRTECKNING ÖVER HJÄLPÄMNEN 
Innehåller laktos, sackaros och natrium. Se bipacksedel för ytterligare information. 
4. 
LÄKEMEDELSFORM OCH FÖRPACKNINGSSTORLEK 
1 påse med pulver till oral suspension 
1 påse med bruspulver 
En dos. 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Blanda bruspulvret (påse 1) med buteljerat vatten (ENDAST för barn i åldern 2 till < 6 år: kasta 
hälften av lösningen), tillsätt sedan det aktiva innehållsämnet (påse 2) och blanda före intag. 
För oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i kylskåp. 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
Detta läkemedel innehåller genetiskt modifierade organismer. Ej använt läkemedel och avfall ska 
kasseras enligt gällande lokala anvisningar. 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Bavarian Nordic A/S 
Philip Heymans Alle 3 
DK-2900 Hellerup  
Danmark 
12.  NUMMER PÅ GODKÄNNANDE FÖR FÖRSÄLJNING 
EU/1/20/1423/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Vaxchora 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC: {nummer} 
SN: {nummer} 
NN: {nummer} 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
PÅSE 
1.
LÄKEMEDLETS NAMN OCH ADMINISTRERINGSVÄG
Vaxchora aktivt innehållsämne 
pulver till oral suspension 
koleravaccinstam 
För oral användning 
2.
ADMINISTRERINGSSÄTT
Ska användas med bruspulver som lösts upp i buteljerat vatten. 
Läs bipacksedeln före användning. 
3.
UTGÅNGSDATUM
EXP 
4.
TILLVERKNINGSSATSNUMMER
Lot 
5. MÄNGD UTTRYCKT I VIKT, VOLYM ELLER PER ENHET
2,0 g 
6.
2 
ÖVRIGT
Se andra sidan för anvisningar. 
Påse 2 av 2. Använd sist. 
Bavarian Nordic A/S 
19 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
PÅSE 
1.
LÄKEMEDLETS NAMN OCH ADMINISTRERINGSVÄG
Natriumvätekarbonat bruspulver 
För oral användning 
2.
ADMINISTRERINGSSÄTT
Ska blandas med buteljerat vatten och Vaxchora aktivt innehållsämne. 
Läs bipacksedeln före användning, särskilt om det används till barn i åldern 2 till < 6 år eftersom olika 
beredningssteg krävs. 
3.
UTGÅNGSDATUM
EXP 
4.
TILLVERKNINGSSATSNUMMER
Lot 
5. MÄNGD UTTRYCKT I VIKT, VOLYM ELLER PER ENHET
4,5 g 
6.
1 
ÖVRIGT
Se andra sidan för anvisningar. 
Påse 1 av 2. Använd först. 
Bavarian Nordic A/S 
20 
B. BIPACKSEDEL
21 
Bipacksedel: Information till användaren 
Vaxchora bruspulver och pulver för oral suspension 
vaccin mot kolera (rekombinant, levande, oralt) 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar ta detta vaccin. Den innehåller information 
som är viktig för dig. 
– 
– 
– 
– 
Spara denna information, du kan behöva läsa den igen. 
Om du har ytterligare frågor vänd dig till läkare, apotekspersonal eller sjuksköterska. 
Detta vaccin har ordinerats enbart åt dig. Ge det inte till andra. 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4. 
I denna bipacksedel finns information om följande 
1. 
2. 
3. 
4. 
5. 
6. 
Vad Vaxchora är och vad det används för 
Vad du behöver veta innan du tar Vaxchora 
Hur du tar Vaxchora 
Eventuella biverkningar 
Hur Vaxchora ska förvaras 
Förpackningens innehåll och övriga upplysningar 
1. 
Vad Vaxchora är och vad det används för 
Vaxchora är ett oralt vaccin mot kolera som stimulerar det immunologiska försvaret i magen. Vaccinet 
används för skydd mot kolera hos vuxna och barn från 2 år och äldre. Vaccinet måste tas minst 
10 dagar innan man reser till ett koleradrabbat område. 
Hur Vaxchora verkar 
Vaxchora förbereder immunsystemet (kroppens försvar) för att försvara sig mot kolera. När en person 
tar vaccinet producerar immunsystemet proteiner, så kallade antikroppar, mot kolerabakterien och dess 
toxin (skadligt ämne) som orsakar diarré. På detta sätt är immunsystemet redo att bekämpa 
kolerabakterier, om personen kommer i kontakt med dem. 
2. 
Vad du behöver veta innan du tar Vaxchora 
Ta inte Vaxchora: 
– 
– 
– 
om du är allergisk mot något innehållsämne i detta läkemedel (anges i avsnitt 6). 
om du fick allergiska reaktioner när du tidigare tog Vaxchora. 
om du har ett försvagat immunsystem, till exempel om du föddes med ett försvagat 
immunsystem eller om du får någon behandling som kan försvaga immunsystemet, så som 
högdos kortikosteroider, läkemedel mot cancer eller strålbehandling. 
Varningar och försiktighet 
Tala med läkare, apotekspersonal eller sjuksköterska innan du tar Vaxchora. 
Vaxchora ger inte alla ett fullständigt skydd mot kolera. Det är viktigt att fortsätta följa hygienråd och 
iaktta särskild försiktighet i fråga om föda och vatten i koleradrabbade områden. 
Vaxchora kan vara mindre effektivt om du har HIV. 
22 
 
 
 
 
 
 
 
 
 
 
 
 
 
 
 
 
Bakterier från vaccinet kan finnas i din avföring under minst 7 dagar efter att du tagit vaccinet. Tvätta 
händerna noga efter toalettbesök, byte av blöjor och innan du lagar mat i minst fjorton (14) dagar efter 
att du tagit Vaxchora för att förhindra spridning. 
Barn och ungdomar 
Ge inte detta vaccin till barn som är yngre än 2 år, eftersom det inte är känt hur bra det fungerar i 
denna åldersgrupp. 
Andra läkemedel och Vaxchora 
Tala om för läkare, apotekspersonal eller sjuksköterska om du tar, nyligen har tagit eller kan tänkas ta 
andra läkemedel eller vaccin. Detta omfattar läkemedel som du fått utan recept, inklusive växtbaserade 
läkemedel och naturläkemedel. Detta är för att Vaxchora kan inverka på sättet som en del läkemedel 
verkar. 
Berätta i synnerhet för läkare, apotekspersonal och sjuksköterska om du tar: 
• 
antibiotika – Vaxchora kanske inte fungerar om du tar det medan du också tar antibiotika. Ta 
inte Vaxchora tidigare än 14 dagar efter den sista dosen antibiotika. Undvik antibiotika i 
10 dagar efter att du tagit Vaxchora. 
klorokin mot malaria – Vaxchora kanske inte fungerar om du tar det medan du också tar 
klorokin. Ta Vaxchora minst 10 dagar innan du börjar ta klorokin eller 14 dagar efter att du tagit 
klorokin. 
tyfoidvaccinet Ty21a – Vaxchora kanske inte fungerar om det tas samtidigt med Ty21a. Du ska 
ta Vaxchora minst 2 timmar före eller efter att du tar Ty21a. 
• 
• 
Om något av ovanstående gäller dig ska du tala med läkare, apotekspersonal eller sjuksköterska innan 
du tar Vaxchora. 
Vaxchora med mat och dryck 
Du får inte äta eller dricka i 60 minuter före och efter att du tar Vaxchora, då detta kan minska 
vaccinets effektivitet. 
Graviditet, amning och fertilitet 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du tar detta läkemedel. 
Körförmåga och användning av maskiner 
Vaxchora påverkar sannolikt inte din förmåga att köra bil eller hantera maskiner. Du ska dock inte 
köra eller använda några maskiner, om du inte känner dig bra. 
Vaxchora innehåller laktos, sackaros och natrium 
Om din läkare har berättat för dig att du inte tål vissa sockerarter, ska du kontakta läkare innan du tar 
detta läkemedel. 
Detta vaccin innehåller 863 mg natrium (huvudkomponenten i kok- och bordssalt) per dos, vilket 
motsvarar 43 % av det rekommenderade dagliga intaget av natrium för vuxna. Detta bör beaktas om du 
har ordinerats saltfattig kost. 
3.  Hur du tar Vaxchora 
Ta alltid detta läkemedel exakt enligt läkarens, apotekspersonalens eller sjuksköterskans anvisningar. 
Rådfråga läkare, apotekspersonal eller sjuksköterska om du är osäker. 
Den rekommenderade dosen är innehållet i de båda påsarna i kartongen. För barn i åldern 2 till < 6 år 
observera dock steg 8 i instruktionerna om hur vaccinet bereds, som visas nedan. 
23 
 
 
 
 
 
 
 
 
 
 
 
 
 
 
 
Skyddet mot kolera bildas inom 10 dagar efter att du tagit Vaxchora. Din läkare, apotekspersonal eller 
sjuksköterska berättar för dig hur snart före resan du ska ta vaccinet. 
Instruktioner: 
BERED DETTA VACCIN EXAKT SÅSOM BESKRIVS I DENNA BIPACKSEDEL 
Läs följande innan du börjar: 
Vaxchora kanske inte verkar om följande inträffar: 
• 
• 
• 
• 
• 
Felaktig förvaring; vaccinet måste förvaras i kylskåp. 
Fel mängd vatten används; 100 ml måste användas. 
Fel typ av vatten används; buteljerat vatten som är kallt eller rumstempererat och icke 
kolsyrat eller kolsyrat måste användas. 
Blandning av påsarna i fel ordning; påse 1 måste tillsättas vattnet först. Om påsarna 
blandas i fel ordning måste du kassera vaccinet och begära en ersättande dos. 
Äta eller dricka; måste undvikas 60 minuter före och efter att vaccinet tagits. Att äta eller 
dricka kan minska vaccinets effektivitet. 
Vidrör inte dina ögon medan du bereder vaccinet för att undvika smitta. 
Om pulver eller vätska spills, rengör ytan med varmt vatten och tvål eller ett antibakteriellt 
desinfektionsmedel. 
Om spillet är väsentligt (mera än några droppar) ska vaccinet slängas och ett nytt inhämtas från läkare 
eller apotekspersonal. TA INTE det återstående läkemedlet. 
Steg 1 
Samla ihop material: 
•  Rent glas 
•  Redskap för att röra om 
•  Buteljerat vatten (icke kolsyrat eller 
kolsyrat, kallt eller rumstempererat, 
25 °C eller lägre) 
Steg 2 
•  Mått för att mäta upp 100 ml buteljerat 
vatten (t.ex. en mätkanna) 
•  Sax 
Ta vaccinet ur kylskåpet. 
24 
 
 
 
 
 
 
 
 
 
 
 
 
 
Steg 3 
Steg 4 
Steg 5 
Steg 6 
Ta fram de två påsarna. Påsarna är märkta 1 
och 2. 
Påse 1 innehåller “natriumvätekarbonat 
bruspulver” (buffert) och är svart och vit. Påse 
2 innehåller “Vaxchora® Aktivt 
innehållsämne” och är blå och vit. 
Om en påse inte är intakt ska du inte använda 
någondera påsen. Ta kontakt med din läkare, 
apotekspersonal eller sjuksköterska för att få 
en ersättningsdos. Om en påse som inte är 
intakt används kan det minska vaccinets 
effektivitet. 
Mät upp 100 ml buteljerat kallt eller 
rumstempererat, icke kolsyrat eller kolsyrat 
vatten och häll det i ett rent glas. 
Det är nödvändigt att använda buteljerat vatten 
för att vaccinet ska vara effektivt – om vattnet 
som används inte är buteljerat (t.ex. 
kranvatten) kan det göra vaccinet ineffektivt. 
Använd en sax för att klippa av toppen av påse 
1. 
Stoppa inte dina fingrar i påsen. Tvätta 
händerna om du rör påsens innehåll för att 
minska risken för smitta. 
Töm innehållet i påse 1 i vattnet i glaset. Det 
kommer att brusa. 
Steg 7 
Rör om tills pulvret har lösts upp fullständigt. 
Steg 8 
Endast för barn i åldern 2 till < 6 år:  
Häll ut och kasta bort hälften av 
buffertlösningen (Obs: För barn över 6 år och 
vuxna krävs INTE detta steg) 
 50 mL 
25 
 
 
 
 
 
 
 
 
 
 
 
 
Steg 9 
Steg 10 
Steg 11 
Steg 12 
Steg 13 
Använd en sax för att klippa av toppen av påse 
2. 
Stoppa inte dina fingrar i påsen. Tvätta 
händerna om du rör påsens innehåll för att 
minska risken för smitta. 
Töm innehållet i påse 2 i vattnet i glaset. 
Rör om i minst 30 sekunder. Pulvret från påse 
2 kanske inte helt löses upp. Det bildar en lätt 
grumlig blandning med några vita partiklar. 
Efter att ha blandat pulvret från påse 2 i minst 
30 sekunder kan, om så önskas, stevia 
sötningsmedel (inte mer än 1 gram eller 
¼ tesked) eller socker (sackaros inte mera än 
4 gram eller 1 tesked) tillsättas i suspensionen. 
Tillsätt INTE andra sötningsmedel då detta kan 
minska vaccinets effekt. 
Drick hela innehållet ur glaset inom 15 minuter 
efter att du berett det. En viss mängd kan bli 
kvar i glaset och måste kasseras. Om du eller 
ditt barn tar mindre än halva dosen, kontakta 
genast läkare, apotekspersonal eller 
sjuksköterska om behovet av en upprepad dos. 
Lägg de tomma påsarna i en soppåse, knyt 
ihop soppåsen direkt och kasta bland brännbart 
avfall enligt lokala riktlinjer. 
Vid osäkerhet, rådfråga läkare, 
apotekspersonal eller sjuksköterska hur man 
kastar avfall från läkemedel. 
26 
 
 
 
 
 
 
 
Steg 14 
Steg 15 
Steg 16 
Om du råkar spilla medan du rör om eller 
dricker läkemedlet, eller om det finns några 
rester (pulver eller vätska kvar på 
omrörningsredskapet, glaset eller annat 
föremål) på blandningsytan, ska du torka upp 
spillet eller resterna, helst med en 
pappershandduk/duk för engångsbruk med 
varmt vatten och tvål eller antibakteriellt 
desinfektionsmedel. Kassera 
pappershandduken tillsammans med påsarna 
(se ovan). 
Tvätta glaset och skeden eller 
omrörningsredskapet med tvål och varmt 
vatten.  
Tvätta händerna noga med tvål och varmt 
vatten för att undvika smitta. 
Om du har ytterligare frågor om detta läkemedel, kontakta läkare, apotekspersonal eller sjuksköterska. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Kontakta läkare omedelbart om du får följande allvarliga biverkningar: 
•  Allvarliga allergiska reaktioner som orsakar svullnad i ansikte eller hals, nässelfeber, kliande 
utslag och andnöd och/eller blodtrycksfall och svimning. 
Andra biverkningar: 
Mycket vanliga biverkningar (kan uppträda hos fler än 1 av 10 personer) 
huvudvärk 
• 
•  magont 
• 
• 
• 
illamående eller kräkning 
aptitlöshet 
trötthet 
Vanliga biverkningar (kan uppträda hos upp till 1 av 10 personer) 
• 
diarré 
27 
 
 
 
 
 
 
 
 
 
 
 
Mindre vanliga biverkningar (kan uppträda hos 1 av 100 personer) 
gasbesvär 
förstoppning 
uppsvullenhet (uppsvälld buk), 
• 
• 
• 
•  matsmältningsbesvär 
• 
onormal avföring 
•  muntorrhet 
• 
rapning 
• 
feber 
• 
yrsel 
• 
ledsmärta 
• 
utslag 
Sällsynta biverkningar (kan uppträda hos 1 av 1 000 personer): 
• 
frossa 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
5.  Hur Vaxchora ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen. Utgångsdatumet är den sista dagen i angiven 
månad. 
Förvaras i kylskåp (2 °C–8 °C). 
Förvaras i originalförpackningen. 
Vaxchora i originalförpackningen är stabilt i upp till 12 timmar vid 25 °C. Undvik att utsätta Vaxchora 
för temperaturer över 25 °C. 
Använd inte detta vaccin om du märker att påsarna är skadade och kontakta din läkare, 
apotekspersonal eller sjuksköterska för att få en ersättningsdos. 
Detta läkemedel innehåller genetiskt modifierade organismer. Lokala riktlinjer för oanvänt läkemedel 
eller avfall bör följas (se Steg 12 ovan). Rådfråga läkare, apotekspersonal eller sjuksköterska hur man 
kastar läkemedel eller avfall som inte längre används. 
6. 
Förpackningens innehåll och övriga upplysningar 
Innehållsdeklaration 
– 
– 
Varje dos innehåller 4×108 till 2×109 levande celler av V. cholerae-stam CVD 103-HgR. 
Övriga innehållsämnen är sackaros, hydrolyserat kasein, askorbinsyra, laktos, natriumbikarbonat 
och natriumkarbonat. 
Detta läkemedel innehåller genetiskt modifierade organismer (GMO). 
– 
Läkemedlets utseende och förpackningsinnehåll 
Kartongen innehåller två påsar. Den ena påsen innehåller ett vitt till benvitt bruspulver med 
natriumvätekarbonat (buffert). Den andra påsen innehåller ett vitt till beigefärgat vaccinpulver med 
aktivt innehållsämne. 
28 
 
 
 
 
 
 
 
 
 
 
 
 
 
 
Innehavare av godkännande för försäljning 
Bavarian Nordic A/S, Philip Heymans Alle 3, DK-2900 Hellerup, Danmark. 
Tillverkare 
IL-CSM GmbH 
Marie-Curie-Strasse 8 
D-79539 Lörrach 
Tyskland 
Denna bipacksedel ändrades senast MM/ÅÅÅÅ. 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
Denna bipacksedel finns på samtliga EU-/EES-språk på Europeiska läkemedelsmyndighetens 
webbplats. 
29 
 
 
 
 
 
 
 
