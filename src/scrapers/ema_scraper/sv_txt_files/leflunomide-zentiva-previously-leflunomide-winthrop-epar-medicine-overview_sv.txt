EMA/895559/2018 
EMEA/H/C/001129 
Leflunomide Zentiva1 (leflunomid) 
Sammanfattning av Leflunomide Zentiva och varför det är godkänt inom EU 
Vad är Leflunomide Zentiva och vad används det för? 
Leflunomide Zentiva är ett läkemedel som används för behandling av vuxna med aktiv reumatoid artrit 
(en sjukdom i immunsystemet som orsakar ledinflammation) eller aktiv psoriasisartrit (en sjukdom 
som orsakar röda fjällande fläckar på huden samt ledinflammation). Läkemedlet innehåller den aktiva 
substansen leflunomid. 
Hur används Leflunomide Zentiva? 
Leflunomide Zentiva finns som tabletter (10 mg, 20 mg och 100 mg). Leflunomide Zentiva är 
receptbelagt och behandling ska inledas och övervakas av en specialistläkare som har erfarenhet av 
behandling av reumatoid artrit och psoriasisartrit. Innan Leflunomide Zentiva förskrivs och med jämna 
mellanrum under behandlingen ska läkaren genom blodprov kontrollera patientens lever, antalet vita 
blodkroppar och antalet blodplättar. 
Behandling med Leflunomide Zentiva inleds vanligen med en laddningsdos på 100 mg en gång 
dagligen under tre dagar, vilket följs av en underhållsdos. Den rekommenderade underhållsdosen är 
10–20 mg en gång dagligen hos patienter med reumatoid artrit och 20 mg en gång dagligen hos 
patienter med psoriasisartrit. Läkemedlet börjar vanligen verka efter 4–6 veckor. Effekten kan 
förbättras ytterligare i upp till sex månader. 
För mer information om hur du använder Leflunomide Zentiva, läs bipacksedeln eller tala med läkare 
eller apotekspersonal. 
Hur verkar Leflunomide Zentiva? 
Den aktiva substansen i Leflunomide Zentiva, leflunomid, är ett immunsuppressivt medel. Det hämmar 
inflammationen genom att minska produktionen av immunceller, så kallade lymfocyter, som orsakar 
inflammation. Leflunomid verkar genom att blockera ett enzym som kallas dihydroorotatdehydrogenas 
och som krävs för att lymfocyterna ska kunna dela sig. Färre lymfocyter innebär att inflammationen 
blir mindre uttalad, vilket gör det lättare att kontrollera symtomen vid artrit. 
1 Kallades tidigare Leflunomide Winthrop. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
                                                
 
Vilken nytta med Leflunomide Zentiva har visats i studierna? 
Reumatoid artrit 
Vid reumatoid artrit har Leflunomide Zentiva undersökts i fyra huvudstudier där över 2 000 patienter 
deltog och där läkemedlet jämfördes med placebo (overksam behandling) eller med metotrexat eller 
sulfasalazin (andra läkemedel som används för att behandla reumatoid artrit). Två av studierna pågick 
i sex månader och två i ett år. De båda längre studierna förlängdes, och patienterna fortsatte att 
behandlas med läkemedlen i ytterligare minst ett år. 
Resultaten visade att Leflunomide Zentiva var effektivare än placebo och lika effektivt som 
sulfasalazin. Mellan 49 och 55 procent av de patienter som tog Leflunomide Zentiva svarade på 
behandlingen, jämfört med mellan 26–28 procent av dem som tog placebo och 54 procent av dem som 
tog sulfasalazin. Resultaten kvarstod i förlängningsstudierna. Under första årets behandling var 
Leflunomide Zentiva lika effektivt som metotrexat, men endast om det togs tillsammans med folsyra 
(en typ av B-vitamin). Leflunomide Zentiva var inte lika effektivt som metotrexat i förlängningsstudien. 
Psoriasisartrit 
Vid psoriasisartrit visade en studie på 186 patienter att Leflunomide Zentiva var effektivare än placebo 
under sex månader: 59 procent av de patienter som fick Leflunomide Zentiva svarade på 
behandlingen, jämfört med 30 procent av de patienter som fick placebo. 
Vilka är riskerna med Leflunomide Zentiva? 
De vanligaste biverkningarna som orsakas av Leflunomide Zentiva (kan uppträda hos 1–10 patienter 
av 100) är leukopeni (lågt antal vita blodkroppar), lätta allergiska reaktioner, ökade nivåer av 
kreatinfosfokinas (en markör för muskelskador), parestesi (onormala känselfenomen i huden, 
exempelvis stickningar), perifer neuropati (nervskador i händer och fötter), huvudvärk, yrsel, lätt 
förhöjt blodtryck, kolit (inflammation i tjocktarmen), diarré, illamående, kräkningar, 
muninflammationer, exempelvis munsår, buksmärta (magvärk), förhöjda leverenzymvärden, håravfall, 
eksem, hudutslag, pruritus (klåda), torr hud, tenosynovit (inflammation i senskidor), aptitförlust, 
viktnedgång och asteni (svaghet). En fullständig förteckning över biverkningar som rapporterats för 
Leflunomide Zentiva finns i bipacksedeln. 
Leflunomide Zentiva får inte ges till patienter med 
• 
• 
• 
• 
leversjukdom, 
allvarliga immunbristtillstånd såsom förvärvat immunbristsyndrom (aids), 
dålig benmärgsfunktion eller lågt antal blodkroppar (röda eller vita blodkroppar eller blodplättar) 
som orsakats av andra sjukdomar än reumatoid artrit eller psoriasisartrit, 
allvarliga infektioner, 
•  måttligt till allvarligt nedsatt njurfunktion, 
• 
svår hypoproteinemi (låga blodproteinnivåer). 
Leflunomide Zentiva får inte ges till gravida, till kvinnor som kan bli gravida och inte använder 
tillförlitligt preventivmedel, eller till kvinnor som ammar. 
En fullständig förteckning över restriktioner finns i bipacksedeln. 
Leflunomide Zentiva0F (leflunomid)  
EMA/895559/2018  
Sida 2/3 
 
 
 
Läkare som förskriver Leflunomide Zentiva ska vara medvetna om risken för leverproblem vid 
behandling med läkemedlet. Läkaren ska också iaktta särskild försiktighet när patienten byter till 
Leflunomide Zentiva eller när en patient som behandlas med Leflunomide Zentiva byter till annan 
behandling. 
Varför är Leflunomide Zentiva godkänt i EU? 
Europeiska läkemedelsmyndigheten fann att fördelarna med Leflunomide Zentiva är större än riskerna 
och att läkemedlet kan godkännas för försäljning i EU. 
Vad görs för att garantera säker och effektiv användning av Leflunomide 
Zentiva? 
Företaget som tillverkar Leflunomide Zentiva kommer att se till att läkare som förväntas förskriva 
läkemedlet får ett informationspaket med viktig information om riskerna med Leflunomide Zentiva och 
om den övervakning av patienterna som ska göras. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Leflunomide Zentiva har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Leflunomide Zentiva 
kontinuerligt. Biverkningar som har rapporterats för Leflunomide Zentiva utvärderas noggrant och 
nödvändiga åtgärder vidtas för att skydda patienterna. 
Mer information om Leflunomide Zentiva 
Den 8 januari 2010 beviljades Leflunomide Zentiva ett godkännande för försäljning som gäller i hela 
EU. Godkännandet baserades på det godkännande som beviljades 1999 för Arava (informerat 
samtycke). 
Mer information om Leflunomide Zentiva finns på EMA:s webbplats 
ema.europa.eu/medicines/human/EPAR/leflunomide-zentiva. 
Denna sammanfattning uppdaterades senast 03-2019. 
Leflunomide Zentiva0F (leflunomid)  
EMA/895559/2018  
Sida 3/3 
 
 
 
 
