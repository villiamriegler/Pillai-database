EMA/382461/2022 
EMEA/H/C/005850 
Sitagliptin/Metformin hydrochloride Accord 
(sitagliptin/metforminhydroklorid) 
Sammanfattning av Sitagliptin/Metformin hydrochloride Accord och varför det 
är godkänt inom EU 
Vad är Sitagliptin/Metformin hydrochloride Accord och vad används det 
för? 
Sitagliptin/Metformin hydrochloride Accord är ett läkemedel som används för att reglera 
blodsockernivåerna hos vuxna med typ 2-diabetes. Det ges tillsammans med kost och motion på 
följande sätt: 
• 
• 
• 
Till patienter vars blodsockernivåer inte kontrolleras tillräckligt väl med metformin (ett 
diabetesläkemedel) som enda behandling. 
Till patienter som redan tar en kombination av sitagliptin och metformin som separata tabletter. 
I kombination med en sulfonureid, en PPAR-gammaagonist, som till exempel en tiazolidindion, eller 
insulin (andra typer av diabetesläkemedel) till patienter vars blodsockernivåer inte kontrolleras 
tillräckligt väl med något av dessa läkemedel och metformin. 
Sitagliptin/Metformin hydrochloride Accord innehåller de aktiva substanserna sitagliptin och 
metforminhydroklorid och är ett generiskt läkemedel. Det innebär att Sitagliptin/Metformin 
hydrochloride Accord innehåller samma aktiva substanser och verkar på samma sätt som ett 
”referensläkemedel” som redan är godkänt i EU. Referensläkemedlet är Janumet. Mer information om 
generiska läkemedel finns i dokumentet med frågor och svar här. 
Hur används Sitagliptin/Metformin hydrochloride Accord? 
Sitagliptin/Metformin hydrochloride Accord finns som tabletter och är receptbelagt. Läkemedlet tas två 
gånger om dagen och dosen varierar beroende på hur stor dos patienten tidigare tog av andra 
diabetesläkemedel. Om Sitagliptin/Metformin hydrochloride Accord tas tillsammans med en sulfonureid 
eller insulin kan dosen sulfonureid eller insulin behöva sänkas för att undvika hypoglykemi (lågt 
blodsocker). Den maximala dosen sitagliptin är 100 mg per dag. Sitagliptin/Metformin hydrochloride 
Accord ska tas tillsammans med föda för att undvika eventuella magbesvär som orsakas av metformin. 
För mer information om hur du använder Sitagliptin/Metformin hydrochloride Accord, läs bipacksedeln 
eller tala med läkare eller apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Hur verkar Sitagliptin/Metformin hydrochloride Accord? 
Typ 2-diabetes är en sjukdom som innebär att bukspottkörteln inte producerar tillräckligt med insulin 
för att kontrollera blodsockernivåerna eller att kroppen inte kan använda insulinet effektivt. De aktiva 
substanserna i Sitagliptin/Metformin hydrochloride Accord har olika verkningssätt för att motverka 
detta. 
Sitagliptin är en dipeptidylpeptidas 4-hämmare (DPP 4-hämmare). Den verkar genom att blockera 
nedbrytningen av inkretinhormonerna i kroppen. Dessa hormoner frisätts efter en måltid och 
stimulerar bukspottkörtelns produktion av insulin. Genom att öka mängden inkretinhormoner i blodet 
stimulerar sitagliptin bukspottkörteln att producera mer insulin när blodsockernivåerna är höga. 
Sitagliptin har ingen effekt när blodsockernivån är låg. Sitagliptin minskar också den mängd blodsocker 
som bildas i levern genom att höja insulinnivåerna och sänka nivåerna av hormonet glukagon. 
Metformin verkar främst genom att hämma blodsockerproduktionen och minska upptaget i tarmen. 
Tillsammans bidrar detta till att sänka blodsockernivåerna och underlätta kontrollen av typ 2-diabetes. 
Hur har Sitagliptin/Metformin hydrochloride Accords effekt undersökts? 
Fördelarna och riskerna med de aktiva substanserna vid godkänd användning har redan studerats för 
referensläkemedlet, Janumet, och behöver inte studeras igen för Sitagliptin/Metformin hydrochloride 
Accord. 
Liksom för alla läkemedel har företaget lagt fram data om kvaliteten på Sitagliptin/Metformin 
hydrochloride Accord. Företaget genomförde också studier som visar att det är bioekvivalent med 
referensläkemedlet. Två läkemedel är bioekvivalenta när de bildar samma halter av den aktiva 
substansen i kroppen och förväntas därmed ha samma effekt. 
Vilka är fördelarna och riskerna med Sitagliptin/Metformin hydrochloride 
Accord? 
Eftersom Sitagliptin/Metformin hydrochloride Accord är ett generiskt läkemedel och är bioekvivalent 
med referensläkemedlet anses dess fördelar och risker vara desamma som för referensläkemedlet. 
Varför är Sitagliptin/Metformin hydrochloride Accord godkänt i EU? 
Europeiska läkemedelsmyndigheten (EMA) fann att det styrkts att Sitagliptin/Metformin hydrochloride 
Accord i enlighet med EU:s krav har likvärdig kvalitet och är bioekvivalent med Janumet. Myndigheten 
fann därför att fördelarna är större än de konstaterade riskerna, liksom för Janumet, och att 
Sitagliptin/Metformin hydrochloride Accord kan godkännas för användning i EU. 
Vad görs för att garantera säker och effektiv användning av 
Sitagliptin/Metformin hydrochloride Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sitagliptin/Metformin hydrochloride Accord har tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Sitagliptin/Metformin 
hydrochloride Accord kontinuerligt. Misstänkta biverkningar som har rapporterats för 
Sitagliptin/Metformin hydrochloride Accord utvärderas noggrant och nödvändiga åtgärder vidtas för att 
skydda patienterna. 
Sitagliptin/Metformin hydrochloride Accord (sitagliptin/metforminhydroklorid) 
EMA/382461/2022  
Sida 2/3 
 
 
 
Mer information om Sitagliptin/Metformin hydrochloride Accord 
Mer information om Sitagliptin/Metformin hydrochloride Accord finns på EMA:s webbplats: 
ema.europa.eu/medicines/human/EPAR/sitagliptin-metformin-hydrochloride-accord. Information om 
referensläkemedlet finns också på EMA:s webbplats. 
Sitagliptin/Metformin hydrochloride Accord (sitagliptin/metforminhydroklorid) 
EMA/382461/2022  
Sida 3/3 
 
 
 
