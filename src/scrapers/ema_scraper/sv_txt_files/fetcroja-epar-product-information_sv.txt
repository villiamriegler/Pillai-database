BILAGA I 
PRODUKTRESUMÉ 
1 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1.
LÄKEMEDLETS NAMN
Fetcroja 1 g pulver till koncentrat till infusionsvätska, lösning 
2.
KVALITATIV OCH KVANTITATIV SAMMANSÄTTNING
Varje injektionsflaska innehåller cefiderokolsulfattosylat motsvarande 1 g cefiderokol. 
Hjälpämne med känd effekt 
Varje injektionsflaska innehåller 7,64 mmol natrium (cirka 176 mg). 
För fullständig förteckning över hjälpämnen, se avsnitt 6.1. 
3.
LÄKEMEDELSFORM
Pulver till koncentrat till infusionsvätska, lösning (pulver till koncentrat). 
Vitt till benvitt pulver. 
4.
KLINISKA UPPGIFTER
4.1  Terapeutiska indikationer 
Fetcroja är avsett för behandling av infektioner orsakade av aeroba gramnegativa organismer hos 
vuxna med begränsade behandlingsalternativ (se avsnitt 4.2, 4.4 och 5.1). 
Hänsyn bör tas till officiella riktlinjer om lämplig användning av antibakteriella medel. 
4.2  Dosering och administreringssätt 
Det rekommenderas att Fetcroja bör användas för att behandla patienter som har begränsade 
behandlingsalternativ endast efter konsultation med en läkare med lämplig erfarenhet av behandling av 
infektionssjukdomar. 
Dosering 
Tabell 1 
Rekommenderad dos av Fetcroja1 till patienter med kreatininclearance (CrCL) 
≥ 90 ml/min2 
Njurfunktion 
Normal njurfunktion 
(CrCL ≥ 90 till < 120 ml/min) 
Dos 
2 g 
Frekvens 
Var 8:e timme 
Behandlingsti
d 
Tid enligt 
infektionsställe3 
Ökad njurclearance 
(CrCL ≥ 120 ml/min) 
2 g 
Var 6:e timme 
Tid enligt 
infektionsställe3 
1Ska användas i kombination med antibakteriella medel som är aktiva mot anaeroba och/eller grampositiva 
2 
patogener, när det är känt eller finns misstanke om att sådana organismer bidrar till den infektiösa processen. 
2Enligt beräkning med användning av Cockcroft-Gaults formel. 
3T.ex. för komplicerade urinvägsinfektioner inklusive pyelonefrit och komplicerade intraabdominella infektioner 
är den rekommenderade behandlingstiden 5 till 10 dagar. För sjukhusförvärvad pneumoni inklusive 
ventilatorassocierad pneumoni är den rekommenderade behandlingstiden 7 till 14 dagar. Behandling upp till 
21 dagar kan krävas. 
Särskilda patientgrupper 
Nedsatt njurfunktion 
Tabell 2 
Rekommenderad dos av Fetcroja till patienter med en CrCL < 90 ml/min1 
Njurfunktion 
Lindrigt nedsatt njurfunktion 
(CrCL ≥ 60 till < 90 ml/min) 
Måttligt nedsatt njurfunktion 
(CrCL ≥ 30 till < 60 ml/min) 
Svårt nedsatt njurfunktion 
(CrCL ≥ 15 till < 30 ml/min) 
Njursjukdom i terminalfas 
(CrCL < 15 ml/min)  
Dos 
2 g 
Frekvens 
Var 8:e timme 
1,5 g 
Var 8:e timme 
1 g 
Var 8:e timme 
0,75 g 
Var 12:e timme 
Patient med intermittent hemodialys2 
0,75 g 
Var 12:e timme 
1Enligt beräkning med användning av Cockcroft-Gaults formel. 
2Eftersom cefiderokol elimineras genom hemodialys, administreras cefiderokol vid första möjliga tidpunkt efter 
avslutad hemodialys under dagar med hemodialys. 
Nedsatt leverfunktion 
Ingen dosjustering krävs hos patienter med nedsatt leverfunktion (se avsnitt 5.2). 
Äldre patienter 
Ingen dosjustering krävs (se avsnitt 5.2). 
Pediatrisk population 
Säkerhet och effekt för Fetcroja hos barn under 18 år har ännu inte fastställts. Inga data finns 
tillgängliga. 
Administreringssätt 
Intravenös användning. 
Fetcroja administreras genom intravenös infusion under 3 timmar. 
För anvisningar om beredning och spädning av läkemedlet före administrering, se avsnitt 6.6. 
Om behandling med en kombination av ett annat läkemedel och Fetcroja inte kan undvikas ska 
administrering inte ske i samma spruta eller i samma infusionslösning. Det rekommenderas att 
intravenösa slangar spolas ordentligt mellan administrering av olika läkemedel. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
3 
Överkänslighet mot antibakteriellt läkemedel av cefalosporintyp. 
Allvarlig överkänslighet (t.ex. anafylaktisk reaktion, allvarlig hudreaktion) mot någon annan typ av 
betalaktam-antibiotika (t.ex. penicillin, monobaktamer eller karbapenemer). 
4.4  Varningar och försiktighet 
Överkänslighetsreaktioner 
Överkänslighet har rapporterats vid användning av cefiderokol (se avsnitt 4.3 och 4.8). 
Patienter med en anamnes på överkänslighet mot karbapenemer, penicilliner eller andra betalaktam-
antibiotika kan också vara överkänsliga mot cefiderokol. Innan behandling med Fetcroja sätts in, ska 
en noggrann utredning göras gällande tidigare överkänslighetsreaktioner mot betalaktam-antibiotika 
(se avsnitt 4.3). 
Om en allvarlig allergisk reaktion uppkommer måste behandlingen med Fetcroja genast avbrytas och 
adekvata akutåtgärder sättas in. 
Clostridioides difficile-associerad diarré 
Clostridioides difficile-associerad diarré har rapporterats för cefiderokol (se avsnitt 4.8). Tillståndet 
kan variera i svårighetsgrad från lindrig diarré till fatal kolit och bör beaktas hos patienter med diarré 
under eller efter administrering av cefiderokol. Avbrytande av cefiderokolbehandlingen och 
användning av stödjande åtgärder tillsammans med administrering av specifik behandling för 
Clostridioides difficile bör övervägas. Läkemedel som hämmar peristaltiken ska inte ges. 
Krampanfall 
Cefalosporiner har varit inblandade i att utlösa anfall. Patienter med kända sjukdomar med 
krampanfall ska fortsätta med behandling med antiepileptika. Patienter som utvecklar fokal tremor, 
myoklonus eller krampanfall ska utvärderas neurologiskt och sättas på behandling med antiepileptika, 
om sådan behandling inte redan har inletts. Cefiderokoldosen ska vid behov justeras baserat på 
njurfunktion (se avsnitt 4.2). I annat fall ska cefiderokol sättas ut. 
Begränsningar hos kliniska data 
I kliniska prövningar har cefiderokol endast använts för behandling av patienter med följande typer av 
infektion: komplicerade urinvägsinfektioner (cUTI), sjukhusförvärvad pneumoni, ventilatorassocierad 
pneumoni, vårdassocierad pneumoni, sepsis samt patienter med bakteriemi (vissa utan identifierad 
primär infektionshärd). 
Användningen av cefiderokol för att behandla patienter med infektioner orsakade av gramnegativa 
aeroba patogener som har begränsade behandlingsalternativ baseras på 
farmakokinetiska-farmakodynamiska analyser för cefiderokol och på begränsade kliniska data från en 
randomiserad klinisk prövning, i vilken 80 patienter behandlades med Fetcroja och 38 patienter 
behandlades med bästa tillgängliga behandling för infektioner orsakade av karbapenemresistenta 
organismer. 
Mortalitet av alla orsaker hos patienter med infektioner orsakade av karbapenem-resistenta 
gramnegativa bakterier 
En högre frekvens av mortalitet av alla orsaker observerades hos patienter som behandlades med 
cefiderokol jämfört med bästa tillgängliga behandling (BAT) i en randomiserad öppen prövning på 
kritiskt sjuka patienter med infektioner som är kända för att vara eller misstänks vara orsakade av 
karbapenem-restistenta gramnegativa bakterier. Den högre frekvensen av mortalitet av alla orsaker på 
dag 28 med cefiderokol förekom hos patienter som behandlades för nosokomial pneumoni, bakteriemi 
4 
och/eller sepsis (25/101 [24,8 %] jämfört med 9/49 (18,4 %] med BAT, behandlingsskillnad 6,4 %, 
95 % KI [−8,6; 19,2]). Mortaliteten av alla orsaker fortsatte att ligga högre hos patienter som 
behandlades med cefiderokol fram till slutet av studien (34/101 [33,7 %] jämfört med 9/49 [18,4 %] 
med BAT, behandlingsskillnad 15,3 %, 95 % KI [−0,2; 28,6]). Orsaken till den ökade mortaliteten har 
inte fastställts. I cefiderokol-gruppen fanns ett samband mellan mortalitet och infektion med 
Acinetobacter-arter, vilka utgjorde majoriteten av infektioner orsakade av icke-fermentativa 
organismer. Hos patienter med infektioner orsakade av andra icke-fermentativa organismer, var 
däremot inte mortaliteten högre i cefiderokolgruppen jämfört med BAT-gruppen. 
Cefiderokols aktivitetsspektrum 
Cefiderokol har liten eller ingen aktivitet mot majoriteten av grampositiva organismer och anaeroba 
organismer (se avsnitt 5.1). Ytterligare antibakteriella läkemedel ska användas när det är känt eller 
finns misstanke om att sådana patogener bidrar till den infektiösa processen. 
Icke-känsliga organismer 
Användning av cefiderokol kan resultera i överväxt av icke-känsliga organismer, vilket kan kräva 
behandlingsavbrott eller andra lämpliga åtgärder. 
Övervakning av njurfunktionen 
Njurfunktion bör övervakas regelbundet eftersom dosjustering kan behövas under behandlingen. 
Interaktioner av läkemedel/laboratorieprover 
Cefiderokol kan resultera i falskt positiva resultat för tester med urinsticka (protein i urin, ketoner eller 
ockult blod i urin): Alternativa testmetoder ska användas av kliniska laboratorier för att bekräfta 
positiva provresultat. 
Serokonvertering vid antiglobulintest (Coombs test) 
Ett positivt direkt eller indirekt antiglobulintest kan utvecklas under behandling med cefiderokol. 
Kontrollerad natriumkost 
Varje injektionsflaska på 1 g innehåller 7,64 mmol natrium (cirka 176 mg). 
Varje dos cefiderokol på 2 g, som beretts med 100 ml 0,9 % natriumklorid för injektion, ger 
30,67 mmol (705 mg) natrium och är cirka 35 % av det högsta dagliga kostintaget för vuxna som 
rekommenderas av WHO. Den totala dagliga dosen (2 g administrerat 3 gånger dagligen) av natrium 
från cefiderokolbehandlingen är 2,1 g, precis över det högsta dagliga natriumintaget på 2 g för en 
vuxen som rekommenderas av WHO. 
Vid beredning i 100 ml 5 % dextros för injektion ger varje dos cefiderokol på 2 g 15,28 mmol 
(352 mg) natrium. Den totala dagliga dosen (2 g administrerat 3 gånger dagligen) från cefiderokol 
berett i 5 % dextros för injektion är 1 056 mg, vilket är 53 % av det högsta dagliga kostintaget på 2 g 
för vuxna som rekommenderas av WHO. 
4.5 
Interaktioner med andra läkemedel och övriga interaktioner 
Baserat på in vitro-studier och två kliniska studier i fas 1 förväntas inga betydande 
läkemedelsinteraktioner mellan cefiderokol och substrat, hämmare eller inducerare av 
CYP450-enzymer eller transportproteiner (se avsnitt 5.2). 
5 
4.6  Fertilitet, graviditet och amning 
Graviditet 
Det finns inga eller begränsad mängd data (mindre än 300 graviditeter) från användning av 
cefiderokolnatrium hos gravida kvinnor. Djurstudier visar inga direkta eller indirekta skadliga 
reproduktionstoxikologiska effekter (se avsnitt 5.3). Som en försiktighetsåtgärd bör man undvika 
användning av Fetcroja under graviditet. 
Amning 
Det är okänt om Fetcroja/metaboliter utsöndras i bröstmjölk. Ett beslut måste fattas om man ska 
avbryta amningen eller avbryta/avstå från behandling med Fetcroja efter att man tagit hänsyn till 
fördelen med amning för barnet och fördelen med behandling för kvinnan. 
Fertilitet 
Effekten av cefiderokol på fertilitet hos människa har inte studerats. Baserat på prekliniska data från 
en studie med subklinisk exponering finns inga belägg för att Fetcroja påverkar manlig eller kvinnlig 
fertilitet (se avsnitt 5.3). 
4.7  Effekter på förmågan att framföra fordon och använda maskiner 
Fetcroja har ingen eller försumbar effekt på förmågan att framföra fordon och använda maskiner. 
4.8  Biverkningar 
Sammanfattning av säkerhetsprofilen 
De vanligaste biverkningarna var diarré (8,2 %), kräkningar (3,6 %), illamående (3,3 %) och hosta 
(2 %). 
Lista över biverkningar i tabellform 
Följande biverkningar har rapporterats i samband med cefiderokol under kliniska studier (tabell 3). 
Biverkningarna klassificeras enligt frekvens och klassificeringen av organsystem (SOC). 
Frekvenskategorierna definieras enligt: mycket vanliga (≥ 1/10), vanliga (≥ 1/100, < 1/10), mindre 
vanliga (≥ 1/1 000, < 1/100), sällsynta (≥ 1/10 000, < 1/1 000), mycket sällsynta (< 1/10 000), ingen 
känd frekvens (kan inte beräknas från tillgängliga data). Inom varje organsystemklass presenteras 
biverkningarna efter minskad svårighetsgrad. 
6 
Tabell 3 
Organsystemklass 
Lista över biverkningar i tabellform 
Vanliga 
Mindre vanliga 
Ingen känd 
frekvens 
(≥1/100, <1/10) 
(≥1/1 000, <1/100) 
Infektioner och 
infestationer 
Blodet och 
lymfsystemet 
Immunsystemet 
Andningsvägar, 
bröstkorg och 
mediastinum 
Magtarmkanalen 
Hud och subkutan 
vävnad 
Allmänna symtom 
och/eller symtom vid 
administreringsstället 
Undersökningar 
Kandidainfektion inklusive oral 
kandidainfektion, vulvovaginal 
kandidainfektion, candiduri,  
kolit orsakad av 
Clostridioides difficile inklusive 
pseudomembranös kolit och 
infektion orsakad av Clostridium 
difficile 
Hosta 
Diarré, illamående, kräkningar 
Utslag inklusive makulärt utslag, 
makulopapulöst utslag, 
erytematöst utslag och 
läkemedelsutlöst eruption 
Reaktion på infusionsstället 
inklusive smärta på 
infusionsstället, smärta på 
injektionsstället, erytem på 
infusionsstället och flebit på 
injektionsstället 
Förhöjt alaninaminotransferas, 
förhöjt gammaglutamyltransferas, 
förhöjt aspartataminotransferas, 
onormal leverfunktion, inklusive 
förhöjt leverfunktionsprov, förhöjt 
leverenzym, förhöjda 
transaminaser, onormalt 
leverfunktionsprov och förhöjt 
blodkreatinin 
Neutropeni 
Överkänslighet 
inklusive 
hudreaktioner och 
klåda 
Förhöjt blodurea 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Det saknas information om kliniska tecken och symtom som förknippas med en överdos av 
cefiderokol. 
Vid en överdos ska patienterna övervakas och behandlingsavbrott och allmän understödjande 
behandling övervägas. 
7 
Ungefär 60 % av cefiderokol elimineras genom en hemodialyssession på 3 till 4 timmar. 
5.
FARMAKOLOGISKA EGENSKAPER
5.1  Farmakodynamiska egenskaper 
Farmakoterapeutisk grupp: Antibakteriella medel för systemisk användning. ATC-kod: J01DI04 
Verkningsmekanism 
Cefiderokol är ett siderofor-cefalosporin. Förutom passiv diffusion genom yttermembranens 
porinkanaler, kan cefiderokol binda till extracellulärt fritt järn via sin siderofor-sidokedja, vilket 
medger aktiv transport via siderofor-upptagningssystemen in till den gramnegativa bakteriens 
periplasmiska utrymme. Cefiderokol binder därefter till penicillinbindande proteiner (PBP) och 
hämmar därigenom bakteriell peptidoglykan-cellväggssyntes, vilket leder till cellysering och död. 
Resistens 
Mekanismer som kan leda till bakteriell resistens mot cefiderokol omfattar mutanta eller förvärvade 
penicillinbindande proteiner; betalaktamasenzymer med förmågan att hydrolysera cefiderokol; 
mutationer som påverkar regleringen av bakteriellt järnupptag; mutationer i 
siderofor-transportproteiner; överuttryck av ursprungliga bakteriesideroforer. 
Effekten av antibakteriell aktivitet in vitro av cefiderokol mot normalt känsliga arter påverkas inte av 
flertalet betalaktamaser, inklusive metalloenzymer. På grund av det siderofor-medierade 
cellingångssättet påverkas cefiderokolaktivitetens in vitro-aktivitet vanligen mindre av porinförlust 
eller effluxmedierad resistens jämfört med många andra betalaktammedel. 
Cefiderokol har liten eller ingen aktivitet mot grampositiva eller anaeroba bakterier på grund av 
inneboende resistens. 
Antibakteriell aktivitet i kombination med andra antibakteriella medel 
Studier in vitro uppvisade ingen antagonism mellan cefiderokol och amikacin, ceftazidim/avibaktam, 
ceftolozan/tazobaktam, ciprofloxacin, klindamycin, kolistin, daptomycin, linezolid, meropenem, 
metronidazol, tigecyklin eller vankomycin. 
Brytpunkter för känslighetstester 
Brytpunkter för minsta hämmande koncentration (MIC) fastställda av europeiska kommittén för 
resistensbestämning (EUCAST, European Committee on Antimicrobial Susceptibility Testing) för 
cefiderokol är följande: 
Organismer 
Enterobacterales 
Pseudomonas aeruginosa 
Minsta hämmande koncentrationer (mg/l) 
Resistent 
Känslighet 
> 2
≤ 2 
> 2
≤ 2 
Farmakokinetiskt/farmakodynamiskt förhållande 
Tiden som plasmakoncentrationerna av obundet cefiderokol överstiger minsta hämmande 
koncentration (%fT>MIC) mot den infekterande organismen har konstaterats korrelera bäst med 
effekten. 
8 
Antibakteriell aktivitet mot specifika patogener 
Studier in vitro tyder på att följande patogener är känsliga för cefiderokol i frånvaro av förvärvade 
resistensmekanismer: 
Aeroba gramnegativa organismer 
Achromobacter spp. 
Acinetobacter baumannii-komplex 
Burkholderia cepacia-komplex 
Citrobacter freundii-komplex 
Citrobacter koseri 
Escherichia coli 
Enterobacter cloacae-komplex 
Klebsiella (Enterobacter) aerogenes 
Klebsiella pneumoniae 
Klebsiella oxytoca 
Morganella morganii 
Proteus mirabilis 
Proteus vulgaris 
Providencia rettgeri 
Serratia spp. 
Pseudomonas aeruginosa 
Serratia marcescens 
Stenotrophomonas maltophilia 
Studier in vitro tyder på att följande arter inte är känsliga för cefiderokol: 
Aeroba grampositiva organismer 
Anaeroba organismer 
Pediatrisk population 
Europeiska läkemedelsmyndigheten har senarelagt kravet att skicka in studieresultat för Fetcroja för 
en eller flera grupper av den pediatriska populationen för behandling av infektioner orsakade av 
aeroba gramnegativa bakterier (information om pediatrisk användning finns i avsnitt 4.2). 
5.2  Farmakokinetiska egenskaper 
Efter upprepade doser av cefiderokol, ses ingen ackumulering vid administrering var 8:e timme till 
friska vuxna försökspersoner med normal njurfunktion. 
Distribution 
Bindningen av cefiderokol till humana plasmaproteiner, huvudsakligen albumin, ligger inom 
intervallet 40 till 60 %. Geometrisk medelvolym (%CV) av distribution under cefiderokols slutfas hos 
friska vuxna försökspersoner (n = 43) efter intravenös administrering av en enkeldos cefiderokol på 
2 g var 18,0 l (18,1 %), i likhet med extracellulär vätskevolym. 
Metabolism 
Efter administrering av en enkeldos på 1 g [14C]-märkt cefiderokol som infunderats under 1 timme 
stod cefiderokol för 92,3 % av plasma-AUC för total radioaktivitet. Den mest predominanta 
metaboliten, pyrrolidinklorbensamid (PCBA, vilket är en nedbrytningsprodukt av cefiderokol), stod 
för 4,7 % av plasma-AUC för total radioaktivitet, medan andra mindre metaboliter var och en stod för 
< 2 % av plasma-AUC för total radioaktivitet. 
9 
Interaktion med andra läkemedel 
Samtidig administrering av doser på 2 g cefiderokol som gavs var 8:e timme, påverkade inte 
farmakokinetiken av midazolam (ett CYP3A-substrat), furosemid (ett OAT1- och OAT3-substrat) 
eller metformin (ett OCT1-, OCT2- och MATE2-K-substrat). Samtidig administrering av doser på 2 g 
cefiderokol som gavs var 8:e timme, ökade AUC för rosuvastatin (ett OATP1B3-substrat) med 21 %, 
vilket inte ansågs vara kliniskt betydelsefullt. 
Eliminering 
Den slutliga halveringstiden för eliminering hos friska vuxna försökspersoner var 2 till 3 timmar. 
Geometriskt medel (%CV) för clearance av cefiderokol hos friska försökspersoner uppskattas vara 
5,18 (17,2 %) l/tim. Cefiderokol elimineras primärt via njurarna. Efter administrering av en enkeldos 
på 1 g [14C]-märkt cefiderokol som infunderats under 1 timme var mängden total radioaktivitet som 
utsöndrades i urin 98,6 % av den administrerade dosen, medan 2,8 % av den administrerade dosen 
utsöndrades i feces. Mängden av oförändrat cefiderokol som utsöndrades i urin var 90,6 % av den 
administrerade dosen. 
Linjäritet/icke-linjäritet 
Cefiderokol uppvisar linjär farmakokinetik inom dosintervallet 100 mg till 4 000 mg. 
Särskilda patientgrupper 
I en populationsfarmakokinetisk analys hade ålder, kön och etnicitet ingen kliniskt relevant effekt på 
cefiderokols farmakokinetik. 
Pediatrisk population 
Farmakokinetiska studier med cefiderokol har inte genomförts hos spädbarn och barn under 18 år (se 
avsnitt 4.2). 
Nedsatt njurfunktion 
Farmakokinetiken för cefiderokol efter administrering av en enkeldos på 1 g utvärderades hos 
försökspersoner med lindrigt nedsatt njurfunktion (n=8, uppskattad glomerulär filtreringshastighet 
[eGFR] 60 till < 90 ml/min/1,73 m2), måttligt nedsatt njurfunktion (n=7, eGFR 30 till 
< 60 ml/min/1,732), svårt nedsatt njurfunktion (n=6, eGFR mindre än 30 ml/min/1,732), njursjukdom i 
slutstadium (ESRD) som kräver hemodialys (n=8) och friska försökspersoner med normal 
njurfunktion (n=8, uppskattad kreatininclearance på minst 90 ml/min). Den geometriska medelkvoten 
(GMR; lindrig, måttlig, svår eller ESRD utan hemodialys/normal njurfunktion) och 90 % 
konfidensintervall (KI) för AUC av cefiderokol var 1,0 (0,8; 1,3), 1,5 (1,2; 1,9), 2,5 (2,0; 3,3) och 4,1 
(3,3; 5,2). Ungefär 60 % av Fetcroja eliminerades genom en hemodialyssession på 3 till 4 timmar. 
Rekommenderade dosjusteringar för personer med varierande grad av nedsatt njurfunktion, förväntas 
ge jämförbar exponering som hos personer med normal njurfunktion eller lindrigt nedsatt njurfunktion 
(se avsnitt 4.2). 
Patienter med ökad njurclearance 
Simuleringar med populations PK-modellen visade att den rekommenderade dosjusteringen för ARC 
(augmented renal clearance, ökad njurclearance) ger exponeringar, inklusive %T>MIC av Fetcroja, som 
är jämförbara med de som ses hos patienter med normal njurfunktion. 
Nedsatt leverfunktion 
Nedsatt leverfunktion förväntas inte förändra elimineringen av Fetcroja, eftersom 
metabolism/utsöndring via levern representerar en liten eliminationsväg för Fetcroja. 
10 
5.3  Prekliniska säkerhetsuppgifter 
Gängse studier avseende säkerhetsfarmakologi eller genotoxicitet visade inte några särskilda risker för 
människa. Studier av karcinogenicitet har inte utförts med cefiderokol. 
Cefiderokol var negativt för mutagenicitet i ett omvänt mutationsanalystest in vitro med bakterier och i 
genmutationsanalys av HPRT (hypoxantin-fosforibosyl-transferas) in vitro i humanceller. Positiva 
fynd sågs i ett test av kromosomavvikelser in vitro i odlade TK6-celler och en lymfomanalys på mus 
in vitro. Det fanns inga belägg för genotoxicitet in vivo (mikrokärntest och comet-analys hos råtta). 
Cefiderokol försämrade inte fertilitet och tidig embryonal utveckling hos råttor som behandlats med 
cefiderokol intravenöst upp till 1 000 mg/kg/dygn, motsvarande en marginal för klinisk exponering på 
0,8. Det fanns inga belägg för teratogenicitet eller embryotoxicitet hos råttor eller möss som fick 
1 000 mg/kg/dygn eller 2 000 mg /kg/dygn, motsvarande marginaler för klinisk exponering på 0,9 och 
1,3. 
Cefiderokol hade inga negativa effekter på tillväxt och utveckling, inklusive kognitiv funktion, hos 
juvenila råttor som fick 1 000 mg/kg/dygn subkutant från dag 7 till dag 27 efter födseln eller 
600 mg/kg/dygn intravenöst från dag 28 till dag 48 efter födseln. 
6.
FARMACEUTISKA UPPGIFTER
6.1  Förteckning över hjälpämnen 
Sackaros 
Natriumklorid 
Natriumhydroxid (pH-justering) 
6.2 
Inkompatibiliteter 
Detta läkemedel får inte blandas med andra läkemedel förutom de som nämns i avsnitt 6.6. 
Om behandling med en kombination av ett annat läkemedel och Fetcroja inte kan undvikas ska 
administrering inte ske i samma spruta eller i samma infusionslösning. Det rekommenderas att 
intravenösa slangar spolas ordentligt mellan administrering av olika läkemedel 
6.3  Hållbarhet 
Pulver 
3 år. 
Stabilitet av beredd lösning i injektionsflaskan 
Kemisk och fysikalisk stabilitet vid användning efter beredning har visats för 1 timme vid 25 °C. 
Från mikrobiologisk synpunkt ska det beredda läkemedlet användas omedelbart, såvida inte metoden 
för öppnande/beredning utesluter risk för mikrobiell kontaminering. Om det inte används omedelbart, 
ansvarar användaren för lagringstider och förvaringsförhållanden under användning och dessa bör inte 
överstiga 1 timme vid 25 °C. 
Stabilitet av spädd lösning i infusionspåsen 
Kemisk, mikrobiologisk och fysikalisk stabilitet under användning efter spädning har visats för 
6 timmar vid 25 °C och för 24 timmar vid 2 till 8 °C skyddat från ljus, följt av 6 timmar vid 25 °C. 
11 
Från mikrobiologisk synpunkt ska spädda läkemedel användas omedelbart. Om de inte används 
omedelbart, ansvarar användaren för lagringstider och förvaringsförhållanden under användning och 
dessa ska normalt inte överstiga 6 timmar vid 25 °C eller 24 timmar vid 2 till 8 °C skyddat från ljus, 
följt av 6 timmar vid 25 °C, såvida inte spädningen har ägt rum under kontrollerade och validerade 
aseptiska förhållanden. 6-timmarsperioden vid 25 °C ska inkludera perioden för 
läkemedelsadministreringen på 3 timmar (se avsnitt 4.2). Om infusionslösningen förvaras i kylskåp, 
ska infusionspåsen tas ut och få anta rumstemperatur före användning. 
För beredning av lösning för administrering, se avsnitt 6.6. 
6.4  Särskilda förvaringsanvisningar 
Förvaras i kylskåp (2 °C–8 °C). 
Förvaras i originalkartongen. Ljuskänsligt. 
Förvaringsanvisningar för läkemedlet efter beredning och spädning finns i avsnitt 6.3. 
6.5  Förpackningstyp och innehåll 
Injektionsflaska à 14 ml (klar injektionsflaska av glas typ I), propp av klorobutylelastomer och 
aluminiumförsegling med ett snäpplock av plast. Injektionsflaskorna är förpackade i en pappkartong. 
Förpackningsstorlek: 10 injektionsflaskor. 
6.6  Särskilda anvisningar för destruktion och övrig hantering 
Varje injektionsflaska är endast avsedd för engångsbruk. 
Pulvret ska antingen beredas med 10 ml natriumklorid 9 mg/ml (0,9 %) lösning för injektion eller 5 % 
dextros för injektion, taget från påsar om 100 ml, vilka sedan ska användas för beredning av den 
slutliga infusionslösningen. Skaka försiktigt för att lösa upp pulvret. Injektionsflaskan ska få stå tills 
skummet som bildats på ytan har försvunnit (vanligen inom 2 minuter). Den slutliga volymen av den 
beredda lösningen i injektionsflaskan blir cirka 11,2 ml (varning: den beredda lösningen är inte avsedd 
för direkt injektion). 
För att bereda de nödvändiga doserna bör lämplig volym av den beredda lösningen dras upp ur 
injektionsflaskan enligt tabell 4. Tillsätt den utdragna volymen till infusionspåsen med återstoden av 
100 ml natriumklorid 9 mg/ml (0,9 %) lösning för injektion eller 5 % dextros för injektion. Före 
användning ska den utspädda läkemedelslösningen i infusionspåsen inspekteras visuellt med avseende 
på partiklar och missfärgning. Missfärgade lösningar eller lösningar med synliga partiklar får inte 
användas. 
Tabell 4 
Dos 
cefiderokol 
Beredning av cefiderokoldoser 
Antal 
injektionsflaskor à 
1 g cefiderokol 
som ska beredas 
Volym att dra upp ur 
beredd(a)  
injektionsflaska(-or) 
2 g 
2 injektionsflaskor 
1,5 g 
2 injektionsflaskor 
11,2 ml (hela innehållet) 
från båda 
injektionsflaskorna 
11,2 ml (hela innehållet) 
från den första 
injektionsflaskan OCH 
12 
Total volym 
cefiderokollösning som ska 
spädas ytterligare i minst 
100 ml 0,9 % 
natriumklorid för injektion 
eller 5% dextros för 
injektion 
22,4 ml 
16,8 ml 
5,6 ml från den andra 
injektionsflaskan 
1 g 
0,75 g 
1 injektionsflaska 
1 injektionsflaska 
11,2 ml (hela innehållet) 
8,4 ml 
11,2 ml 
8,4 ml 
Aseptiska standardtekniker ska användas för beredning och administrering av lösning. 
Ej använt läkemedel och avfall ska kasseras enligt gällande anvisningar. 
INNEHAVARE AV GODKÄNNANDE FÖR FÖRSÄLJNING
7. 
Shionogi B.V. 
Herengracht 464,  
1017CA Amsterdam 
Nederländerna 
8. 
NUMMER PÅ GODKÄNNANDE FÖR FÖRSÄLJNING
EU/1/20/1434/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 23 april 2020 
10.  DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
13 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
ACS Dobfar S.P.A. 
Nucleo Industriale S. Atto 
Localita S. Nicolo a Tordino 
64100 
Teramo 
ITALIEN 
Shionogi B.V. 
Herengracht 464, 
1017CA Amsterdam 
Nederländerna 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET   
 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
  på begäran av Europeiska läkemedelsmyndigheten, 
  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
15 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Fetcroja 1 g pulver till koncentrat till infusionsvätska, lösning 
cefiderokol 
2. 
DEKLARATION AV AKTIV(A) SUBSTANS(ER) 
Varje injektionsflaska innehåller cefiderokolsulfattosylat motsvarande 1 g cefiderokol. 
3. 
FÖRTECKNING ÖVER HJÄLPÄMNEN 
Innehåller sackaros, natriumklorid och natriumhydroxid. 
4. 
LÄKEMEDELSFORM OCH FÖRPACKNINGSSTORLEK 
Pulver till koncentrat till infusionsvätska, lösning 
10 injektionsflaskor 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Intravenös användning 
Spädes för användning 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i kylskåp 
Förvaras i originalkartongen. Ljuskänsligt. 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Shionogi B.V. 
Herengracht 464 
1017CA Amsterdam 
Nederländerna 
12.  NUMMER PÅ GODKÄNNANDE FÖR FÖRSÄLJNING 
EU/1/20/1434/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17. 
UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
18. 
ÖGA 
PC 
SN 
NN 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
ETIKETT PÅ INJEKTIONSFLASKA 
1. 
LÄKEMEDLETS NAMN OCH ADMINISTRERINGSVÄG 
Fetcroja 1 g pulver till koncentrat 
cefiderokol 
i.v. 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
1 g 
6. 
ÖVRIGT 
20 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Fetcroja 1 g pulver till koncentrat till infusionsvätska, lösning 
cefiderokol 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller sjuksköterska. 
Om du får biverkningar, tala med läkare eller sjuksköterska. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
1.  Vad Fetcroja är och vad det används för 
2.  Vad du behöver veta innan du ges Fetcroja 
3.  Hur Fetcroja används 
4.  Eventuella biverkningar 
5.  Hur Fetcroja ska förvaras 
6.  Förpackningens innehåll och övriga upplysningar 
1. 
Vad Fetcroja är och vad det används för 
Fetcroja innehåller den aktiva substansen cefiderokol. Det är ett antibiotika-läkemedel som ingår i 
gruppen antibiotika som kallas cefalosporiner. Antibiotika hjälper till att bekämpa bakterier som 
orsakar infektioner. 
Fetcroja används hos vuxna för att behandla infektioner som orsakas av vissa typer av bakterier när 
andra antibiotika inte kan användas. 
2. 
Vad du behöver veta innan du ges Fetcroja 
Använd inte Fetcroja 
 
om du är allergisk mot cefiderokol eller något annat innehållsämne i detta läkemedel (anges i 
avsnitt 6). 
om du är allergisk mot andra antibiotika som kallas cefalosporiner, 
om du har fått en allvarlig allergisk reaktion mot vissa antibiotika, såsom penicilliner eller 
karbapenemer. Sådana reaktioner kan omfatta allvarligt flagnande hud, svullnad av händerna, 
ansiktet, fötterna, läpparna, tungan eller halsen, eller svårigheter att svälja eller andas. 
➔  Tala med läkare om något av detta gäller dig. 
Varningar och försiktighet 
Tala med läkare eller sjuksköterska innan du ges Fetcroja: 
 
om du någon gång har fått en allergisk reaktion mot andra antibiotika. Se även ovanstående 
avsnitt, ”Använd inte Fetcroja”, 
om du har njurbesvär. Din läkare kommer att justera dosen för att säkerställa att du inte får för 
mycket eller för lite läkemedel, 
om du får diarré under behandlingen, 
om du står på saltfattig kost, 
 
 
 
 
 
22 
 
 
 
 
 
 
 
 
 
 
 
 
 
 
om du någon gång har fått krampanfall. 
 
➔  Tala med läkare eller sjuksköterska innan du ges Fetcroja. 
Ny infektion 
Även om Fetcroja kan bekämpa vissa bakterier, är det möjligt att du kan få en annan infektion, 
orsakad av en annan organism, under eller efter behandlingen. Läkaren kommer att övervaka dig noga 
med avseende på eventuella nya infektioner och ge dig en annan behandling vid behov. 
Blod-/laboratorieprover 
Tala om för läkaren att du tar Fetcroja, om du ska lämna några blod-/laboratorieprover. Detta beror på 
att behandlingen med Fetcroja kan orsaka ett onormal provresultat. Resultaten från något som kallas 
antiglobulintest (där man tittar efter förekomst av antikroppar som kan förstöra röda blodkroppar) kan 
påverkas, på grund av att ditt immunsystem reagerar på Fetcroja. Fetcroja kan även resultera i falskt 
positiva resultat för tester med urinsticka (protein i urin eller diabetesmarkörer): 
Barn och ungdomar 
Fetcroja ska inte ges till barn och ungdomar under 18 år. Detta beror på att det inte är känt om 
läkemedlet är säkert att använda hos dessa åldergrupper. 
Andra läkemedel och Fetcroja 
Tala om för läkare eller sjuksköterska om du tar, nyligen har tagit eller kan tänkas ta andra läkemedel. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du använder detta läkemedel. 
Körförmåga och användning av maskiner 
Fetcroja påverkar inte förmågan att framföra fordon och använda maskiner. 
Fetcroja innehåller natrium 
Detta läkemedel innehåller 7,64 mmol (176 mg) natrium per injektionsflaska. Den totala dagliga dosen 
är 2,1 g, precis över det högsta dagliga natriumintaget på 2 g för en vuxen som rekommenderas av 
WHO. Tala med läkare innan du ges Fetcroja, om du står på saltfattig kost. 
3. 
Hur Fetcroja används 
Läkaren eller sjuksköterskan kommer att ge dig detta läkemedel som en infusion (ett dropp) i en ven 
under 3 timmar, tre gånger dagligen. Den vanliga rekommenderade dosen är 2 g. 
Antalet dagar som du kommer att ges behandling med Fetcroja beror på vilken typ av infektion du har 
och hur väl infektionen botas. 
Om du får någon form av smärta på stället för Fetcroja-infusionen, tala med läkaren eller 
sjuksköterskan. 
Personer med njurbesvär 
Om du har njurbesvär, tala med läkaren innan du ges Fetcroja. Läkaren kommer att justera dosen av 
Fetcroja. 
Om du ges för stor mängd av Fetcroja 
Eftersom Fetcroja ges av läkare eller sjuksköterska är det osannolikt att du ges felaktig dos. Tala med 
läkaren eller sjuksköterskan genast, om du tror att du har fått för stor mängd Fetcroja. 
Om du har glömt en dos Fetcroja 
Om du tror att du inte har fått en dos Fetcroja, tala genast med läkaren eller sjuksköterskan. 
23 
 
 
 
 
 
 
 
 
 
 
 
 
 
 
 
 
Om du har ytterligare frågor om detta läkemedel, kontakta läkare eller sjuksköterska. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Allvarliga biverkningar 
Tala omedelbart med läkare om du märker någon av följande allvarliga biverkningar. Du kan behöva 
akut medicinsk behandling: 
 
Svår allergisk reaktion: symtomen omfattar plötslig svullnad av läpparna, ansiktet, halsen eller 
tungan, allvarliga hudutslag eller andra allvarliga hudreaktioner, svårighet att svälja eller andas. 
Denna reaktion kan vara livshotande. 
Diarré som förvärras eller inte går över, eller avföring som innehåller blod eller slem. Detta kan 
förekomma under behandlingen eller efter avslutad behandling. Om det förekommer, ta inte 
läkemedel som stoppar eller hämmar tarmrörelser. 
 
➔  Tala omedelbart med läkare om du märker någon av ovanstående allvarliga biverkningar. 
Andra biverkningar 
Tala med läkare eller sjuksköterska om du märker någon av följande biverkningar. 
Vanliga 
(kan förekomma hos upp till 1 av 10 personer) 
 
 
 
 
 
 
 
Illamående eller kräkningar 
Svullnad, rodnad och/eller smärta runt nålen där läkemedlet ges i en ven 
Svampinfektioner, t.ex. kandidainfektion (torsk) 
Förhöjda nivåer av leverenzymer, som påvisas i blodprover 
Hosta 
Utslag, med små förhöjda ojämnheter 
Allvarlig tarminfektion, som kallas kolit orsakad av Clostridioides difficile. Symtomen omfattar 
vattnig diarré, buksmärta, feber m.m. 
Förhöjda värden av kreatinin i blodet 
 
Mindre vanliga 
(kan förekomma hos upp till 1 av 100 personer) 
 
Förhöjda nivåer av urinämne i blodet 
 
Allergi mot Fetcroja 
Ingen känd frekvens 
(kan inte beräknas från tillgängliga data) 
 
Minskat antal av en viss sorts vita blodkroppar (neutrofila granulocyter) 
Rapportering av biverkningar 
Om du får biverkningar, tala med läkare eller sjuksköterska. Detta gäller även eventuella biverkningar 
som inte nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Fetcroja ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten. Utgångsdatumet är den sista dagen i angiven 
månad. 
24 
 
 
 
 
 
 
 
 
 
 
 
 
 
Oöppnade injektionsflaskor förvaras i kylskåp (2–8 °C). 
Förvaras i originalförpackningen. Ljuskänsligt. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är cefiderokolsulfattosylat, motsvarande 1 g cefiderokol. 
Övriga hjälpämnen är sackaros, natriumklorid och natriumhydroxid. 
Läkemedlets utseende och förpackningsstorlekar 
Fetcroja är ett vitt till benvitt pulver till koncentrat till infusionsvätska, lösning, i en injektionsflaska. 
Finns tillgängligt i förpackningar som innehåller 10 injektionsflaskor. 
Innehavare av godkännande för försäljning 
Shionogi B.V. 
Herengracht 464 
1017CA Amsterdam 
Nederländerna 
Tillverkare 
ACS DOBFAR S.P.A 
Nucleo Industriale S. Atto 
(loc. S. Nicolo’ a Tordino) 
64100 Teramo (TE) 
Shionogi B.V. 
Herengracht 464 
1017CA Amsterdam 
Nederländerna 
Kontakta ombudet för innehavaren av godkännandet för försäljning om du vill veta mer om detta 
läkemedel: 
AT, BE, BG, CY, CZ, DK, EE, EL, FI, HR, 
HU, IE, IS, LT, LU, LV, MT, NL, NO, PL, 
PT, RO, SE, SI, SK 
Shionogi B.V. Tel/Tel./ Teл./ Tlf/ Tél/ Puh/ 
Sími/ Τηλ: 
+31204917439 
contact@shionogi.eu 
Deutschland 
Shionogi GmbH 
Tel: + 49 (0)30 2062980 66 
kontakt@shionogi.eu 
España 
Shionogi SLU 
Tel: + 34 911 239 258 
contacta@shionogi.eu 
UK (NI) 
Shionogi B.V 
Tel: + 44 (0) 2891248945 
contact@shionogi.eu 
Italia 
Shionogi Srl 
Tel: + 39 06 94 805 118 
contattaci@shionogi.eu 
France 
Shionogi SAS 
Tel: +33 (0) 186655806 
contactfrance@shionogi.eu 
25 
 
 
 
 
 
 
 
 
 
 
 
 
 
 
 
 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
--------------------------------------------------------------------------------------------------------------------------- 
Följande uppgifter är endast avsedda för hälso- och sjukvårdspersonal: 
Varje injektionsflaska är endast avsedd för engångsbruk. 
Pulvret ska antingen beredas med 10 ml natriumklorid 9 mg/ml (0,9 %) lösning för injektion eller 5 % 
dextros för injektion, taget från påsar om 100 ml, vilka sedan ska användas för beredning av den 
slutliga infusionslösningen. Skaka försiktigt för att lösa upp pulvret. Injektionsflaskan ska få stå tills 
skummet som bildats på ytan har försvunnit (vanligen inom 2 minuter). Den slutliga volymen av den 
beredda lösningen i injektionsflaskan blir cirka 11,2 ml (varning: den beredda lösningen är inte avsedd 
för direkt injektion). 
För att bereda de nödvändiga doserna bör lämplig volym av den beredda lösningen dras upp ur 
injektionsflaskan enligt tabell nedan. Tillsätt den utdragna volymen till infusionspåsen med återstoden 
av 100 ml natriumklorid 9 mg/ml (0,9 %) lösning för injektion eller 5 % dextros för injektion. Före 
användning ska den utspädda läkemedelslösningen i infusionspåsen inspekteras visuellt med avseende 
på partiklar och missfärgning. Missfärgade lösningar eller lösningar med synliga partiklar får inte 
användas. 
Beredning av cefiderokoldoser 
Dos 
cefiderokol 
Antal 
injektionsflaskor à 
1 g cefiderokol 
som ska beredas 
Volym att dra upp ur 
beredd(a) injektionsflaska(-
or) 
Total volym 
cefiderokollösning som 
ska spädas ytterligare i 
minst 100 ml 0,9 % 
natriumklorid för 
injektion eller 5% 
dextros för injektion 
2 g 
1,5 g 
2 injektionsflaskor 
2 injektionsflaskor 
1 g 
0,75 g 
1 injektionsflaska 
1 injektionsflaska 
11,2 ml (hela innehållet) från 
båda injektionsflaskorna 
11,2 ml (hela innehållet) från 
den första injektionsflaskan 
OCH 
5,6 ml från den andra 
injektionsflaskan 
11,2 ml (hela innehållet) 
8,4 ml 
22,4 ml 
16,8 ml 
11,2 ml 
8,4 ml 
Aseptiska standardtekniker ska användas för beredning och administrering av lösning. 
Detta läkemedel får inte blandas med andra läkemedel, förutom de som nämns ovan i detta avsnitt. 
Om behandling med en kombination av ett annat läkemedel och Fetcroja inte kan undvikas ska 
administrering inte ske i samma spruta eller i samma infusionslösning. Det rekommenderas att 
intravenösa slangar spolas ordentligt mellan administrering av olika läkemedel. 
26 
 
 
 
 
 
 
 
 
 
 
 
 
 
 
 
 
Ej använt läkemedel och avfall ska kasseras enligt gällande anvisningar. 
27 
