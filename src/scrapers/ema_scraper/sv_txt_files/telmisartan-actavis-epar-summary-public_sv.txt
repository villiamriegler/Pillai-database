EMA/14880/2015 
EMEA/H/C/001168 
Sammanfattning av EPAR för allmänheten 
Telmisartan Actavis 
telmisartan 
Detta är en sammanfattning av det offentliga europeiska utredningsprotokollet (EPAR) för Telmisartan 
Actavis. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Telmisartan Actavis? 
Telmisartan Actavis är ett läkemedel som innehåller den aktiva substansen telmisartan. Det finns som 
tabletter (20 mg, 40 mg och 80 mg). 
Telmisartan Actavis är ett generiskt läkemedel. Detta innebär att Telmisartan Actavis liknar ett 
referensläkemedel som redan har godkänts inom Europeiska unionen (EU). Referensläkemedlet är 
Micardis. Mer information om generiska läkemedel finns i dokumentet med frågor och svar här 
Vad används Telmisartan Actavis för? 
Telmisartan Actavis används för att behandla essentiell hypertoni (högt blodtryck) hos vuxna. 
”Essentiell” innebär att hypertonin inte har någon påvisbar orsak. 
Telmisartan Actavis används även för att förhindra kardiovaskulära problem (problem med hjärta och 
blodkärl) som hjärtinfarkt eller stroke. Det ges till patienter som har haft problem på grund av 
blodproppar (som hjärtsjukdom, stroke eller kärlsjukdom) eller som har typ 2-diabetes som har skadat 
ett organ (till exempel ögon, hjärta eller njurar). 
Läkemedlet är receptbelagt. 
Hur används Telmisartan Actavis? 
Vid behandling av essentiell hypertoni är den vanliga rekommenderade dosen Telmisartan Actavis 40 
mg en gång dagligen, men hos vissa patienter kan en lägre dos på 20 mg per dag ha en bättre effekt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Om önskat blodtryck inte uppnås kan dosen ökas till 80 mg eller ett annat läkemedel mot hypertoni 
läggas till, som till exempel hydroklortiazid. 
För förebyggande av kardiovaskulära problem är den rekommenderade dosen 80 mg en gång om 
dagen. Läkaren bör övervaka patientens blodtryck noggrant när behandlingen med Telmisartan Actavis 
inleds och kan besluta att justera patientens blodtryckssänkande medicinering. Patienter med allvarligt 
nedsatt njurfunktion ska ges en lägre startdos på 20 mg en gång dagligen. Patienter med lindrigt eller 
måttligt nedsatt leverfunktion ska inte ges doser som överstiger 40 mg per dag. 
Hur verkar Telmisartan Actavis? 
Den aktiva substansen i Telmisartan Actavis, telmisartan, är en angiotensin II-receptorantagonist, 
vilket innebär att den blockerar effekten av ett hormon i kroppen, kallat angiotensin II. Angiotensin II 
är en kraftfull vasokonstriktor (ett ämne som får blodkärlen att dras samman). Genom att blockera de 
receptorer som angiotensin II vanligtvis binder till hindrar telmisartan hormonet från att ha någon 
effekt och därmed kan blodkärlen vidgas. Blodtrycket kan då sjunka och riskerna förknippade med 
högt blodtryck, som hjärtinfarkt och stroke, minskar. Det blir även lättare för hjärtat att pumpa blod, 
vilket kan bidra till att minska risken för framtida hjärt-kärlproblem. 
Hur har Telmisartan Actavis effekt undersökts? 
Eftersom Telmisartan Actavis är ett generiskt läkemedel har studier av människor varit begränsade till 
prövningar för att fastställa att det är bioekvivalent med referensläkemedlet Micardis. Två läkemedel är 
bioekvivalenta när de bildar samma nivåer av den aktiva substansen i kroppen. 
Vilka är fördelarna och riskerna med Telmisartan Actavis? 
Eftersom Telmisartan Actavis är ett generiskt läkemedel och bioekvivalent med referensläkemedlet 
antas dess nytta och risker vara desamma som för referensläkemedlet. 
Varför har Telmisartan Actavis godkänts? 
CHMP fann att Telmisartan Actavis i enlighet med EU:s krav har visats ha en kvalitet som är jämförbar 
och bioekvivalent med Micardis. CHMP ansåg därför att nyttan är större än de konstaterade riskerna, 
liksom för Micardis. Kommittén rekommenderade att Telmisartan Actavis skulle godkännas för 
försäljning. 
Mer information om Telmisartan Actavis 
Den 30 september 2010 beviljade Europeiska kommissionen ett godkännande för försäljning av 
Telmisartan Actavis som gäller i hela EU. 
EPAR för Telmisartan Actavis finns i sin helhet på myndighetens webbplats: EMA website/Find 
medicine/Human medicines/European Public Assessment Reports. Mer information om behandling med 
Telmisartan Actavis finns i bipacksedeln (ingår också i EPAR). Du kan också kontakta din läkare eller 
apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2015. 
Telmisartan Actavis  
EMA/14880/2015  
Sida 2/2 
 
 
 
 
