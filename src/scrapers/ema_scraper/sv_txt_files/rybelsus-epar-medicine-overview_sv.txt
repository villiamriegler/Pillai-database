EMA/62316/2020 
EMEA/H/C/004953 
Rybelsus (semaglutid) 
Sammanfattning av Rybelsus och varför det är godkänt inom EU 
Vad är Rybelsus och vad används det för? 
Rybelsus är ett läkemedel som används för att reglera blodsockernivåerna hos vuxna vars typ 2-
diabetes inte kontrolleras tillräckligt väl. Det kan ges som enda läkemedel när metformin (ett annat 
diabetesläkemedel) inte kan användas eller i kombination med andra diabetesläkemedel. Det bör 
användas tillsammans med en lämplig diet och fysisk aktivitet. 
Rybelsus innehåller den aktiva substansen semaglutid. 
Hur används Rybelsus? 
Rybelsus finns som tabletter (3 mg, 7 mg och 14 mg) och är receptbelagt. Startdosen är 3 mg en gång 
om dagen. Efter en månad ska dosen ökas till 7 mg per dag. Dosen kan vid behov höjas ytterligare, 
upp till högst 14 mg en gång per dag. 
För mer information om hur du använder Rybelsus, läs bipacksedeln eller tala med läkare eller 
apotekspersonal. 
Hur verkar Rybelsus? 
Typ 2-diabetes är en sjukdom där kroppen inte producerar tillräckligt med insulin för att reglera 
blodsockernivåerna eller inte kan använda insulinet effektivt. Detta leder till en höga halt av socker i 
blodet. 
Den aktiva substansen i Rybelsus, semaglutid, är en så kallad GLP-1-receptoragonist. Den verkar på 
samma sätt som GLP-1 (ett hormon som produceras i tarmarna) genom att öka den mängd insulin 
som bukspottkörteln frisätter vid intag av mat. Detta hjälper till att reglera blodsockernivåerna. 
Vilka fördelar med Rybelsus har visats i studierna? 
Rybelsus var effektivt när det gällde att kontrollera blodsockret i sju huvudstudier som omfattade 
sammanlagt 5 500 patienter med typ 2-diabetes. 
Beroende på dos sänkte Rybelsus HbA1c (som visar förbättrad blodsockerkontroll) med 0,6–1,4 
procentenheter. Resultaten var gynnsamma i jämförelse med resultaten för de tre andra 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
diabetesbehandlingarna empagliflozin, sitagliptin och liraglutid som ledde till minskningar på 0,9, 0,8 
respektive 0,9 procentenheter. Rybelsus var också effektivare än placebo (overksam behandling). 
Förutom förbättrad blodsockerkontroll hade de patienter som fick Rybelsus en fördelaktig 
viktminskning efter 6 månader. I en annan studie med nästan 3 200 patienter tydde resultaten på att 
Rybelsus kunde minska antalet hjärtinfarkter och hjärnblödningar jämfört med placebo, men skillnaden 
var inte statistiskt signifikant (skillnaden kan vara slumpmässig). 
Vilka är riskerna med Rybelsus? 
De vanligaste biverkningarna som orsakas av Rybelsus (kan förekomma hos fler än 1 av 10 
användare) är illamående, diarré och låga blodsockernivåer (när det används tillsammans med insulin 
eller en sulfonureid). 
En fullständig förteckning över biverkningar och restriktioner för Rybelsus finns i bipacksedeln. 
Varför är Rybelsus godkänt i EU? 
Rybelsus är effektivt när det gäller att kontrollera blodsockernivåerna hos patienter med typ 2-diabetes 
och kan också hjälpa patienterna att minska sin vikt. De vanligaste biverkningarna som orsakas av 
Rybelsus påverkar matsmältningssystemet. Biverkningarna är i allmänhet hanterbara och liknar dem 
som orsakas av en godkänd injicerbar form av semaglutid (Ozempic). 
Det finns en risk, precis som för den injicerbara formen av semaglutid, att Rybelsus kan förvärra vissa 
patienters retinopati (skada på ögats näthinna). Patienter med detta tillstånd kommer därför att 
övervakas noggrant. 
Europeiska läkemedelsmyndigheten (EMA) fann att fördelarna med Rybelsus är större än riskerna och 
att Rybelsus kan godkännas för försäljning i EU. 
Vad görs för att garantera säker och effektiv användning av Rybelsus? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rybelsus har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Rybelsus kontinuerligt. 
Biverkningar som har rapporterats för Rybelsus utvärderas noggrant och nödvändiga åtgärder vidtas 
för att skydda patienterna. 
Mer information om Rybelsus 
Mer information om Rybelsus finns på EMA:s webbplats: 
ema.europa.eu/medicines/human/EPAR/rybelsus. 
Rybelsus (semaglutid) 
EMA/62316/2020 
Sida 2/2 
 
 
 
 
