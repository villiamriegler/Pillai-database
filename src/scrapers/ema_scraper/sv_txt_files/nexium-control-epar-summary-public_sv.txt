EMA/410916/2013  
EMEA/H/C/002618 
Sammanfattning av EPAR för allmänheten 
Nexium Control 
esomeprazol  
Detta är en sammanfattning av det offentliga europeiska utredningsprotokollet (EPAR) för Nexium 
Control. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Nexium Control ska 
användas. 
Praktisk information om hur Nexium Control ska användas finns i bipacksedeln. Du kan också kontakta 
din läkare eller apotekspersonal. 
Vad är Nexium Control och vad används det för? 
Nexium Control är ett läkemedel som innehåller den aktiva substansen esomeprazol. Det ges till vuxna 
för kortvarig behandling av refluxsymtom (ibland kallat syrareflux), till exempel halsbränna och sura 
uppstötningar.  
Nexium Control liknar ett ”referensläkemedel”, kallat Nexium, som redan godkänts i EU och innehåller 
samma aktiva substans. Referensläkemedlet är receptbelagt, men Nexium Control är avsett för 
kortvarig användning och är receptfritt.  
Hur används Nexium Control? 
Nexium Control är receptfritt. Det finns som enterotabletter (20 mg) (innehållet passerar genom 
magsäcken utan att brytas ned förrän det når tarmen). Rekommenderad dos är en tablett per dag i 
upp till 2 veckor tills symtomen lindrats. Om symtom kvarstår efter 2 veckor bör patienten söka 
läkare. Mer information finns i bipacksedeln.  
Hur verkar Nexium Control? 
Den aktiva substansen i Nexium Control, esomeprazol, är en protonpumpshämmare. Det verkar genom 
att blockera ”protonpumparna”, proteiner som finns i specialiserade celler på magsäckens insida, vilka 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
 
pumpar in syra i magsäcken. Genom att blockera pumparna sänker esomeprazol syraproduktionen och 
lindrar på så sätt symtomen på syrareflux. 
Vilken nytta med Nexium Control har visats i studierna? 
Nexium Control har jämförts med placebo (en verkningslös behandling) i två huvudstudier med 
718 vuxna patienter med refluxsymtom, inklusive halsbränna. Patienterna behandlades i 4 veckor. Det 
huvudsakliga effektmåttet i båda studierna var procentandelen patienter vars halsbränna hade gått 
över helt vid studiens slut.  
I den första studien hade cirka 34 procent av patienterna som tog en dos på 20 mg av Nexium Control 
(41 av 121) ingen mer halsbränna, jämfört med cirka 14 % av patienterna som tog placebo (17 av 
124). I den andra studien hade cirka 42 procent av patienterna som tog Nexium Control (47 av 113) 
ingen mer halsbränna, jämfört med cirka 12 procent av patienterna som tog placebo (14 av 118). I 
båda studierna hade de flesta av de symtomfria patienterna uppnått detta redan under de första 
2 veckorna, medan patienterna som inte blivit helt symtomfria på 2 veckor visade föga ytterligare 
förbättring med fortsatt behandling.  
Vilka är riskerna med Nexium Control? 
Huvudvärk, buksmärta, diarré och illamående är bland de vanligaste biverkningarna som orsakas av 
Nexium Control (kan drabba upp till 1 av 10 patienter). En fullständig förteckning över biverkningar 
som rapporterats för Nexium Control finns i bipacksedeln. 
Nexium Control får inte användas tillsammans med ett annat läkemedel som kallas nelfinavir (används 
för att behandla HIV-infektion). En fullständig förteckning över restriktioner finns i bipacksedeln. 
Varför godkänns Nexium Control? 
Kommittén för humanläkemedel (CHMP) fann att nyttan med Nexium Control är större än riskerna och 
rekommenderade att Nexium Control skulle godkännas för försäljning i EU. Kommittén för 
humanläkemedel drog slutsatsen att läkemedlets effekter redan var väl etablerade, eftersom 
läkemedel som innehåller esomeprazol har varit godkända i EU-länder sedan år 2000, och att dess 
nytta på kort sikt hade påvisats i studier där de flesta patienter blivit symtomfria på 2 veckor. 
Kommittén drog slutsatsen att patienter på ett säkert sätt kan behandla sig själva med läkemedlet i 
upp till 2 veckor.  
Vad görs för att garantera säker och effektiv användning av Nexium 
Control? 
En riskhanteringsplan har tagits fram för att se till att Nexium Control används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Nexium Control. Där anges också lämpliga försiktighetsåtgärder som vårdpersonal och patienter ska 
vidta. 
Mer information om Nexium Control 
Den 26 augusti 2013 beviljade Europeiska kommissionen ett godkännande för försäljning av Nexium 
Control som gäller i hela EU.  
Nexium Control  
EMA/410916/2013 
Sida 2/3 
 
 
 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Nexium Control finns i bipacksedeln 
(ingår också i EPAR). Du kan också kontakta din läkare eller apotekspersonal. 
Denna sammanfattning aktualiserades senast 08/2013. 
Nexium Control  
EMA/410916/2013 
Sida 3/3 
 
 
 
