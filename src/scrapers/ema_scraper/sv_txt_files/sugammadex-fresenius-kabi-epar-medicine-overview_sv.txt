EMA/381493/2022 
EMEA/H/C/005760 
Sugammadex Fresenius Kabi (sugammadex) 
Sammanfattning av Sugammadex Fresenius Kabi och varför det är godkänt 
inom EU 
Vad är Sugammadex Fresenius Kabi och vad används det för? 
Sugammadex Fresenius Kabi är ett läkemedel som används för att få effekten av de 
muskelavslappnande medlen rokuronium och vekuronium att avta snabbare. Muskelavslappnande 
medel är en typ av läkemedel som används under vissa kirurgiska ingrepp för att få musklerna att 
slappna av, däribland de muskler som behövs för att andas. Dessa medel gör det enklare för kirurgen 
att operera. Sugammadex Fresenius Kabi sätts som regel in i slutet av ingreppet och används för att få 
musklerna att aktiveras snabbare efter behandling med muskelavslappnande medel. 
Sugammadex Fresenius Kabi kan ges till vuxna som har fått rokuronium eller vekuronium samt till 
barn som är minst 2 år och som har fått rokuronium. 
Sugammadex Fresenius Kabi innehåller den aktiva substansen sugammadex och är ett generiskt 
läkemedel. Det innebär att Sugammadex Fresenius Kabi innehåller samma aktiva substans och verkar 
på samma sätt som ett ”referensläkemedel” som redan är godkänt i EU. Referensläkemedlet är 
Bridion. Mer information om generiska läkemedel finns i dokumentet med frågor och svar här. 
Hur används Sugammadex Fresenius Kabi? 
Sugammadex Fresenius Kabi är receptbelagt. Det ges av eller under överinseende av en narkosläkare 
(en läkare som är specialiserad på anestesi). Sugammadex Fresenius Kabi ges i en ven som en enda 
bolusinjektion (hela dosen ges vid ett och samma tillfälle). Dosen beror på patientens kroppsvikt och 
på hur stor effekt det muskelavslappnande medlet haft på musklerna. 
För mer information om hur du använder Sugammadex Fresenius Kabi, läs bipacksedeln eller tala med 
läkare eller apotekspersonal. 
Hur verkar Sugammadex Fresenius Kabi? 
Den aktiva substansen i Sugammadex Fresenius Kabi, sugammadex, är ett selektivt 
reverseringsmedel. Detta innebär att det binder till de muskelavslappnande medlen rokuronium och 
vekuronium och bildar ett ”komplex” som gör att de muskelavslappnande medlen inaktiveras och 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
förlorar sin verkan. Detta gör att musklerna drar ihop sig och börjar fungera normalt igen, inbegripet 
de muskler som behövs för att andas. 
Hur har Sugammadex Fresenius Kabis effekt undersökts? 
Fördelar och risker för den aktiva substansen vid godkänd användning har redan studerats för 
referensläkemedlet, Bridion, och behöver inte studeras igen för Sugammadex Fresenius Kabi. 
Liksom för alla läkemedel har företaget lagt fram data om kvaliteten på Sugammadex Fresenius Kabi. 
Inga bioekvivalensstudier behövde göras för att undersöka om Sugammadex Fresenius Kabi tas upp på 
liknande sätt och ger samma nivå av den aktiva substansen i blodet som referensläkemedlet. Detta 
eftersom Sugammadex Fresenius Kabi ges genom injektion i en ven så att den aktiva substansen 
tillförs direkt i blodet. 
Vilka är fördelarna och riskerna med Sugammadex Fresenius Kabi? 
Eftersom Sugammadex Fresenius Kabi är ett generiskt läkemedel anses dess fördelar och risker vara 
desamma som för referensläkemedlet. 
Varför är Sugammadex Fresenius Kabi godkänt i EU? 
Europeiska läkemedelsmyndigheten (EMA) fann att det styrkts att Sugammadex Fresenius Kabi i 
enlighet med EU:s krav är likvärdigt med Bridion. Myndigheten fann därför att fördelarna är större än 
de konstaterade riskerna, liksom för Bridion, och att Sugammadex Fresenius Kabi kan godkännas för 
användning i EU. 
Vad görs för att garantera säker och effektiv användning av Sugammadex 
Fresenius Kabi? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Sugammadex Fresenius Kabi har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sugammadex Fresenius Kabi 
kontinuerligt. Misstänkta biverkningar som har rapporterats för Sugammadex Fresenius Kabi 
utvärderas noggrant och nödvändiga åtgärder vidtas för att skydda patienterna. 
Mer information om Sugammadex Fresenius Kabi 
Mer information om Sugammadex Fresenius Kabi finns på EMA:s webbplats: 
ema.europa.eu/medicines/human/EPAR/sugammadex-fresenius-kabi. Information om 
referensläkemedlet finns också på EMA:s webbplats. 
Sugammadex Fresenius Kabi (sugammadex)  
EMA/381493/2022  
Sida 2/2 
 
 
 
