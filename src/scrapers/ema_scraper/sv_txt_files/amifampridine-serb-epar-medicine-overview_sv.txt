EMA/196211/2022 
EMEA/H/C/005839 
Amifampridine Serb (amifampridin) 
Sammanfattning av Amifampridine Serb och varför det är godkänt inom EU 
Vad är Amifampridine Serb och vad används det för? 
Amifampridine Serb är ett läkemedel som används för att  behandla symtomen på Lambert-Eatons 
myastena syndrom (LEMS)  hos vuxna. LEMS  är en sjukdom där patienterna har muskelsvaghet på 
grund av att  nerverna inte överför elektriska impulser till musklerna. 
Amifampridine Serb innehåller den aktiva substansen amifampridin och är ett generiskt läkemedel. Det 
innebär att Amifampridine Serb innehåller samma aktiva substans och verkar på samma sätt  som ett 
”referensläkemedel” som redan är godkänt i EU. Referensläkemedlet är Firdapse. Mer information om 
generiska läkemedel finns i dokumentet med frågor och svar här. 
Hur används Amifampridine Serb? 
Amifampridine Serb är receptbelagt och behandling med detta läkemedel ska endast inledas under 
överinseende av en läkare med erfarenhet av behandling av LEMS. 
Den rekommenderade startdosen av Amifampridine Serb är 15 mg per dag, vilken kan ökas med 5 mg 
var fjärde till  femte dag upp till  högst 60 mg per dag. Amifampridine Serb tas i delade doser, tre eller 
fyra gånger om dagen, och en enkeldos bör inte överstiga 20  mg. Amifampridine Serb bör tas 
tillsammans med föda. 
För mer information om hur du använder Amifampridine Serb, läs bipacksedeln eller tala med läkare 
eller apotekspersonal. 
Hur verkar Amifampridine Serb? 
För att  musklerna ska dra ihop sig måste nerverna överföra elektriska impulser till musklerna genom 
en kemisk signalsubstans som kallas acetylkolin. Acetylkolin frisätts från nervändarna under en period 
av ”depolarisering”. Den aktiva substansen i Amifampridine Serb, amifampridin, är en 
kaliumkanalblockerare som hindrar laddade kaliumpartiklar från att  lämna nervcellerna. Detta 
förlänger depolariseringsperioden så att nerverna får mer tid att  frisätta acetylkolin och på så sätt 
stimulerar musklerna att dra ihop sig. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
Hur har Amifampridine Serbs effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Firdapse, och behöver inte studeras igen för Amifampridine Serb. 
Liksom för alla läkemedel har företaget lagt fram kvalitetsdata för Amifampridine Serb. Inga 
bioekvivalensstudier behövde göras för att undersöka om Amifampridine Serb tas upp på liknande sätt 
och ger samma nivå av den aktiva substansen i blodet som referensläkemedlet. Detta beror på att 
sammansättningen för Amifampridine Serb är samma som för referensläkemedlet och den aktiva 
substansen  förväntas tas upp på samma sätt i båda läkemedlen. 
Vilka är fördelarna och riskerna med Amifampridine Serb? 
Eftersom Amifampridine Serb är ett  generiskt läkemedel anses dess fördelar och risker vara desamma 
som för referensläkemedlet. 
Varför är Amifampridine Serb godkänt i EU? 
Europeiska läkemedelsmyndigheten (EMA) fann att det styrkts att  Amifampridine Serb i enlighet med 
EU:s krav är likvärdigt med Firdapse. Myndigheten fann därför att fördelarna är större än de 
konstaterade riskerna, liksom för Firdapse, och att  Amifampridine Serb kan godkännas för användning 
i EU. 
Vad görs för att garantera säker och effektiv användning av Amifampridine 
Serb? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Amifampridine Serb har tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Amifampridine Serb 
kontinuerligt.  Misstänkta biverkningar som har rapporterats för Amifampridine Serb utvärderas 
noggrant och nödvändiga åtgärder vidtas för att skydda patienter. 
Mer information om Amifampridine Serb 
Mer information om Amifampridine Serb finns på EMA:s webbplats: 
ema.europa.eu/medicines/human/EPAR/amifampridine-serb. Information om referensläkemedlet finns 
också på EMA:s webbplats. 
Amifampridine Serb (amifampridin)  
EMA/196211/2022  
Sida 2/2 
 
 
 
