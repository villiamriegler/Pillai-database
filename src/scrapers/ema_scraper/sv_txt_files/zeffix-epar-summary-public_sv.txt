EMA/305971/2016 
EMEA/H/C/000242 
Sammanfattning av EPAR för allmänheten 
Zeffix 
lamivudin 
Detta är en sammanfattning av det offentliga europeiska utredningsprotokollet (EPAR) för Zeffix. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Zeffix? 
Zeffix är ett läkemedel som innehåller den aktiva substansen lamivudin. Det finns som tabletter 
(100 mg) och som oral lösning (5 mg/ml). 
Vad används Zeffix för? 
Zeffix används för behandling av kronisk (långvarig) hepatit B (en leversjukdom som orsakas av en 
infektion med hepatit B-virus) hos vuxna (18 år och äldre). Det ges till patienter med följande 
diagnoser: 
•  Kompenserad leversjukdom (när levern är skadad men fungerar normalt), där patienterna även 
visar tecken på att viruset fortfarande förökar sig och har tecken på leverskada (förhöjda halter av 
leverenzymet alaninaminotransferas [ALAT] och tecken på skada när levervävnaden undersöks i 
mikroskop). Eftersom hepatit B-virus kan bli resistenta mot Zeffix ska läkare endast överväga att 
förskriva Zeffix om andra behandlingar som har mindre benägenhet att leda till resistens inte kan 
användas. 
•  Dekompenserad leversjukdom (då levern inte fungerar normalt). För att minska risken för 
resistens ska Zeffix användas i kombination med andra läkemedel mot hepatit B som inte orsakar 
resistens på samma sätt som Zeffix. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Hur används Zeffix? 
Behandling med Zeffix ska inledas av en läkare med erfarenhet av att behandla kronisk hepatit B. 
Den rekommenderade dosen Zeffix är 100 mg en gång om dagen. Dosen ska vara lägre för patienter 
med nedsatt njurfunktion. Doser lägre än 100 mg måste ges som oral lösning. Behandlingstiden beror 
på patientens tillstånd och hur patienten svarar på behandlingen. 
Om hepatit B-virus fortfarande kan påträffas i blodet efter sex månaders behandling ska läkaren 
överväga att byta behandling eller lägga till ett annat läkemedel mot hepatit B för att minska risken för 
resistens. Mer information finns i produktresumén (ingår också i EPAR). 
Hur verkar Zeffix? 
Den aktiva substansen i Zeffix, lamivudin, är ett antiviralt medel som tillhör gruppen 
nukleosidanaloger. Lamivudin stör funktionen hos virusenzymet DNA-polymeras, som deltar då virus-
DNA byggs upp. Lamivudin förhindrar DNA-uppbyggnaden hos virus och hindrar därmed viruset från 
att föröka sig och spridas. 
Hur har Zeffix effekt undersökts? 
Zeffix har undersökts i fem huvudstudier på sammanlagt 1 083 vuxna med kompenserad leversjukdom 
till följd av kronisk hepatit B. Zeffix jämfördes med placebo (overksam behandling) i tre studier, varav 
en närmare undersökte HBeAg-negativa patienter. Dessa patienter är infekterade av ett muterat 
(förändrat) hepatit B-virus, vilket resulterar i en mer svårbehandlad form av kronisk hepatit B. I de två 
andra studierna jämfördes Zeffix när det gavs som enda läkemedel med alfa-interferon (en annan 
behandling mot kronisk hepatit B) som enda läkemedel och med en kombination av Zeffix och 
alfa-interferon. 
Dessutom presenterades information om användningen av Zeffix hos patienter med dekompenserad 
leversjukdom. 
Flera mått på effekt användes i studierna. De inkluderade att undersöka hur leverskadorna hade 
utvecklats efter ett års behandling med hjälp av en leverbiopsi (då små vävnadsprover tas från levern 
och granskas i mikroskop) och att mäta andra tecken på sjukdomen såsom nivåer av ALAT eller 
mängden hepatit B-virus-DNA som cirkulerade i blodet. 
Vilken nytta har Zeffix visat vid studierna? 
Hos patienter med kompenserad leversjukdom var Zeffix effektivare än placebo när det gäller att sakta 
ned leversjukdomens utveckling. Hos omkring hälften av de patienter som fick Zeffix såg man en 
förbättring av leverskadan vid bedömning med en biopsi, jämfört med hos omkring en fjärdedel av de 
patienter som fick placebo. Zeffix var lika effektivt som alfa-interferon. 
Hos patienter med dekompenserad leversjukdom minskade Zeffix också mängden hepatit B-virus-DNA 
och nivåerna av ALAT. 
Vilka är riskerna med Zeffix? 
Den vanligaste biverkningen som orsakas av Zeffix (uppträder hos fler än 1 av 10 patienter) är 
förhöjda ALAT-nivåer. En fullständig förteckning över biverkningar och restriktioner finns i 
bipacksedeln. 
Zeffix  
EMA/305971/2016  
Sida 2/3 
 
 
 
 
 
Varför har Zeffix godkänts? 
CHMP fann att fördelarna med Zeffix är större än riskerna och rekommenderade att Zeffix skulle 
godkännas för försäljning. 
Mer information om Zeffix 
Den 29 juli 1999 beviljade Europeiska kommissionen ett godkännande för försäljning av Zeffix som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Zeffix finns i bipacksedeln (ingår också 
i EPAR). Du kan också kontakta din läkare eller apotekspersonal. 
Denna sammanfattning uppdaterades senast 04-2016. 
Zeffix  
EMA/305971/2016  
Sida 3/3 
 
 
 
 
 
