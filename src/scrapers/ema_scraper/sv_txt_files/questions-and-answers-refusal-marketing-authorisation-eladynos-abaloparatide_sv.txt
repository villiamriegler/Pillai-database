27 juli 2018 
EMA/504599/2018 
EMEA/H/C/04157 
Avslag på ansökan om godkännande för försäljning av 
Eladynos (abaloparatid) 
Resultat av förnyad prövning 
Den 22 mars 2018 antog kommittén för humanläkemedel, CHMP, ett negativt ställningstagande med 
rekommendationen att avslå ansökan om godkännande för försäljning av läkemedlet Eladynos, som 
var avsett för behandling av osteoporos (en sjukdom som leder till benskörhet). Företaget som 
ansökte om godkännande är Radius International Ltd. 
Företaget begärde förnyad prövning av det ursprungliga ställningstagandet. Efter att ha övervägt 
grunderna för begäran omprövade CHMP ställningstagandet och den 26 juli 2018 bekräftade CHMP 
avslaget på ansökan om godkännande för försäljning. 
Vad är Eladynos? 
Eladynos är ett läkemedel som innehåller den aktiva substansen abaloparatid. Det skulle finnas som en 
lösning för injektion under huden. 
Vad skulle Eladynos användas för? 
Eladynos skulle användas för att behandla osteoporos hos kvinnor som har passerat klimakteriet och 
som riskerar att få benfrakturer, en komplikation till osteoporos. 
Hur verkar Eladynos? 
Osteoporos inträffar när den nya benvävnad som bildas inte räcker för att ersätta den som bryts ner 
naturligt. Gradvis blir skelettets ben då tunna och sköra och bryts lättare. Osteoporos är vanligare hos 
kvinnor efter klimakteriet då nivåerna av det kvinnliga könshormonet östrogen sjunker. 
Den aktiva substansen i Eladynos, abaloparatid, liknar ett fragment av det humana 
bisköldkörtelhormonet (parathormonet). Den stimulerar benbildningen genom att verka på 
osteoblaster (benbildande celler). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Vad har företaget lämnat in som stöd för sin ansökan? 
Företaget lämnade in resultaten från en huvudstudie på kvinnor som hade passerat klimakteriet och 
riskerade att få frakturer. Kvinnorna fick Eladynos eller teriparatid (ett annat läkemedel som används 
för att behandla osteoporos) eller placebo (overksam behandling) i 18 månader. Effektmåtten var 
antalet nya ryggkotfrakturer och antalet icke-ryggkotfrakturer (däribland höftfrakturer, som kan vara 
allvarliga och funktionsnedsättande). 
Vad var det som främst fick CHMP att rekommendera avslag av ansökan? 
CHMP fann att huvudstudien inte tillräckligt visade att Eladynos är effektivt när det gäller att förhindra 
icke-ryggkotfrakturer hos kvinnor som har passerat klimakteriet. 
Uppgifterna från två av platserna för studien var inte tillförlitliga och måste uteslutas eftersom studien 
inte hade utförts i enlighet med god klinisk sed vid dessa platser. 
Ur säkerhetssynvinkel hyste CHMP farhågor över läkemedlets effekter på hjärtat, såsom en ökad 
hjärtfrekvens och palpitationer. 
Eftersom de flesta kvinnor efter klimakteriet löper större risk för att drabbas av hjärtproblem kunde 
inte CHMP identifiera en grupp patienter där nyttan skulle vara större än riskerna. Vid den tidpunkten 
ansåg därför kommittén att nyttan med Eladynos inte var större än riskerna och rekommenderade att 
ansökan om godkännande för försäljning av läkemedlet skulle avslås. CHMP:s avslag bekräftades efter 
omprövning. 
Vilka följder får avslaget för patienter som deltar i kliniska prövningar? 
Företaget informerade CHMP om att inga kliniska prövningar pågår med Eladynos i Europa. 
Avslag på ansökan om godkännande för försäljning av Eladynos (abaloparatid) 
EMA/504599/2018 
Sida 2/2 
 
 
 
 
 
 
