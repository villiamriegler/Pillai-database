EMA/321482/2021  
EMEA/H/C/000807 
Zomarist (vildagliptin/metforminhydroklorid) 
Sammanfattning av Zomarist och varför det är godkänt inom EU 
Vad är Zomarist och vad används det för? 
Zomarist  är  ett  diabetesläkemedel  som  används  tillsammans  med  kost  och  motion  för  att  reglera 
blodglukosnivån (blodsockret) hos vuxna med typ 2-diabetes. Det ges enligt  följande:   
• 
• 
• 
Till patienter vars blodglukosnivå inte  regleras tillräckligt väl med enbart metformin. 
Till patienter som redan tar en kombination av vildagliptin och metformin som separata tabletter. 
Tillsammans med andra diabetesläkemedel, däribland insulin, när dessa läkemedel inte ger tillräcklig 
blodglukoskontroll.  
Zomarist  innehåller  de  aktiva  substanserna  vildagliptin  och  metforminhydroklorid.  Läkemedlet  är 
detsamma som Eucreas, som redan är godkänt  inom EU. Företaget  som tillverkar Eucreas har godkänt 
att  de vetenskapliga uppgifterna för läkemedlet kan användas för Zomarist (informerat samtycke).  
Hur används Zomarist? 
Zomarist finns som tabletter (50  mg/850 mg och 50 mg/1 000 mg) och den rekommenderade dosen är 
en tablett  två gånger om dagen (en  på morgonen och en  på kvällen). Den initiala  tablettstyrkan beror 
på  patientens  aktuella  behandling  och  de  förväntade effekterna  av Zomarist.  Eventuella  magproblem 
som orsakas av metformin kan minskas om Zomarist tas tillsammans med eller strax efter måltid. 
Läkaren  ska  ta  prover  för  att  kontrollera  patientens  njur-  och  leverfunktion  före  behandlingen  med 
Zomarist och med jämna mellanrum under behandlingen. 
Läkemedlet är receptbelagt. För  mer information  om hur  du använder Zomarist, läs bipacksedeln eller 
tala med läkare eller apotekspersonal. 
Hur verkar Zomarist? 
Typ 2-diabetes är en sjukdom där bukspottkörteln inte producerar tillräckligt med insulin för att reglera 
blodglukosnivån eller  där  kroppen inte  kan  använda insulinet  effektivt.  Zomarist innehåller  två  aktiva 
substanser med olika verkningsmekanismer.  
Vildagliptin  är  en  dipeptidylpeptidas-4-hämmare  (DPP-4-hämmare)  som  verkar  genom  att  blockera 
nedbrytningen  av inkretinhormoner  i  kroppen. Dessa hormoner frisätts  efter  en  måltid  och  stimulerar 
bukspottkörtelns produktion av insulin. Genom att blockera nedbrytningen av inkretinhormoner i blodet 
förlänger  vildagliptin  deras  verkan  och  stimulerar  bukspottkörteln  att  producera  mer  insulin  när 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2021. Reproduction is authorised provided the source is acknowledged. 
 
 
 
 
 
 
blodglukosnivån är hög. Vildagliptin  verkar inte  när  blodglukosnivån är låg.  Vildaglaptin  minskar också 
den mängd glukos som bildas i levern genom att  höja insulinnivåerna och sänka nivåerna av hormonet 
glukagon.  
Metformin verkar främst genom att hämma glukosproduktionen och minska upptaget i tarmen. De båda 
substansernas effekter gör att blodglukosnivån sänks, vilket hjälper till att  kontrollera typ 2-diabetes. 
Vilka fördelar med Zomarist har visats i studierna? 
Vildagliptin  som  enda  behandling  är  godkänt  i  EU  under  namnet  Galvus,  och  metformin  har  varit 
tillgängligt  i  EU  sedan 1959.  Vildagliptin  kan ges tillsammans  med metformin  till  patienter  med typ  2-
diabetes vars sjukdom inte kontrolleras tillräckligt väl med enbart metformin. 
Studier med Galvus som tillägg  till metformin, metformin och en sulfonureid eller metformin och insulin 
har  använts  som  stöd  för  användningen  av  Zomarist  för  samma  indikationer.  I  studierna  jämfördes 
Galvus med placebo (overksam behandling) och nivåerna av en substans i blodet som kallas glykosylerat 
hemoglobin (HbA1c) mättes, vilket ger en indikation på hur väl reglerad blodglukosnivån är. 
Vildagliptin har visat sig vara effektivare än placebo när det gäller att sänka HbA1c-nivåerna när det ges 
som  tillägg  till  metformin.  Hos  patienter  som  fick  tilläggsbehandling  med  vildagliptin  hade  HbA1c-
nivåerna efter 24 veckor sjunkit med 0,88  procentenheter från en utgångsnivå på 8,38  procent. Patienter 
som fick tilläggsbehandling med placebo hade däremot mindre förändringar av HbA1c-nivåerna, med en 
ökning  med 0,23  procentenheter från en  utgångsnivå på  8,3 procent.  I  andra studier  har vildagliptin  i 
kombination  med  metformin  visat  sig  vara  effektivare  än  placebo  när  det  ges  tillsammans  med  en 
sulfonureid eller insulin. 
Sökanden lade  också fram  resultaten  av  två  studier  som  visade  att  de  aktiva  substanserna  i  de  två 
styrkor som förekommer i Zomarist togs  upp  i kroppen på  samma sätt  som  när de togs  som separata 
tabletter. 
Vilka är riskerna med Zomarist? 
De vanligaste biverkningarna som orsakas av Zomarist (förekommer hos fler än 1 av 10  användare) är 
illamående, kräkningar, diarré, buksmärta och aptitförlust.  En  fullständig förteckning över biverkningar 
som rapporterats för Zomarist finns i bipacksedeln. 
Zomarist får inte ges till personer som är överkänsliga (allergiska) mot vildagliptin, metformin eller något 
annat innehållsämne. Zomarist får inte heller ges till patienter med vissa njur-, lever- eller hjärtproblem 
eller till  patienter  som  kan utveckla metabolisk acidos (ansamling av  syra i  blodet).  Det  får heller inte 
ges  till  patienter  som  konsumerar  stora  mängder  alkohol  eller  är  alkoholister,  eller  till  kvinnor  som 
ammar. En fullständig  förteckning över restriktioner finns i bipacksedeln. 
Varför är Zomarist godkänt i EU? 
Studier  har  visat  att  vildagliptin  när  det  tas  tillsammans  med  metformin  är  effektivt  för  att  sänka 
blodglukosnivån  och  att  kombinationen  av  vildagliptin  och  metformin  var  effektiv  som  tillägg  till  en 
sulfonureid  eller insulin.  Kombinationen  av  de två  aktiva substanserna  vildagliptin  och  metformin i  en 
tablett kan hjälpa patienterna att hålla sig till behandlingen. EMA fann därför att fördelarna med Zomarist 
är större än riskerna och att  Zomarist kan godkännas för försäljning i EU. 
Zomarist (vildagliptin Zomarist (vildagliptin/metforminhydroklorid)  
EMA/321482/2021  
Sida 2/3 
 
 
 
 
Vad görs för att garantera säker och effektiv användning av Zomarist? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Zomarist har tagits  med i produktresumén och bipacksedeln. 
Liksom  för  alla  läkemedel  övervakas  de  vetenskapliga  uppgifterna  för  läkemedlet  kontinuerligt. 
Biverkningar som har rapporterats för Zomarist utvärderas noggrant och nödvändiga åtgärder vidtas för 
att  skydda patienter. 
Mer information om Zomarist 
Den 1  december 2008 beviljades Zomarist ett godkännande för försäljning som gäller i hela EU.  
Mer information om Zomarist finns på EMA:s webbplats: 
ema.europa.eu/medicines/human/EPAR/zomarist. 
Denna sammanfattning  uppdaterades senast 06-2021. 
Zomarist (vildagliptin Zomarist (vildagliptin/metforminhydroklorid)  
EMA/321482/2021  
Sida 3/3 
 
 
 
 
