EMA/359531/2014 
EMEA/H/C/000664 
Sammanfattning av EPAR för allmänheten 
Diacomit 
stiripentol 
Detta är en sammanfattning av det offentliga europeiska utredningsprotokollet (EPAR) för Diacomit. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Diacomit? 
Diacomit är ett läkemedel som innehåller den aktiva substansen stiripentol. Det finns som kapslar och 
dospåsar (250 mg och 500 mg). Dospåsarna innehåller ett pulver som bereds till en oral suspension 
(en vätska som innehåller fasta partiklar). 
Vad används Diacomit för? 
Diacomit ges till barn med en mycket sällsynt typ av epilepsi, s.k. ”allvarlig myoklon epilepsi i 
barndomen” (SMEI), som även kallas Dravets syndrom. Den här typen av epilepsi uppträder först hos 
spädbarn under första levnadsåret. Diacomit ges som tillägg till klobazam och valproat (andra 
antiepileptiska läkemedel) för behandling av generaliserade tonisk-kloniska anfall (större anfall, 
inklusive medvetandeförlust) när dessa inte kontrolleras ordentligt med klobazam och valproat. 
Eftersom antalet patienter med SMEI är litet betraktas sjukdomen som sällsynt och Diacomit 
klassificerades som särläkemedel (ett läkemedel som används vid sällsynta sjukdomar) den 
5 december 2001. 
Läkemedlet är receptbelagt. 
Hur används Diacomit? 
Behandling med Diacomit ska endast ges under överinseende av läkare med erfarenhet av diagnos och 
behandling av epilepsi hos barn (pediatriker eller pediatrisk neurolog). Den normala dosen är 50 mg 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
 
per kilo kroppsvikt, uppdelad i två eller tre doser under dagen. Behandlingen inleds med en dos på 
20 mg per kilo kroppsvikt som sedan ökas successivt under ett antal veckor till den rekommenderade 
dosen. I vilken takt doserna ökas beror på patientens ålder. Efter att behandling med Diacomit inletts 
kan dosen klobazam behöva minskas. Dosen valproat behöver normalt inte justeras. Huvudstudierna 
av Diacomit gjordes på barn över tre år. Beslut om att ge Diacomit till småbarn ska baseras på den 
enskilda patienten. Diacomit kan endast ges till yngre barn om diagnosen SMEI har fastställts. 
Diacomit ska ges tillsammans med mat, men inte med mejeriprodukter, kolsyrade drycker, fruktjuice 
eller mat och dryck som innehåller koffein eller teofyllin (en substans som bland annat förekommer i 
svart och grönt te). 
Hur verkar Diacomit? 
Det är inte känt exakt hur stiripentol, den aktiva substansen i Diacomit, verkar som antiepileptiskt 
läkemedel. I experimentmodeller har det dock visats att stiripentol ökar nivåerna av signalsubstansen 
gammaaminosmörsyra (GABA) i hjärnan. GABA är den viktigaste substansen när det gäller att minska 
den elektriska aktiviteten i hjärnans nervceller. Stiripentol är även känt att öka effekten hos andra 
antiepileptiska läkemedel och sakta ned den hastighet med vilken de bryts ned i levern. 
Hur har Diacomits effekt undersökts? 
Diacomit har undersökts i två huvudstudier på 65 barn i åldern 3–18 år. I studierna jämfördes 
Diacomit (kapslar eller dospåsar) med placebo (overksam behandling), när det gavs som tillägg till 
barnens pågående behandling med klobazam och valproat. Det viktigaste måttet på effekt var antalet 
patienter som svarade på behandlingen. En patient ansågs svara på behandlingen om antalet anfall 
under den andra månaden av behandlingen med Diacomit var minst 50 procent färre än antalet anfall 
under månaden innan behandlingen inleddes. 
Vilken nytta har Diacomit visat vid studierna? 
Fler patienter svarade på behandlingen med Diacomit jämfört med placebo. I den första studien 
svarade 71 procent av patienterna som fick Diacomit på behandlingen (15 av 21), jämfört med 
5 procent av patienterna i placebogruppen (1 av 20). Liknande resultat sågs i den andra studien, där 
67 procent svarade på Diacomit (8 av 12) och 9 procent på placebo (1 av 9). 
Vilka är riskerna med Diacomit? 
De vanligaste biverkningarna som orsakas av Diacomit (uppträder hos fler än 1 av 10 patienter) är 
aptitförlust, viktminskning, sömnlöshet, sömnighet, ataxi (oförmåga att koordinera muskelrörelserna), 
hypotoni (låg muskelstyrka) och dystoni (muskelproblem). En fullständig förteckning över biverkningar 
som rapporterats för Diacomit finns i bipacksedeln. 
Diacomit får inte ges till patienter som har haft psykoser (allvarliga psykiska tillstånd med förvrängda 
verklighetsuppfattningar) med deliriumanfall (psykiska tillstånd med förvirring, upphetsning, rastlöshet 
och hallucinationer). Försiktighet måste iakttas när Diacomit används tillsammans med andra 
läkemedel. En fullständig förteckning över restriktioner finns i bipacksedeln. 
Varför har Diacomit godkänts? 
Kommittén för humanläkemedel (CHMP) fann att Diacomit visat sig vara effektivt för behandling av 
SMEI, även om studierna var begränsade och inte varade så länge som kommittén hade förväntat sig. 
Diacomit  
Sida 2/3 
 
 
 
 
Kommittén fann att nyttan med Diacomit är större än riskerna och rekommenderade att Diacomit 
skulle godkännas för försäljning. 
Diacomit godkändes ursprungligen i enlighet med reglerna om ”villkorat godkännande”, eftersom det 
väntades komma ytterligare uppgifter om läkemedlet, särskilt när det gäller dess kortsiktiga och 
långsiktiga effekt och säkerhet. Då företaget lämnat de ytterligare uppgifter som krävdes har 
godkännandet ändrats från villkorligt till fullständigt godkännande. 
Mer information om Diacomit 
Den 4 januari 2007 beviljade Europeiska kommissionen ett villkorligt godkännande för försäljning av 
Diacomit som gäller i hela EU. Den 8 januari 2014 ändrades detta godkännande till ett fullständigt 
godkännande för försäljning. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Diacomit finns i bipacksedeln (ingår 
också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Diacomit från kommittén för särläkemedel finns på EMA:s 
webbplats : ema.europa.eu/Find medicine/Human medicines/Rare disease designations. 
Denna sammanfattning uppdaterades senast 06-2014. 
Diacomit  
Sida 3/3 
 
 
 
 
 
