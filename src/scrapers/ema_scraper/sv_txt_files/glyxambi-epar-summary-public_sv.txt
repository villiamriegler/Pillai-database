EMA/620955/2016 
EMEA/H/C/003833 
Sammanfattning av EPAR för allmänheten 
Glyxambi 
empagliflozin/linagliptin 
Detta är en sammanfattning av det offentliga europeiska utredningsprotokollet (EPAR) för Glyxambi. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Glyxambi ska användas. 
Praktisk information om hur Glyxambi ska användas finns i bipacksedeln. Du kan också kontakta din 
läkare eller apotekspersonal. 
Vad är Glyxambi och vad används det för? 
Glyxambi är ett diabetesläkemedel som används till vuxna med typ 2-diabetes för att förbättra 
kontrollen av mängden glukos i blodet (blodsockret). Det innehåller två aktiva substanser, 
empagliflozin och linagliptin. 
Glyxambi används till följande patientgrupper: 
• 
• 
Patienter vars blodsockernivåer inte kontrolleras tillräckligt väl med en kombination av en av 
Glyxambis aktiva substanser (empagliflozin eller linagliptin) och andra diabetesläkemedel 
(metformin och/eller sulfonylureid). 
Patienter som redan tar empagliflozin och linagliptin som separata tabletter. 
Hur används Glyxambi? 
Glyxambi finns som tabletter innehållande 10 mg eller 25 mg empagliflozin tillsammans med 5 mg 
linagliptin. Läkemedlet är receptbelagt. Rekommenderad dos är en tablett en gång dagligen. Patienter 
som byter från empagliflozin och linagliptin till Glyxambi ska få den styrka av Glyxambi som motsvarar 
doserna av empagliflozin och linagliptin när de togs som separata tabletter. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Om Glyxambi används i kombination med insulin eller en sulfonylureid kan det bli nödvändigt att sänka 
doserna för att minska risken för hypoglykemi (lågt blodsocker). Läkaren kan behöva sänka dosen av 
Glyxambi eller avbryta användningen hos patienter med nedsatt njurfunktion. Mer information finns i 
bipacksedeln. 
Hur verkar Glyxambi? 
Typ 2-diabetes är en sjukdom där kroppen inte producerar tillräckligt med insulin för att kontrollera 
blodsockernivåerna eller inte kan använda insulinet effektivt. Detta leder till en hög blodsockernivå. De 
två aktiva substanserna i Glyxambi verkar på olika sätt för att sänka blodsockret: 
•  Empagliflozin verkar genom att blockera ett protein i njurarna som kallas natrium-glukos-
kotransportör 2 (SGLT2). När blodet filtreras av njurarna förhindrar SGLT2 i normala fall att glukos 
passerar från blodet och ut i urinen. När empaglifozin blockerar SGLT2 avlägsnas mer glukos via 
urinen och då sjunker glukosnivåerna i blodet. Empagliflozin har varit godkänt i Europeiska 
unionen (EU) som läkemedlet Jardiance sedan 2014. 
• 
Linagliptin är en dipeptidylpeptidas-4 (DPP-4)-hämmare. Den verkar genom att blockera 
nedbrytningen av inkretinhormoner i kroppen. Dessa hormoner frigörs efter en måltid och 
stimulerar bukspottkörteln till att producera insulin. Linagliptin förlänger inkretinhormonernas 
effekt i blodet och därmed stimuleras bukspottkörteln till att producera mer insulin när 
blodsockernivån är hög. Linagliptin sänker också den mängd glukos som produceras av levern 
genom att höja insulinnivåerna och sänka nivåerna av hormonet glukagon. Linagliptin har varit 
godkänt i EU som läkemedlet Trajenta sedan 2011. 
Tillsammans bidrar dessa båda ämnen till att sänka blodsockernivåerna och underlätta kontrollen av 
typ 2-diabetes. 
Vilken nytta med Glyxambi har visats i studierna? 
Empagliflozin i kombination med linagliptin (samma kombination som i Glyxambi) utvärderades i 
tre huvudstudier med 1 221 vuxna med typ 2-diabetes. Huvudmåttet på effekt var förändringen av 
halten av ämnet glykosylerat hemoglobin (HbA1c) i blodet efter 24 veckors behandling. Det måttet ger 
en uppfattning om hur väl blodsockernivån hålls under kontroll. 
I den första studien ingick patienter vars blodsockernivåer inte kunde regleras tillräckligt väl med 
metformin och linagliptin. Patienterna fick sedan antingen empagliflozin eller placebo (overksam 
behandling) i tillägg till redan pågående behandling. Resultaten visade att när empagliflozin lades till 
linagliptin och metformin sjönk HbA1c-nivåerna med 0,7–0,8 procentenheter efter 24 veckor, medan 
ingen minskning skedde när placebo lades till. HbA1c-nivåerna låg strax under 8 procent vid 
studiestarten. 
I den andra studien ingick patienter vars blodsockernivåer inte kunde regleras tillräckligt väl med 
metformin och empagliflozin. När linagliptin lades till behandling med empagliflozin och metformin i 
24 veckor sjönk HbA1c-nivåerna från 7,8 procent till 7,2 procent, medan de minskade från 7,9 procent 
till 7,7 procent när placebo lades till. 
I en annan studie jämfördes en fast doskombination av empagliflozin och linagliptin (som gavs i tillägg 
till metformin) med behandling med metformin plus antingen empagliflozin eller linagliptin hos 
patienter som inte var tillräckligt kontrollerade med enbart metformin. HbA1c-nivåerna låg runt 
8 procent före behandlingen. Efter 24 veckors behandling hade den fasta doskombinationen minskat 
HbA1c-värdena till under 6,9 procent medan de låg runt 7,3 procent om empagliptin och linagliptin 
användes ensamma. 
Glyxambi  
Error! Unknown document property name. 
Sida 2/3 
 
 
 
Vilka är riskerna med Glyxambi? 
Den vanligaste biverkningen av Glyxambi (kan uppträda hos fler än 7 av 100 personer) är 
urinvägsinfektion. De allvarligaste biverkningarna är ketoacidos (hög halt av så kallade ”ketosyror”), 
pankreatit (inflammation i bukspottkörteln), överkänslighet (allergiska reaktioner) och hypoglykemi 
(lågt blodsocker). En fullständig förteckning över biverkningar som rapporterats för Glyxambi finns i 
bipacksedeln. 
Glyxambi får inte ges till personer som är överkänsliga (allergiska) mot empagliflozin, linagliptin eller 
något annat innehållsämne, eller som någon gång fått en allvarlig allergisk reaktion mot en DPP-4- 
eller SGLT2-hämmare. En fullständig förteckning över restriktioner finns i bipacksedeln. 
Varför godkänns Glyxambi? 
Kommittén för humanläkemedel (CHMP) fann att nyttan med Glyxambi är större än riskerna och 
rekommenderade att Glyxambi skulle godkännas för försäljning i EU. 
CHMP ansåg att Glyxambi har effekt vad gäller att kontrollera blodsockernivån och att båda 
komponenterna bidrar till effekten. När det gäller säkerhetsprofilen tolererades Glyxambi väl med 
biverkningar som var karakteristiska för SGLT2- och DDP-4-hämmare. 
Vad görs för att garantera säker och effektiv användning av Glyxambi? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Glyxambi har tagits med i produktresumén och 
bipacksedeln. 
Mer information om Glyxambi 
EPAR för Glyxambi finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Glyxambi finns i 
bipacksedeln (ingår också i EPAR). Du kan också kontakta din läkare eller apotekspersonal. 
Glyxambi  
Error! Unknown document property name. 
Sida 3/3 
 
 
 
