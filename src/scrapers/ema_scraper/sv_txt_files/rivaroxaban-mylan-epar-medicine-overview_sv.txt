EMA/534175/2021 
EMEA/H/C/005600 
Rivaroxaban Mylan (rivaroxaban) 
Sammanfattning av Rivaroxaban Mylan och varför det är godkänt inom EU 
Vad är Rivaroxaban Mylan och vad används det för? 
Rivaroxaban Mylan är ett blodförtunnande läkemedel (ett läkemedel som hindrar blodet från att 
koagulera) som används i följande fall: 
• 
• 
• 
• 
• 
För att behandla djup ventrombos (DVT, en blodpropp i en djupt liggande ven, vanligen i benet) 
och lungemboli (en blodpropp i blodkärlen till lungorna), och för att förhindra att DVT och 
lungemboli uppstår på nytt hos vuxna. 
För att förebygga venös tromboembolism (VTE, blodproppar som bildas i venerna) hos vuxna som 
genomgår kirurgisk höft- eller knäledsplastik. 
För att behandla VTE och förhindra att VTE kommer tillbaka hos barn och ungdomar upp till 18 års 
ålder som väger över 30 kg. 
För att förebygga stroke (som orsakas av en blodpropp i ett blodkärl i hjärnan) och systemisk 
embolism (en blodpropp i andra blodkärl) hos vuxna med icke-valvulärt förmaksflimmer 
(oregelbundna snabba sammandragningar av hjärtats förmak). 
För att förebygga aterotrombotiska händelser (såsom hjärtinfarkt, stroke eller dödsfall till följd av 
hjärtsjukdom) hos vuxna i följande fall:  
−  Efter akut koronarsyndrom, när det används tillsammans med en 
trombocytaggregationshämmare (som förhindrar bildandet av blodproppar). Akut 
koronarsyndrom omfattar tillstånd såsom instabil angina (en allvarlig typ av bröstsmärta) och 
hjärtinfarkt. 
−  Vid hög risk för ischemiska händelser (problem orsakade av minskad blodtillförsel) hos 
patienter som har kranskärlssjukdom (sjukdom orsakad av tilltäppt blodtillförsel till 
hjärtmuskeln) eller perifer artärsjukdom (sjukdom orsakad av defekt blodflöde i artärerna). 
Läkemedlet ges tillsammans med aspirin. 
Rivaroxaban Mylan innehåller den aktiva substansen rivaroxaban och är ett generiskt läkemedel. Det 
innebär att Rivaroxaban Mylan innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Xarelto. Mer information om 
generiska läkemedel finns i dokumentet med frågor och svar här. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Hur används Rivaroxaban Mylan? 
Rivaroxaban Mylan finns som tabletter i olika styrkor. Dosen och behandlingstiden med Rivaroxaban 
Mylan beror på vad läkemedlet används för och patientens blödningsrisk. För barn beror formen, dosen 
och behandlingstiden också på patientens ålder och vikt. Rivaroxaban Mylan ges vid en lägre dos när 
det ges i kombination med en trombocytaggregationshämmare såsom aspirin, klopidogrel eller 
tiklopidin. Läkaren ska regelbundet väga fördelarna med pågående behandling mot risken för kraftig 
eller inre blödning. 
Läkemedlet är receptbelagt. För mer information om hur du använder Rivaroxaban Mylan, läs 
bipacksedeln eller tala med läkare eller apotekspersonal. 
Hur verkar Rivaroxaban Mylan? 
Den aktiva substansen i Rivaroxaban Mylan, rivaroxaban, är en s.k. faktor Xa-hämmare. Detta innebär 
att den blockerar faktor Xa, ett enzym som medverkar vid bildandet av trombin. Trombin spelar en 
central roll i blodproppsbildningen. Blockeringen av faktor Xa gör att trombinnivåerna minskar, vilket 
minskar risken för att blodproppar bildas i venerna och artärerna samt leder till att befintliga 
blodproppar behandlas. 
Hur har Rivaroxaban Mylans effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Xarelto, och behöver inte studeras igen för Rivaroxaban Mylan. 
Liksom för alla läkemedel har företaget lagt fram kvalitetsdata för Rivaroxaban Mylan. Företaget har 
också visat i studier att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Rivaroxaban Mylan? 
Eftersom Rivaroxaban Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Rivaroxaban Mylan godkänt i EU? 
Europeiska läkemedelsmyndigheten (EMA) fann att det styrkts att Rivaroxaban Mylan i enlighet med 
EU:s krav har likvärdig kvalitet och är bioekvivalent med Xarelto. Myndigheten fann därför att 
fördelarna är större än de konstaterade riskerna, liksom för Xarelto, och att Rivaroxaban Mylan kan 
godkännas för användning i EU. 
Vad görs för att garantera säker och effektiv användning av Rivaroxaban 
Mylan? 
Företaget som marknadsför Rivaroxaban Mylan kommer att tillhandahålla ett utbildningspaket för 
läkare som förväntas skriva ut Rivaroxaban Mylan, med viktig säkerhetsinformation om bland annat 
blödningsrisken vid behandling med Rivaroxaban Mylan och hur denna ska hanteras. Dessutom får 
förskrivare också ett patientkort att ge till patienter som får Rivaroxaban Mylan, med viktiga 
säkerhetspåminnelser för patienterna. 
Rivaroxaban Mylan (rivaroxaban) 
EMA/534175/2021 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rivaroxaban Mylan har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Rivaroxaban Mylan kontinuerligt. 
Misstänkta biverkningar som har rapporterats för Rivaroxaban Mylan utvärderas noggrant och 
nödvändiga åtgärder vidtas för att skydda patienter. 
Mer information om Rivaroxaban Mylan 
Mer information om Rivaroxaban Mylan finns på EMA:s webbplats: 
ema.europa.eu/medicines/human/EPAR/rivaroxaban-mylan. Information om referensläkemedlet finns 
också på EMA:s webbplats. 
Rivaroxaban Mylan (rivaroxaban) 
EMA/534175/2021 
Sida 3/3 
 
 
 
