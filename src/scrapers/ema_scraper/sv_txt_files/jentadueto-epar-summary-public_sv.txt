EMA/353951/2016 
EMEA/H/C/002279 
Sammanfattning av EPAR för allmänheten 
Jentadueto 
linagliptin/metforminhydroklorid 
Detta är en sammanfattning av det offentliga europeiska utredningsprotokollet (EPAR) för Jentadueto. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Jentadueto? 
Jentadueto är ett läkemedel som innehåller de aktiva substanserna linagliptin och 
metforminhydroklorid. Det finns som tabletter (2,5 mg/850 mg och 2,5 mg/1 000 mg). 
Vad används Jentadueto för? 
Jentadueto ges till vuxna med typ 2-diabetes för att förbättra kontrollen av blodsockernivåerna. Det 
ges som tillägg till kost och motion 
• 
• 
• 
till patienter som inte kontrolleras tillräckligt med enbart metformin (ett diabetesläkemedel), 
till patienter som redan tar en kombination av linagliptin och metformin som separata tabletter, 
i kombination med en sulfonureid eller insulin (en annan typ av diabetesläkemedel) till patienter 
vars sjukdom inte kontrolleras tillräckligt väl med detta läkemedel och metformin. 
Läkemedlet är receptbelagt. 
Hur används Jentadueto? 
Jentadueto tas två gånger om dagen. Vilken tablettstyrka som ska användas beror på dosen av de 
andra diabetesläkemedel som patienten tagit tidigare. Om Jentadueto tas med en sulfonureid eller 
insulin kan det bli nödvändigt att sänka dosen av dessa läkemedel för att undvika hypoglykemi (lågt 
blodsocker). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Maximal dosering är 5 mg linagliptin och 2 000 mg metformin om dagen. Jentadueto ska tas med föda 
så att eventuella magbesvär till följd av metformin minskas. 
Hur verkar Jentadueto? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera blodsockernivåerna eller när kroppen inte kan använda insulinet effektivt. De aktiva 
substanserna i Jentadueto, linagliptin och metforminhydroklorid, har var och en olika verkningssätt. 
Linagliptin är en dipeptidylpeptidas-4 (DPP-4)-hämmare. Den verkar genom att blockera 
nedbrytningen av de så kallade inkretinhormonerna i kroppen. Dessa hormoner frigörs efter en måltid 
och stimulerar bukspottkörtelns produktion av insulin. Genom att linagliptin förlänger 
inkretinhormonernas effekt i blodet stimuleras bukspottkörteln till att producera mer insulin när 
blodsockernivån är hög. Linagliptin har ingen effekt när blodsockret är lågt. Linagliptin sänker också 
den mängd glukos som produceras av levern genom att höja insulinnivåerna och sänka nivåerna av 
hormonet glukagon. Tillsammans bidrar detta till att sänka blodsockernivåerna och underlätta 
kontrollen av typ 2-diabetes. Linagliptin har varit godkänt i EU som Trajenta sedan 2011. 
Metformin verkar främst genom att hämma blodsockerproduktionen och minska upptaget i tarmen. 
Metformin har funnits i EU sedan 1950-talet. 
Till följd av effekten av dessa båda aktiva substanser sänks blodsockernivåerna och detta bidrar till att 
kontrollera typ 2-diabetes. 
Hur har Jentaduetos effekt undersökts? 
Företaget lade fram resultaten från fyra studier med linagliptin på patienter med typ 2-diabetes, som 
användes till stöd för godkännandet av Trajenta i EU, där linagliptin i dosen 5 mg en gång om dagen 
dag jämfördes med placebo (overksam behandling). I studierna undersöktes effekten av linagliptin 
som enda läkemedel (503 patienter), i kombination med metformin (701 patienter), med metformin 
plus en sulfonureid (1 058 patienter) eller med ett annat diabetesläkemedel, pioglitazon 
(389 patienter). 
En annan studie utfördes med 791 patienter som hade typ 2-diabetes, där kombinationen av linagliptin 
plus metformin två gånger om dagen jämfördes med metformin som enda läkemedel, linagliptin som 
enda läkemedel eller placebo. Linagliptin gavs i dosen 2,5 mg två gånger om dagen i 
kombinationsbehandlingen och i dosen 5 mg en gång om dagen som enda läkemedel. Metformin gavs 
antingen i dosen 500 mg eller 1 000 mg två gånger per dag, både i kombinationsbehandlingen och 
som enda läkemedel. 
En ytterligare studie utfördes med 491 patienter som hade typ 2-diabetes och tog metformin två 
gånger om dagen, där ett tillägg gjordes till behandlingen i form av placebo eller linagliptin, antingen i 
dosen 2,5 mg två gånger om dagen eller 5 mg en gång om dagen. Studien jämförde effekten av ett 
tillägg av linagliptin till metformin på dessa sätt, eftersom metformin måste tas minst två gånger per 
dag. 
I en annan studie som utfördes på 1 040 patienter med typ 2-diabetes jämfördes patienter som tog 
5 mg linagliptin och insulin tillsammans med metformin med patienter som tog placebo som gavs 
tillsammans med insulin och metformin. 
Jentadueto  
EMA/353951/2016  
Sida 2/4 
 
 
 
 
 
I samtliga studier var huvudmåttet på effekt förändringen i blodnivåerna av en substans som kallas 
glykosylerat hemoglobin (HbA1c) efter 24 veckors behandling. Detta ger en indikation på hur väl 
blodsockernivån kontrolleras. 
Vilken nytta har Jentadueto visat vid studierna? 
Studierna med linagliptin visade att det var effektivare än placebo när det gäller att sänka HbA1c-
nivåerna. Linagliptin som enda läkemedel gav en sänkning på 0,46 poäng jämfört med en ökning på 
0,22 poäng. När det gavs som kombinationsbehandling gav linagliptin med metformin en sänkning på 
0,56 poäng jämfört med en ökning på 0,10 poäng. Linagliptin med metformin plus en sulfonureid gav 
en minskning på 0,72 poäng jämfört med 0,10 poäng. 
Studierna med kombinationen av linagliptin och metformin visade att kombinationen var effektivare än 
linagliptin eller metformin som enda läkemedel, liksom placebo, när det gällde att sänka HbA1c-
nivåerna. Kombinationen gav en sänkning på 1,22 poäng när metformin gavs i dosen 500 mg och en 
sänkning på 1,59 poäng när metformin gavs i dosen 1 000 mg. Detta jämfördes med en sänkning på 
0,45 poäng med linagliptin som enda läkemedel, 0,64 med 500 mg metformin som enda behandling, 
1,07 med 1 000 mg metformin som enda läkemedel och 0,13 med placebo. 
Studien som undersökte ett tillägg av linagliptin 2,5 mg två gånger om dagen eller 5 mg en gång om 
dagen till metformin visade en liknande sänkning av HbA1c-nivåerna jämfört med placebo (0,74 
respektive 0,80 poäng mer än placebo). 
Studien där linagliptin undersöktes i kombination med metformin och insulin visade att denna 
kombination var effektivare än kombinationen av insulin och metformin när det gällde att sänka 
HbA1c-nivåerna (en sänkning på 0,77 procentenheter observerades med linagliptin, jämfört med en 
sänkning på 0,10 procentenheter med placebo). 
Vilka är riskerna med Jentadueto? 
Den vanligaste biverkningen vid kombination av linagliptin plus metformin var diarré (drabbar omkring 
2 procent av patienterna, med en liknande frekvens hos patienter som tar metformin plus placebo). 
När linagliptin och metformin gavs tillsammans med en sulfonureid eller insulin var hypoglykemi den 
vanligaste biverkningen (drabbar fler än 1 av 10 patienter). En fullständig förteckning över 
biverkningar som rapporterats för Jentadueto finns i bipacksedeln. 
Jentadueto får inte ges till patienter med 
• 
diabetesketoacidos eller diabetesprekoma (farliga komplikationer av diabetes), 
•  måttligt till allvarligt nedsatt njurfunktion eller med akuta (som utvecklas snabbt) tillstånd som kan 
påverka njurarna, såsom dehydrering, svår infektion eller chock, 
• 
ett tillstånd som kan leda till minskad syretillförsel till kroppsvävnader (exempelvis till patienter 
som behandlas för förvärrad hjärtsvikt, nyligen har haft en hjärtinfarkt, har svårt att andas eller ett 
kraftigt blodtrycksfall), 
•  nedsatt leverfunktion eller problem med alkoholism eller alkoholförgiftning. 
En fullständig förteckning över restriktioner finns i bipacksedeln. 
Jentadueto  
EMA/353951/2016  
Sida 3/4 
 
 
 
 
 
Varför har Jentadueto godkänts? 
CHMP fann att kombinationen av linagliptin och metformin har visat sig effektiv när det gäller att sänka 
HbA1c-nivåerna, och att linagliptin i dosen 2,5 mg två gånger om dagen var lika effektivt som 5 mg en 
gång om dagen, som är godkänt i EU för användning ensamt och i kombination med metformin och 
med metformin plus en sulfonureid eller insulin. CHMP noterade att fasta doskombinationer kan öka 
sannolikheten för att patienterna tar sitt läkemedel korrekt. Vad gäller biverkningar fann kommittén att 
de observerade riskerna i allmänhet bara var något större än de som setts med placebo. CHMP fann 
därför att nyttan med Jentadueto är större än riskerna och rekommenderade att Jentadueto skulle 
godkännas för försäljning. 
Vilka extra åtgärder vidtas för att garantera säker och effektiv användning 
av Jentadueto? 
En riskhanteringsplan har tagits fram för att se till att Jentadueto används så säkert och effektivt som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Jentadueto. Där anges också lämpliga försiktighetsåtgärder som vårdpersonal och 
patienter ska vidta. 
Mer information om Jentadueto 
Den 20 juli 2012 beviljade Europeiska kommissionen ett godkännande för försäljning av Jentadueto 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Jentadueto finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2016. 
Jentadueto  
EMA/353951/2016  
Sida 4/4 
 
 
 
 
 
