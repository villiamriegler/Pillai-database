EMA/315229/2020
EMEA/H/C/005516
Bemrist Breezhaler (indakaterol/mometason)
Sammanfattning av Bemrist Breezhaler och varför det är godkänt inom EU
Vad är Bemrist Breezhaler och vad används det för?
Bemrist Breezhaler är ett läkemedel som används för att hålla luftvägarna öppna hos vuxna och barn 
från 12 års ålder vars astma inte kontrolleras tillräckligt väl med inhalerade kortikosteroider och 
kortverkande inhalerade beta-2-agonister. Bemrist Breezhaler används för (regelbunden) 
underhållsbehandling.
Läkemedlet innehåller de aktiva substanserna indakaterol och mometason.
Hur används Bemrist Breezhaler?
Bemrist Breezhaler-kapslarna innehåller ett pulver som ska andas in. Kapslarna ska endast användas 
tillsammans med den inhalator som medföljer i förpackningen. Kapslarna får inte sväljas. För att få en 
dos placerar patienten en kapsel i inhalatorn och andas in pulvret genom munnen.
Den rekommenderade dosen är en kapsel en gång om dagen vid samma tidpunkt varje dag. 
Patienterna ska inte ta mer än en kapsel om dagen. Kapslarna finns i tre styrkor 
(125 mikrogram/62,5 mikrogram, 125 mikrogram/127,5 mikrogram, 125 mikrogram/260 mikrogram) 
och läkaren bestämmer vilken styrka som ska användas utifrån patientens behov.
Läkemedlet är receptbelagt.
För mer information om hur du använder Bemrist Breezhaler, läs bipacksedeln eller tala med läkare 
eller apotekspersonal.
Hur verkar Bemrist Breezhaler?
De två aktiva substanserna i Bemrist Breezhaler är välkända och finns i flera läkemedel som används 
för att behandla obstruktiva luftvägssjukdomar, antingen som enda behandling eller i kombination med 
andra läkemedel.
Indakaterol är en långverkande beta-2-adrenerg receptoragonist. Den verkar genom att binda till s.k. 
beta-2-receptorer i muskelcellerna som omger luftvägarna till lungorna. När Bemrist Breezhaler 
inhaleras når indakaterol receptorerna och aktiverar dem. Detta gör att musklerna i luftvägarna 
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2020. Reproduction is authorised provided the source is acknowledged.
slappnar av och hjälper till att hålla luftvägarna öppna så att patienten kan andas lättare. Mometason 
tillhör en grupp antiinflammatoriska läkemedel som kallas kortikosteroider. Det verkar på ett liknande 
sätt som naturligt förekommande kortikosteroidhormoner och minskar immunsystemets aktivitet. 
Genom att binda till receptorer i olika immunceller blockerar det frisättningen av substanser som 
medverkar i inflammationsprocessen, såsom histamin, och hjälper på så vis till att hålla luftvägarna 
öppna så att patienten kan andas lättare.
Vilka fördelar med Bemrist Breezhaler har visats i studierna?
I två huvudstudier på över 3 000 patienter med astma jämfördes Bemrist Breezhaler med mometason 
som enda behandling eller med en kombination av salmeterol och flutikason (andra inhalerade 
läkemedel för behandling av astma). Huvudeffektmåttet baserades på förändringar i patienternas 
forcerade exspiratoriska volym (FEV1, den största volym luft som en person kan andas ut på en 
sekund). FEV1 mättes strax innan det var dags att ta nästa dos, då volymen sannolikt var som lägst.
I den första studien var Bemrist Breezhaler effektivare än enbart mometason när det gällde att 
förbättra luftvägarnas funktion hos patienter med astma. Hos patienterna som fick Bemrist Breezhaler 
(125 mikrogram/62,5 mikrogram) var genomsnittlig FEV1 omkring 180 ml mer än med en 
motsvarande dos av mometason efter 12 veckors behandling.
I den andra studien ledde behandling med Bemrist Breezhaler i medelhög och hög styrka till en 
genomsnittlig FEV1 på omkring 130 ml till 210 ml mer än hos patienterna som fick motsvarande doser 
av mometason efter 26 veckor. Skillnaden i behandling mellan Bemrist Breezhaler i hög styrka 
(125 mikrogram/260 mikrogram) och kombinationen av salmeterol och flutikason var omkring 40 ml 
till fördel för Bemrist Breezhaler.
Studierna visade också en förbättring av symtom såsom andnöd och väsande andning.
Vilka är riskerna med Bemrist Breezhaler?
De vanligaste biverkningarna som orsakas av Bemrist Breezhaler (kan förekomma hos fler än 1 av 
10 användare) är försämring av astman och nasofaryngit (inflammation i näsa och svalg). Andra 
vanliga biverkningar (kan förekomma hos upp till 1 av 100 användare) är bland annat övre 
luftvägsinfektion (infektioner i näsa och svalg) och huvudvärk. En fullständig förteckning över 
biverkningar och restriktioner för Bemrist Breezhaler finns i bipacksedeln.
Varför är Bemrist Breezhaler godkänt i EU?
Europeiska läkemedelsmyndigheten (EMA) fann att Bemrist Breezhaler var effektivt när det gällde att 
förbättra lungfunktion och symtom på astma. Myndigheten noterade också att det inte fanns några 
större säkerhetsproblem med Bemrist Breezhaler, då biverkningarna var hanterbara och liknade dem 
som orsakas av andra inhalerade läkemedel i samma klass. Myndigheten fann därför att fördelarna 
med Bemrist Breezhaler är större än riskerna och att läkemedlet kan godkännas för försäljning i EU.
Vad görs för att garantera säker och effektiv användning av Bemrist 
Breezhaler?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Bemrist Breezhaler har tagits med i produktresumén och 
bipacksedeln.
Bemrist Breezhaler (indakaterol/mometason) 
EMA/315229/2020
Sida 2/3
Liksom för alla läkemedel övervakas de vetenskapliga uppgifterna om användningen av Bemrist 
Breezhaler kontinuerligt. Biverkningar som har rapporterats för Bemrist Breezhaler utvärderas 
noggrant och nödvändiga åtgärder vidtas för att skydda patienterna.
Mer information om Bemrist Breezhaler
Den <datum för utfärdande av godkännande för försäljning> beviljades Bemrist Breezhaler ett 
godkännande för försäljning som gäller i hela EU.
Mer information om Bemrist Breezhaler finns på myndighetens webbplats: 
ema.europa.eu/medicines/human/EPAR/bemrist-breezhaler
Denna sammanfattning uppdaterades senast MM-2020.
Bemrist Breezhaler (indakaterol/mometason) 
EMA/315229/2020
Sida 3/3
