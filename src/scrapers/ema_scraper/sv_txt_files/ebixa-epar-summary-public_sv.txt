EMA/858762/2011 
EMEA/H/C/000463 
Sammanfattning av EPAR för allmänheten 
Ebixa 
memantinhydroklorid 
Detta är en sammanfattning av det offentliga europeiska utredningsprotokollet (EPAR) för Ebixa. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Ebixa? 
Ebixa är ett läkemedel som innehåller den aktiva substansen memantinhydroklorid. Det finns som 
tabletter (5 mg, 10 mg, 15 mg och 20 mg). Ebixa finns också som oral lösning, som levereras med en 
pump som avger 5 mg memantinhydroklorid varje gång den aktiveras. 
Vad används Ebixa för? 
Ebixa används för att behandla patienter med måttlig till svår Alzheimers sjukdom. 
Alzheimers sjukdom är en sorts demens (en hjärnfunktionsstörning) som successivt påverkar 
patientens minne, intellektuella förmåga och beteende. 
Läkemedlet är receptbelagt. 
Hur används Ebixa? 
Behandling bör påbörjas och övervakas av en läkare med erfarenhet av diagnos och behandling av 
Alzheimers sjukdom. Behandling bör endast påbörjas om det finns en vårdnadsgivare som regelbundet 
kommer att övervaka patientens användning av Ebixa. 
Ebixa ska ges en gång dagligen vid samma tidpunkt varje dag. För att förhindra biverkningar ökas 
dosen av Ebixa successivt under de tre första behandlingsveckorna: under den första veckan är dosen 
5 mg, under den andra veckan är den 10 mg och under den tredje är den 15 mg. Från och med fjärde 
veckan är den rekommenderade underhållsdosen 20 mg en gång dagligen. Toleransen och dosen ska 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
bedömas inom 3 månader efter att behandlingen påbörjas och sedan ska nyttan av fortsatt behandling 
med Ebixa bedömas regelbundet. Det kan vara nödvändigt att sänka dosen för patienter med måttliga 
eller allvarliga problem med njurarna. Om den orala lösningen används ska dosen först pumpas ut i en 
sked eller i ett glas vatten. Den ska inte hällas eller pumpas ut direkt in i munnen.  
Mer information finns i bipacksedeln. 
Hur verkar Ebixa? 
Den aktiva substansen i Ebixa, memantinhydroklorid, är ett läkemedel mot demens. Orsaken till 
Alzheimers sjukdom är inte känd men man anser att den minnesförlust som är förknippad med 
sjukdomen beror på störningar av signaler i hjärnan. 
Memantin verkar genom att blockera vissa receptorer (NMDA-receptorer) som signalsubstansen 
glutamat brukar fästa vid. Signalsubstanser är kemiska ämnen i nervsystemet som gör att nervceller 
kan kommunicera med varandra. Förändringar av hur glutamat överför signaler i hjärnan har kopplats 
till den minnesförlust som kan iakttas vid Alzheimers sjukdom. En överstimulering av NMDA-
receptorerna kan dessutom leda till att celler skadas eller dör. Memantin blockerar NMDA-receptorerna 
och förbättrar därigenom signalöverföringen i hjärnan och lindrar symtomen på Alzheimers sjukdom. 
Hur har Ebixas effekt undersökts? 
Ebixa har undersökts i tre huvudstudier som omfattade sammanlagt 1 125 patienter med 
Alzheimers sjukdom, varav några tidigare hade tagit andra läkemedel mot sin sjukdom. 
Den första studien omfattade 252 patienter med måttligt svår till svår sjukdom, medan de två andra 
studierna omfattade sammanlagt 873 patienter med lindrig till måttlig sjukdom. Ebixa jämfördes med 
placebo (overksam behandling) under 24–28 veckor. De viktigaste effektmåtten var förändringar av 
symtomen på tre huvudområden: det funktionella (graden av funktionshinder), det kognitiva 
(förmågan att tänka, lära och komma ihåg) och det globala (en kombination av flera områden inklusive 
allmänfunktion, kognitiva symtom, beteende och förmåga att klara av vardagliga aktiviteter). 
Ebixa har även studerats i tre kompletterande studier med sammanlagt 1 186 patienter med lindrig till 
svår sjukdom. 
Vilken nytta har Ebixa visat vid studierna? 
Ebixa var effektivare än placebo när det gäller att kontrollera symtomen av Alzheimers sjukdom. I 
studien av patienter med måttligt svår till svår sjukdom hade patienterna som tog Ebixa färre symtom 
än de som tog placebo efter 28 veckor, enligt mätningar av både den globala och funktionella 
förmågan. I de två studierna av lindrig till måttlig sjukdom hade patienterna som tog Ebixa färre 
allvarliga symtom efter 24 veckor, enligt mätningar av både den globala och kognitiva förmågan. Men 
när dessa resultat analyserades tillsammans med resultaten av de tre kompletterande studierna fann 
man att Ebixas effekt var mindre hos patienter med lindrig sjukdom. 
Vilka är riskerna med Ebixa? 
De vanligaste biverkningarna som orsakas av Ebixa (uppträder hos 1–10 patienter av 100) är dåsighet, 
yrsel, hypertoni (högt blodtryck), andnöd, förstoppning, huvudvärk och överkänslighet (allergi) mot 
läkemedlet. En fullständig förteckning över biverkningar som rapporterats för Ebixa finns i 
bipacksedeln. 
Ebixa  
Sida 2/3
 
 
 
 
Ebixa ska inte ges till personer som kan vara överkänsliga (allergiska) mot memantinhydroklorid eller 
något annat innehållsämne. 
Varför har Ebixa godkänts? 
CHMP fann att nyttan med Ebixa är större än riskerna och rekommenderade att Ebixa skulle godkännas 
för försäljning. 
Mer information om Ebixa 
Den 15 maj 2002 beviljade Europeiska kommissionen ett godkännande för försäljning av Ebixa som 
gäller i hela Europeiska unionen.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Ebixa finns i bipacksedeln (ingår också i EPAR). Du kan också kontakta din läkare 
eller apotekspersonal. 
Denna sammanfattning uppdaterades senast 10-2011. 
Ebixa  
Sida 3/3
 
 
 
 
 
