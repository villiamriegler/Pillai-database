EMA/583601/2016 
EMEA/H/C/001111 
Sammanfattning av EPAR för allmänheten 
Lamivudine Teva Pharma B.V. 
lamivudin 
Detta är en sammanfattning av det offentliga europeiska utredningsprotokollet (EPAR) för Lamivudine 
Teva Pharma B.V. Det förklarar hur kommittén för humanläkemedel (CHMP) bedömt läkemedlet och 
hur den kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Lamivudine Teva Pharma B.V.? 
Lamivudine Teva Pharma B.V. är ett antiviralt läkemedel som innehåller den aktiva substansen 
lamivudin. Det finns som tabletter (150 mg och 300 mg). 
Lamivudine Teva Pharma B.V. är ett generiskt läkemedel, vilket innebär att det liknar ett 
referensläkemedel som redan är godkänt i EU. Referensläkemedlet är Epivir. Mer information om 
generiska läkemedel finns i dokumentet med frågor och svar här. 
Vad används Lamivudine Teva Pharma B.V. för? 
Lamivudine Teva Pharma B.V. används i kombination med andra antivirala läkemedel för behandling 
av vuxna och barn som är infekterade med humant immunbristvirus (hiv), det virus som orsakar 
förvärvat immunbristsyndrom (aids). 
Läkemedlet är receptbelagt. 
Hur används Lamivudine Teva Pharma B.V.? 
Behandling med Lamivudine Teva Pharma B.V. bör inledas av läkare som har erfarenhet av att 
behandla hivinfektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Den rekommenderade dosen Lamivudine Teva Pharma B.V. för vuxna och barn som väger mer än 
25 kg är 300 mg en gång om dagen. Detta kan tas antingen som en enda daglig dos eller delas upp på 
150 mg två gånger om dagen. För barn som väger mindre än 25 kg beror dosen på kroppsvikten. 
Tabletterna med Lamivudine Teva Pharma B.V. ska helst sväljas utan att krossas. Patienter som inte 
kan svälja tabletter bör ta den orala lamivudin-lösningen, eller också kan tabletterna krossas och 
tillsättas i en liten mängd mat eller dryck som sedan intas omedelbart. Dosen Lamivudine Teva Pharma 
B.V. behöver justeras för patienter som har allvarliga njurproblem. En oral lamivudin-lösning kan 
användas för att få lämplig dos. Mer information finns i bipacksedeln. 
Hur verkar Lamivudine Teva Pharma B.V.? 
Den aktiva substansen i Lamivudine Teva Pharma B.V., lamivudin, är en nukleosidanalog hämmare av 
omvänt transkriptas (NRTI). Den blockerar aktiviteten av omvänt transkriptas, ett enzym som 
hivviruset behöver för att ge genetiska instruktioner om att bilda fler virus efter att ha infekterat 
cellen. I kombination med andra antivirala läkemedel sänker Lamivudine Teva Pharma B.V. mängden 
hiv i blodet och håller den på en låg nivå. Lamivudine Teva Pharma B.V. botar inte hivinfektion eller 
aids, men kan motverka skador på immunsystemet och undvika att infektioner och sjukdomar som har 
samband med aids utvecklas. 
Hur har Lamivudine Teva Pharma B.V.:s effekt undersökts? 
Eftersom Lamivudine Teva Pharma B.V. är ett generiskt läkemedel har studierna på människor 
begränsats till tester som visar att det är bioekvivalent med referensläkemedlet Epivir. Två läkemedel 
är bioekvivalenta när de bildar samma nivåer av den aktiva substansen i kroppen. 
Vilka är fördelarna och riskerna med Lamivudine Teva Pharma B.V.? 
Eftersom Lamivudine Teva Pharma B.V. är ett generiskt läkemedel och bioekvivalent med 
referensläkemedlet anses dess nytta och risker vara desamma som för referensläkemedlet. 
Varför har Lamivudine Teva Pharma B.V. godkänts? 
CHMP fann att det styrkts att Lamivudine Teva Pharma B.V. i enlighet med EU:s krav har likvärdig 
kvalitet och är bioekvivalent med Epivir. Kommittén fann därför att nyttan är större än de konstaterade 
riskerna, liksom för Epivir. Kommittén rekommenderade att Lamivudine Teva Pharma B.V. skulle 
godkännas för försäljning. 
Vad görs för att garantera säker och effektiv användning av Lamivudine 
Teva Pharma B.V.? 
Rekommendationer och försiktighetsåtgärder som vårdpersonal och patienter ska vidta för säker och 
effektiv användning av Lamivudine Teva Pharma B.V. har tagits med i produktresumén och 
bipacksedeln. 
Mer information om Lamivudine Teva Pharma B.V. 
Den 10 december 2009 beviljade Europeiska kommissionen ett godkännande för försäljning av 
Lamivudine Teva Pharma B.V. som gäller i hela EU. 
EPAR för Lamivudine Teva Pharma B.V. finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Lamivudine Teva Pharma B.V.  
EMA/583601/2016 
Sida 2/3 
 
 
 
Lamivudine Teva Pharma B.V. finns i bipacksedeln (ingår också i EPAR). Du kan också kontakta din 
läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 09-2016. 
Lamivudine Teva Pharma B.V.  
EMA/583601/2016 
Sida 3/3 
 
 
 
