EMA/323431/2014  
EMEA/H/C/003698 
Sammanfattning av EPAR för allmänheten 
Simbrinza 
brinzolamid/brimonidintartrat  
Detta är en sammanfattning av det offentliga europeiska utredningsprotokollet (EPAR) för Simbrinza. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Simbrinza ska användas. 
Praktisk information om hur Simbrinza ska användas finns i bipacksedeln. Du kan också kontakta din 
läkare eller apotekspersonal. 
Vad är Simbrinza och vad används det för? 
Simbrinza är en ögondroppslösning som innehåller två aktiva substanser: brinzolamid och 
brimonidintartrat. Simbrinza används för att sänka det intraokulära trycket (trycket inuti ögat) hos 
vuxna med okulär hypertoni (högt intraokulärt tryck) eller hos dem med en ögonsjukdom som kallas 
öppenvinkelglaukom.  
Simbrinza används när behandling med andra läkemedel som innehåller endast en aktiv substans har 
prövats men inte har sänkt det intraokulära trycket tillräckligt. 
Hur används Simbrinza? 
Simbrinza ges som en droppe i det (de) påverkade ögat (ögonen) två gånger om dagen. Om också 
andra ögondroppar används för att sänka trycket i ögat bör de ges med minst 5 minuters mellanrum. 
Simbrinza är receptbelagt. Mer information finns i bipacksedeln. 
Hur verkar Simbrinza? 
Öppenvinkelglaukom (en sjukdom där kammarvattnet, den vattniga vätskan inuti ögongloben, inte kan 
rinna undan ordentligt) och andra orsaker till högt tryck i ögat ökar risken för skada på näthinnan och 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
 
synnerven (nerven som skickar signaler från ögat till hjärnan). Detta kan leda till allvarlig synförlust 
och till och med blindhet. 
De aktiva substanserna i Simbrinza, brinzolamid och brimonidintartrat, bidrar till att minska det 
intraokulära trycket genom att minska bildandet av kammarvatten. Brinzolamid verkar genom att 
blockera ett enzym som kallas karbonanhydras, som bildar bikarbonat som behövs för bildandet av 
kammarvatten, medan brimonidintartrat blockerar ett annat enzym som kallas adenylatcyklas, som 
också ingår i bildandet av kammarvatten. Brimonidin ökar också dräneringen av kammarvatten från 
ögats främre del. 
Båda läkemedlen har använts vart för sig i flera år i EU för att minska trycket i ögat och kombinationen 
av dem minskar trycket inuti ögat effektivare än något av läkemedlen ensamt. 
Vilken nytta med Simbrinza har visats i studierna? 
Simbrinza har visat sig vara effektivare när det gäller att sänka trycket i ögat än brinzolamid eller 
brimonidintartrat som enda läkemedel. En huvudstudie på 560 patienter med okulär hypertoni eller 
öppenvinkelglaukom, vars genomsnittliga intraokulära tryck före behandling, uppmätt i enheter som 
kallas mmHg, var 26 mmHg. Sänkningen av det intraokulära trycket efter 3 månader var större hos 
patienter som tog Simbrinza (en genomsnittlig minskning på 7,9 mmHg) än hos dem som tog antingen 
brinzolamid eller brimonidintartrat (6,5 respektive 6,4 mmHg). 
I en andra huvudstudie på 890 patienter jämfördes Simbrinza med en kombinationsbehandling med 
brinzolamid och brimonidintartrat i form av separata droppar. Simbrinza visade sig vara lika effektivt 
som kombinationsbehandlingen. I genomsnitt sänktes det intraokulära trycket med Simbrinza efter 
3 månader med 8,5 mmHg jämfört med 8,3 mmHg med kombinationen.  
Vilka är riskerna med Simbrinza? 
De vanligaste biverkningarna som orsakas i studier med Simbrinza var okulär hyperemi (röda ögon) 
och allergiska reaktioner i ögat, vilka uppkom hos omkring 6 till 7 procent av patienterna, samt 
dysgeusi (smakstörningar) hos omkring 3 procent av patienterna. En fullständig förteckning över 
biverkningar som rapporterats för Simbrinza finns i bipacksedeln. 
Simbrinza får inte ges till patienter som är överkänsliga (allergiska) mot den aktiva substansen, något 
annat innehållsämne, eller mot sulfonamider (en antibiotikaklass). Det får heller inte användas till 
patienter som behandlas med vissa typer av antidepressiva läkemedel, patienter med allvarligt nedsatt 
njurfunktion eller patienter med hyperkloremisk acidos (överskott av syra i blodet till följd av för 
mycket klorid). 
Simbrinza får inte ges till nyfödda eller barn under två år och rekommenderas inte heller till äldre barn. 
Varför godkänns Simbrinza? 
Myndighetens kommitté för humanläkemedel (CHMP) fann att Simbrinza visade sig vara effektivare än 
någon av de aktiva substanserna som enda läkemedel och minst lika effektivt som kombinationen av 
de aktiva substanserna i form av separata ögondroppar. Att de två aktiva substanserna ingår i samma 
ögondroppe gör produkten lättare att hantera och förbättrar behandlingsefterlevnaden för patienter 
som inte tillräckligt kontrolleras med vare sig brimonidin eller brinzolamid ensamt. Det kommer också 
att vara till nytta för de patienter som behöver en kombinationsbehandling och för vilka tidigare 
godkända kombinationer som innehåller läkemedlet timolol inte är lämpliga. 
Simbrinza  
EMA/323431/2014 
Sida 2/3 
 
 
 
Vad gäller säkerheten var de rapporterade biverkningarna med Simbrinza samma som kunde förväntas 
med de enskilda aktiva substanserna och väckte inga större farhågor. CHMP fann därför att nyttan 
med Simbrinza är större än riskerna och rekommenderade att Simbrinza skulle godkännas för 
försäljning i EU. 
Vad görs för att garantera säker och effektiv användning av Simbrinza? 
En riskhanteringsplan har tagits fram för att se till att Simbrinza används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Simbrinza. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Simbrinza 
Den 18 juli 2014 beviljade Europeiska kommissionen ett godkännande för försäljning av Simbrinza som 
gäller i hela EU.  
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Simbrinza finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 07-2014. 
Simbrinza  
EMA/323431/2014 
Sida 3/3 
 
 
 
