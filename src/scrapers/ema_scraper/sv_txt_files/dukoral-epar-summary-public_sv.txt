EMA/565303/2020 
EMEA/H/C/000476 
Dukoral (koleravaccin, inaktiverat oralt) 
Sammanfattning av Dukoral och varför det är godkänt inom EU 
Vad är Dukoral och vad används det för? 
Dukoral är ett vaccin som ges genom munnen för att skydda mot kolera, en allvarlig sjukdom som 
orsakar svår diarré. Det ges till personer från två års ålder som ska besöka områden med hög risk för 
kolera. Kolera orsakas av bakterien Vibrio cholerae (V. cholerae) som överförs via mat eller vatten som 
kontaminerats. 
Dukoral ska användas i enlighet med officiella rekommendationer, med hänsyn till var kolera uppstår 
och risken för att få sjukdomen. 
Vaccinet innehåller fyra olika inaktiverade stammar (typer) av V. cholerae serotyp O1, och en del av 
ett toxin från någon av dessa stammar som aktiva substanser. 
Hur används Dukoral? 
Dukoral är receptbelagt. Det finns som en flytande blandning på flaska tillsammans med pulver i en 
påse. Pulvret löses upp i vatten för att bilda en bruslösning och vätskan med Dukoral tillsätts i denna 
lösning innan den dricks. Mat, dryck och andra läkemedel ska undvikas under en timme före och en 
timme efter vaccinationen. 
Till vuxna och barn från sex års ålder ges Dukoral i två doser med en till sex veckors mellanrum. Barn i 
åldern två till sex år ska få tre doser med en till sex veckors mellanrum mellan varje dos. Behandlingen 
ska slutföras minst en vecka före den potentiella exponeringen för kolera. För kontinuerligt skydd mot 
kolera rekommenderas en boosterdos inom två år för vuxna och barn från sex års ålder och inom sex 
månader för barn mellan två och sex års ålder. 
För mer information om hur du använder Dukoral, läs bipacksedeln eller tala med läkare eller 
apotekspersonal. 
Hur verkar Dukoral? 
Dukoral är ett vaccin. Vacciner verkar genom att de förbereder immunsystemet (kroppens naturliga 
försvar) för hur det ska skydda kroppen mot vissa sjukdomar. Dukoral innehåller små mängder av 
inaktiverade (avdödade) bakterier som orsakar kolera samt ett fragment av det koleratoxin som kallas 
subenhet B. När en person vaccineras uppfattar immunsystemet de avdödade bakterierna och 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
toxinfragmentet i vaccinet som främmande och bildar antikroppar mot dem. Om bakterierna senare 
(via kontaminerad mat eller dryck) kommer in i tarmen på en vaccinerad person kan antikropparna 
hindra bakterierna och toxinerna i dem från att binda till tarmväggarna och komma in i kroppens 
celler. 
Vilka fördelar med Dukoral har visats i studierna? 
För att stödja användningen av Dukoral lade företaget fram data från den publicerade litteraturen och 
resultaten av tre huvudstudier som gjorts på sammanlagt nära 113 000 personer. I samtliga tre 
studier gavs Dukoral antingen som två eller tre doser och jämfördes med placebo (ett overksamt 
vaccin). Studierna gjordes i områden där kolera förekommer. Huvudeffektmåttet var vaccinets 
skyddande effekt, som beräknades genom att antalet personer i studierna som fick kolera efter att ha 
fått Dukoral jämfördes med antalet som fick kolera efter att ha fått placebo. 
I den första studien, som omfattade över 89 000 personer i Bangladesh, jämfördes Dukoral med 
samma vaccin utan toxinet och med placebo. I denna studie framställdes Dukoral med hjälp av ett 
koleratoxin som utvunnits ur kolerabakterier i stället för det nyare rekombinanta toxinet. Dukorals 
skyddande effekt var 85 procent under sex månader. Skyddet varade i sex månader hos barn och två 
år hos vuxna. Hos vuxna var två doser av vaccinet lika effektiva som tre. 
I de andra två studierna jämfördes Dukoral (som innehöll rekombinant koleratoxin) med placebo hos 
över 22 000 personer i Peru. I den första av de två studierna var den skyddande effekten av Dukoral 
85 procent under de första fem månaderna. Personerna i den andra studien fick också en boosterdos 
10–12 månader senare. Dukorals skyddande effekt efter boosterdosen var 61 procent under det andra 
uppföljningsåret. 
Företaget lade också fram information om användningen av Dukoral för att förhindra en typ av 
turistdiarré som orsakas av en bakterie som kallas enterotoxinbildande Escherichia coli. Informationen 
var dock inte tillräcklig för att stödja användningen av Dukoral mot turistdiarré. 
Vilka är riskerna med Dukoral? 
Biverkningar som orsakas av Dukoral är ovanliga och de som kan förekomma hos upp till 1 av 100 
användare är huvudvärk, diarré och biverkningar som drabbar magen, såsom smärta, kramper, 
gasbildning eller obehag. 
Dukoral får inte ges till personer som är överkänsliga (allergiska) mot någon av de aktiva 
substanserna, mot något annat innehållsämne eller mot formaldehyd. Vaccinationen ska skjutas upp 
om patienten har feber eller en kortvarig sjukdom som påverkar magen eller tarmen. 
En fullständig förteckning över biverkningar och restriktioner för Dukoral finns i bipacksedeln. 
Varför är Dukoral godkänt i EU? 
Kolerarisken för vanliga turister är liten, men Europeiska läkemedelsmyndigheten ansåg att Dukoral 
kan vara av betydelse för vissa grupper, till exempel hälso- och sjukvårdspersonal eller resenärer som 
besöker områden där kolera förekommer. Biverkningar av Dukoral är ovanliga och i allmänhet lindriga. 
EMA fann därför att fördelarna med Dukoral är större än riskerna och att läkemedlet kan godkännas för 
användning i EU. 
Dukoral (koleravaccin, inaktiverat oralt) 
EMA/565303/2020 
Sida 2/3 
 
 
 
Vad görs för att garantera säker och effektiv användning av Dukoral? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Dukoral har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Dukoral utvärderas noggrant och nödvändiga åtgärder vidtas för 
att skydda patienter. 
Mer information om Dukoral 
Den 28 april 2004 beviljades Dukoral ett godkännande för försäljning som gäller i hela EU. 
Mer information om Dukoral finns på EMA:s webbplats:  
ema.europa.eu/medicines/human/EPAR/dukoral. 
Denna sammanfattning uppdaterades senast 11-2020. 
Dukoral (koleravaccin, inaktiverat oralt) 
EMA/565303/2020 
Sida 3/3 
 
 
 
