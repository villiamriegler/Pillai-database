European Medicines Agency  
Dok.ref.: EMEA/649376/2009 
EMEA/H/C/1066 
Repaglinide Krka 
repaglinid 
Sammanfattning av EPAR för allmänheten 
Detta är en sammanfattning av det offentliga europeiska utredningsprotokollet (EPAR). Det 
förklarar hur Kommittén för humanläkemedel (CHMP) bedömt de studier som gjorts och hur den 
kommit fram till sina rekommendationer om hur läkemedlet ska användas. 
Vill du ha mer information om sjukdomen eller behandlingen kan du läsa bipacksedeln (ingår 
också i EPAR) eller kontakta din läkare eller ditt apotek. Läs de vetenskapliga slutsatserna (ingår 
också i EPAR) om du vill ha mer information om vad CHMP bygger sina rekommendationer på. 
Vad är Repaglinide Krka? 
Repaglinide Krka är ett läkemedel som innehåller den aktiva substansen repaglinid. Det finns som 
runda tabletter (vita: 0,5 mg; gula: 1 mg; rosa: 2 mg). 
Repaglinide Krka är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är NovoNorm. Mer information om generiska läkemedel 
finns i dokumentet med frågor och svar här. 
Vad används Repaglinide Krka för? 
Repaglinide Krka används för behandling av patienter med typ 2-diabetes (icke insulinberoende 
diabetes). Det används tillsammans med diet och motion för att sänka blodglukosnivån (blodsockret) 
hos patienter vars hyperglykemi (höga blodglukosnivå) inte kan kontrolleras med diet, viktminskning 
och motion.  
Läkemedlet är receptbelagt. 
Hur används Repaglinide Krka? 
Repaglinide Krka ska tas före måltid, normalt upp till 15 minuter före varje huvudmåltid. Dosen 
justeras för att ge bästa kontroll. En läkare ska regelbundet testa patientens blodglukos för att hitta 
lägsta effektiva dos. Repaglinide Krka kan också ges till patienter med typ 2-diabetes vars 
blodglukosnivå vanligen kontrolleras bra med diet men som tillfälligt förlorat blodglukoskontrollen. 
Den rekommenderade startdosen är 0,5 mg. Denna dos kan behöva ökas efter en eller två veckor. 
Om patienter går över från ett annat läkemedel mot diabetes är den rekommenderade startdosen 1 mg. 
Repaglinide Krka rekommenderas inte till patienter som är yngre än 18 år eftersom det saknas 
uppgifter om säkerhet och effekt för denna grupp. 
Hur verkar Repaglinide Krka? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera glukosnivån i blodet eller där kroppen inte kan använda insulinet effektivt. Repaglinide 
Krka hjälper bukspottkörteln att producera mer insulin vid måltider och används för att kontrollera 
typ 2-diabetes. 
7 Westferry Circus, Canary Wharf,  London  E14 4HB, UK 
Tel. (44-20) 74 18 84 00  Fax (44-20) 74 18 84 16 
E-mail: mail@emea.europa.eu     http://www.emea.europa.eu 
© European Medicines Agency, 2009. Reproduction is authorised provided the source is acknowledged. 
 
 
 
 
 
 
 
 
 
 
 
 
 
 
 
 
 
 
 
Hur har Repaglinide Krkas effekt undersökts? 
Då Repaglinide Krka är ett generiskt läkemedel har studierna begränsats till tester som visar att det är 
bioekvivalent med referensläkemedlet NovoNorm. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Repaglinide Krka? 
Eftersom Repaglinide Krka är ett generiskt läkemedel och är bioekvivalent med referensläkemedlet 
anses dess fördelar och risker vara desamma som hos referensläkemedlet. 
Varför har Repaglinide Krka godkänts? 
Kommittén för humanläkemedel (CHMP) fann att det styrkts att Repaglinide Krka i enlighet med 
EU:s krav har likvärdig kvalitet och är bioekvivalent med NovoNorm. Kommittén fann därför att 
fördelarna är större än de konstaterade riskerna, liksom för NovoNorm. Kommittén rekommenderade 
att Repaglinide Krka skulle godkännas för försäljning. 
Mer information om Repaglinide Krka: 
Den 4 november 2009 beviljade Europeiska kommissionen Krka, d.d., Novo mesto ett godkännande 
för försäljning av Repaglinide Krka som gäller i hela Europeiska unionen.  
Det offentliga europeiska utredningsprotokollet (EPAR) för Repaglinide Krka finns i sin helhet här. 
EPAR för referensläkemedlet finns också i sin helhet på EMEA:s webbplats. 
Denna sammanfattning aktualiserades senast 11-2009. 
2/2 
 
 
 
 
