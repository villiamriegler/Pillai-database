EMA/617732/2020
EMEA/H/C/002404
Desloratadine ratiopharm (desloratadin)
Sammanfattning av Desloratadine ratiopharm och varför det är godkänt inom 
EU
Vad är Desloratadine ratiopharm och vad används det för?
Desloratadine ratiopharm är ett läkemedel som ges till vuxna för att behandla symtom vid följande 
sjukdomar:


Allergisk rinit (inflammation i näsgångarna som orsakas av en allergi, till exempel hösnuva eller 
allergi mot dammkvalster).
Kronisk idiopatisk urtikaria (en återkommande hudåkomma som medför symtom såsom klåda och 
nässelutslag) som diagnostiserats av läkare. Idiopatisk innebär att orsaken till sjukdomen är 
okänd.
Desloratadine ratiopharm innehåller den aktiva substansen desloratadin och är ett generiskt 
läkemedel. Det innebär att Desloratadine ratiopharm innehåller samma aktiva substans och verkar på 
samma sätt som ett ”referensläkemedel” som redan är godkänt i EU. Referensläkemedlet är Aerius. 
Mer information om generiska läkemedel finns i dokumentet med frågor och svar här.
Hur används Desloratadine ratiopharm?
Desloratadine ratiopharm är receptfritt. Läkemedlet finns som tabletter.
Rekommenderad dos är en tablett en gång dagligen. Behandlingstiden beror på vilken sjukdom som 
behandlas.
Om symtomen kvarstår i mer än 7 dagar eller förvärras bör patienten söka läkarhjälp. För mer 
information om hur du använder Desloratadine ratiopharm, läs bipacksedeln eller tala med läkare eller 
apotekspersonal.
Hur verkar Desloratadine ratiopharm?
Den aktiva substansen i Desloratadine ratiopharm, desloratadin, är ett antihistamin. Det verkar genom 
att blockera de receptorer som histamin, ett ämne i kroppen som orsakar allergisymtom, normalt 
binder till. När receptorerna blockeras kan histaminet inte verka och därför minskar allergisymtomen.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question Go to www.ema.europa.eu/contact 
Telephone +31 (0)88 781 6000
 An agency of the European Union   
© European Medicines Agency, 2021. Reproduction is authorised provided the source is acknowledged.
Hur har Desloratadine ratiopharms effekt undersökts?
Fördelarna och riskerna med den aktiva substansen vid godkända användningar har redan studerats 
för referensläkemedlet, Aerius, och behöver inte studeras igen för Desloratadine ratiopharm.
Liksom för alla läkemedel har företaget lagt fram kvalitetsdata för Desloratadine ratiopharm. 
Företaget har också visat i en studie att det är ”bioekvivalent” med referensläkemedlet. Två läkemedel 
är bioekvivalenta när de bildar samma halter av den aktiva substansen i kroppen och förväntas 
därmed ha samma effekt.
Vilka är fördelarna och riskerna med Desloratadine ratiopharm?
Eftersom Desloratadine ratiopharm är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet.
Varför är Desloratadine ratiopharm godkänt i EU?
Europeiska läkemedelsmyndigheten (EMA) fann att det styrkts att Desloratadine ratiopharm i enlighet 
med EU:s krav har likvärdig kvalitet och är bioekvivalent med Aerius. Myndigheten fann därför att 
fördelarna med Desloratadine ratiopharm är större än de konstaterade riskerna, liksom för Aerius, och 
att läkemedlet kan godkännas för försäljning i EU.
Vad görs för att garantera säker och effektiv användning av Desloratadine 
ratiopharm?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Desloratadine ratiopharm har tagits med i produktresumén 
och bipacksedeln.
Liksom för alla läkemedel övervakas de vetenskapliga uppgifterna för Desloratadine ratiopharm 
kontinuerligt. Biverkningar som har rapporterats för Desloratadine ratiopharm utvärderas noggrant och 
nödvändiga åtgärder vidtas för att skydda patienter.
Mer information om Desloratadine ratiopharm
Den 13 januari 2012 beviljades Desloratadine ratiopharm ett godkännande för försäljning som gäller i 
hela EU.
Mer information om Desloratadine ratiopharm finns på EMA:s webbplats: 
ema.europa.eu/medicines/human/EPAR/desloratadine-ratiopharm.
Information om referensläkemedlet finns också på EMA:s webbplats.
Denna sammanfattning uppdaterades senast 01-2021.
Desloratadine ratiopharm (desloratadin) 
EMA/617732/2020 
Sida 2/2
