EMA/268518/2023 
EMEA/H/C/004854 
Hepcludex (bulevirtid) 
Sammanfattning av Hepcludex och varför det är godkänt inom EU 
Vad är Hepcludex och vad används det för? 
Hepcludex är ett antiviralt läkemedel som används för att behandla kronisk (långvarig) infektion med 
hepatit D-virus (HDV) hos vuxna med kompenserad leversjukdom (när levern är skadad men 
fortfarande fungerar), i fall där förekomsten av viralt RNA (genetiskt material) has konstaterats genom 
blodprover. 
HDV är ett ”ofullständigt” virus, eftersom det inte kan föröka sig i celler utan hjälp av ett annat virus, 
hepatit B-viruset. Patienter som är infekterade med viruset har därför alltid också hepatit B. 
HDV-infektion är sällsynt och Hepcludex klassificerades som särläkemedel (ett läkemedel som används 
vid sällsynta sjukdomar) den 19 juni 2015. Mer information om klassificeringen som särläkemedel finns 
på EMA:s webbplats. 
Hepcludex innehåller den aktiva substansen bulevirtid. 
Hur används Hepcludex? 
Hepcludex är receptbelagt och behandling ska sättas in av läkare med erfarenhet av att behandla 
patienter med HDV-infektion. 
Läkemedlet finns som en injektion som ska ges under huden. Det kan ges ensamt eller i kombination 
med en ”nukleosidanalog/nukleotidanalog” för behandling av den underliggande hepatit B-infektionen. 
Behandlingen ska pågå så länge patienten har nytta av den. 
För mer information om hur Hepcludex används, läs bipacksedeln eller tala med läkare eller 
apotekspersonal. 
Hur verkar Hepcludex? 
Den aktiva substansen i Hepcludex, bulevirtid, verkar genom att fästa vid och blockera en receptor (ett 
mål) genom vilken hepatit D- och hepatit B-virusen tar sig in i levercellerna. Genom att spärra av 
virusets väg in i cellerna begränsar läkemedlet HDV:s förmåga att föröka sig, vilket förhindrar virusets 
spridning i levern och minskar inflammationen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Vilka fördelar med Hepcludex har visats i studierna? 
Två huvudstudier visade att Hepcludex var effektivt när det gäller att eliminera allt eller 99 procent av 
HDV:s genetiska material (RNA) från blodet. 
I den första studien uppvisade 55 av 90 patienter som behandlades med Hepcludex plus tenofovir (ett 
läkemedel mot hepatit B) en betydande minskning av HDV-replikationen efter 6 månader, jämfört med 
1 av 28 patienter som enbart fick tenofovir. Patienter som fick Hepcludex uppvisade också en sänkning 
av halterna i blodet av leverenzymet ALT, vilket tyder på en förbättring av leversjukdomen. 
Liknande resultat sågs i den andra studien, där 8 av 15 patienter som fick Hepcludex plus 
peginterferon alfa (ett annat läkemedel mot hepatit B) under 48 veckor inte längre hade mätbara 
halter av HDV-RNA 6 månader efter sin behandling. Av de 15 patienter som behandlades med enbart 
Hepcludex hade en inte längre mätbara halter av HDV-RNA. Av de 15 patienter som enbart 
behandlades med peginterferon alfa uppnådde ingen patient detta resultat. 
En större bekräftande studie på 150 patienter visade att nästan allt HDV-RNA hade eliminerats efter 
48 veckor hos 45 procent av patienterna (22 av 49) som fick en låg dos Hepcludex och hos 48 procent 
av patienterna (24 av 50) som fick en högre dos Hepcludex, jämfört med 2 procent (1 av 51) av de 
obehandlade patienterna. 
Vilka är riskerna med Hepcludex? 
En fullständig förteckning över biverkningar och restriktioner för Hepcludex finns i bipacksedeln. 
De vanligaste biverkningarna som orsakas av Hepcludex (kan förekomma hos fler än 1 av 
10 användare) är förhöjda nivåer av gallsalter i blodet, huvudvärk, klåda och reaktioner på 
injektionsstället. 
Den vanligaste allvarliga biverkningen är utbrott av leverinflammation efter att behandlingen med 
Hepcludex upphört. 
Varför är Hepcludex godkänt i EU? 
Tillgängliga data visar att Hepcludex har en gynnsam effekt på virusreplikation och leverinflammation 
hos patienter med HDV-infektion. När det gäller säkerheten anses Hepcludex biverkningar vara 
godtagbara. 
Europeiska läkemedelsmyndigheten (EMA) fann därför att fördelarna med Hepcludex är större än 
riskerna och att Hepcludex kan godkännas för försäljning i EU. 
Hepcludex fick ursprungligen ett villkorat godkännande eftersom fler uppgifter om läkemedlet skulle 
komma. Företaget har sedan dess lämnat in omfattande information som bekräftar fynden från tidigare 
studier. Det villkorade godkännandet har därför ändrats till standardgodkännande. 
Vad görs för att garantera säker och effektiv användning av Hepcludex? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Hepcludex har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Hepcludex kontinuerligt. 
Biverkningar som har rapporterats för Hepcludex utvärderas noggrant och nödvändiga åtgärder vidtas 
för att skydda patienterna. 
Hepcludex (bulevirtid)  
EMA/268518/2023 
Sida 2/3 
 
 
 
Mer information om Hepcludex 
Den 31 juli 2020 beviljades Hepcludex ett villkorligt godkännande för försäljning som gäller i hela EU. 
Den 18.07.2023 ändrades det villkorliga godkännandet för försäljning till ett standardgodkännande för 
försäljning. 
Mer information om Hepcludex finns på EMA:s webbplats: 
ema.europa.eu/medicines/human/EPAR/hepcludex. 
Denna sammanfattning uppdaterades senast 05-2023. 
Hepcludex (bulevirtid)  
EMA/268518/2023 
Sida 3/3 
 
 
 
