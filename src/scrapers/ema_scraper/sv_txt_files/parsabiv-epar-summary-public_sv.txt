EMA/621406/2016 
EMEA/H/C/003995 
Sammanfattning av EPAR för allmänheten 
Parsabiv 
etelkalcetid 
Detta är en sammanfattning av det offentliga europeiska utredningsprotokollet (EPAR) för Parsabiv. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Parsabiv ska användas. 
Praktisk information om hur Parsabiv ska användas finns i bipacksedeln. Du kan också kontakta din 
läkare eller apotekspersonal. 
Vad är Parsabiv och vad används det för? 
Parsabiv är ett läkemedel som används för att reducera nivåerna av parathormon hos vuxna som har 
höga nivåer av detta hormon på grund av långvarig njursjukdom (sekundär hyperparatyreoidism). 
Parathormon produceras av bisköldkörtlarna i halsen och reglerar kalcium- och fosfatnivåer. Höga 
nivåer av parathormon kan göra att det uppstår en förlust av kalcium från skelettet, skelettsmärta och 
benbrott, samt hjärt- och cirkulationsproblem. 
Parsabiv används till patienter på hemodialys (en metod för att avlägsna avfallsprodukter från blodet 
med en blodfiltreringsapparat). Det innehåller den aktiva substansen etelkalcetid. 
Hur används Parsabiv? 
Parsabiv finns som en injektionsvätska, lösning. Behandling inleds med en dos på 5 mg tre gånger i 
veckan varefter dosen justeras enligt patientens nivå av parathormon eller kalcium. Det ges i slutet av 
varje hemodialysomgång i slangen som leder tillbaka från dialysapparaten till patientens ven. Under 
vissa omständigheter kan det ges som en injektion i en ven. 
Läkemedlet är receptbelagt. Mer information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Hur verkar Parsabiv? 
När celler i bisköldkörteln känner av höga nivåer av kalcium i blodet reducerar de mängden 
parathormon som kommer ut i blodet. Den aktiva substansen i Parsabiv, etelkalcetid, är ett 
kalcimimetikum. Det betyder att den härmar verkan av kalcium på dessa celler och på det sättet 
minskar den nivåerna av parathormon i blodet. Reducerat parathormon minskar kalciumnivåerna i 
blodet. 
Vilken nytta med Parsabiv har visats i studierna? 
Parsabiv har undersökts i tre huvudstudier med 1 706 patienter på hemodialys som hade långvarig 
njursjukdom och sekundär hyperparatyreoidism. I de första två studierna jämfördes Parsabiv med 
placebo (overksam behandling) och i den tredje jämfördes det med cinakalcet, ett annat 
kalcimimetikum. I alla tre studierna gavs Parsabiv i 26 veckor. Huvudmåttet på effekt var att 
parathormon minskade med mer än 30 procent efter minst 20 veckors behandling. 
I de första två studierna var Parsabiv effektivt hos 75 procent (380 av 509) av patienterna jämfört 
med 9 procent (46 av 514) av patienterna som fick placebo. I den tredje studien fann man att Parsabiv 
var minst lika effektivt som cinakalcet: hos 68 procent (232 av 340) av patienterna som fick Parsabiv 
jämfört med 58 procent (198 av 343) av patienterna som fick cinakalcet. 
Vilka är riskerna med Parsabiv? 
De vanligaste biverkningarna som orsakas av Parsabiv (kan uppträda hos fler än 1 av 10 personer) är 
låg kalciumnivå i blodet, muskelspasm, diarré, illamående och kräkning. 
Parsabiv får inte sättas in om patientens blodkalciumnivå är under det normala. En fullständig 
förteckning över biverkningar och restriktioner finns i bipacksedeln. 
Varför godkänns Parsabiv? 
Kommittén för humanläkemedel (CHMP) fann att nyttan med Parsabiv är större än riskerna och 
rekommenderade att Parsabiv skulle godkännas för försäljning i EU. Läkemedlet har visats vara 
effektivt för att reducera parathormon i blodet hos patienter med njursjukdom som behandlas med 
hemodialys och dess biverkningar är de som kan förväntas av en kalcimimetisk substans. 
Vad görs för att garantera säker och effektiv användning av Parsabiv? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Parsabiv har tagits med i produktresumén och bipacksedeln. 
Övrig information om Parsabiv 
EPAR för Parsabiv finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Parsabiv finns i 
bipacksedeln (ingår också i EPAR). Du kan också kontakta din läkare eller apotekspersonal. 
Parsabiv  
Error! Unknown document property name. 
Page 2/2 
 
 
 
