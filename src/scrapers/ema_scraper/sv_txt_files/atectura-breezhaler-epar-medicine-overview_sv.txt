EMA/315149/2020 
EMEA/H/C/005067 
Atectura Breezhaler (indakaterol/mometason) 
Sammanfattning av Atectura Breezhaler och varför det är godkänt inom EU 
Vad är Atectura Breezhaler och vad används det för? 
Atectura Breezhaler är ett läkemedel som används för att hålla luftvägarna öppna på vuxna och barn i 
åldern 12 år och uppåt vars astma inte kontrolleras tillräckligt med inhalerade kortikosteroider och 
inhalerade kortverkande beta-2-agonister. Atectura Breezhaler används för (regelbunden) 
underhållsbehandling. 
Läkemedlet innehåller de aktiva substanserna indakaterol och mometason. 
Hur används Atectura Breezhaler? 
Kapslar med Atectura Breezhaler, som innehåller ett pulver för inandning, ska endast användas 
tillsammans med den inhalator som följer med varje recept och får inte sväljas. För att få en dos 
placerar patienten en kapsel i inhalatorn och andas in pulvret genom munnen. 
Den rekommenderade dosen är en kapsel en gång om dagen vid samma tidpunkt varje dag. 
Patienterna ska inte ta mer än en kapsel om dagen. Kapslarna finns i tre styrkor 
(125 mikrogram/62,5 mikrogram, 125 mikrogram/127,5 mikrogram, 125 mikrogram/260 mikrogram) 
och läkaren bestämmer vilken dos som ska tas utifrån patientens behov. 
Läkemedlet är receptbelagt. 
För mer information om hur du använder Atectura Breezhaler, läs bipacksedeln eller tala med läkare 
eller apotekspersonal. 
Hur verkar Atectura Breezhaler? 
De två aktiva substanserna i Atectura Breezhaler är välkända och finns i flera läkemedel som används 
för behandling av obstruktiva luftvägssjukdomar, antingen ensamt eller i kombination med andra 
läkemedel. 
Indakaterol är en långverkande beta-2-adrenergisk receptoragonist. Den verkar genom att binda till 
mål som kallas beta-2-receptorer i muskelcellerna som omger luftvägarna till lungorna. När Atectura 
Breezhaler inhaleras når indakaterol receptorerna i luftvägarna och aktiverar dem. Detta gör att 
musklerna i luftvägarna slappnar av och hjälper till att hålla luftvägarna öppna så att patienten kan 
andas lättare. Mometason tillhör en grupp antiinflammatoriska läkemedel som kallas kortikosteroider. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European 
Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
Det verkar på ett liknande sätt som naturligt förekommande kortikosteroidhormoner och minskar 
immunsystemets aktivitet. Genom att binda till receptorer i olika immunceller blockerar det 
frisättningen av substanser som medverkar i inflammationsprocessen, såsom histamin, och hjälper på 
så vis till att hålla luftvägarna öppna så att patienten kan andas lättare. 
Vilka fördelar med Atectura Breezhaler har visats i studierna? 
I två huvudstudier som omfattade över 3 000 patienter med astma jämfördes Atectura Breezhaler med 
enbart mometason eller en kombination av salmeterol och flutikason (andra inhalerade läkemedel mot 
astma). Huvudeffektmåttet baserades på förändringar i patienternas forcerade exspiratoriska volym 
(FEV1, den största volym luft som en person kan andas ut på en sekund). FEV1 mättes precis innan 
nästa dos skulle ges när den sannolikt var som lägst. 
I den första studien var Atectura Breezhaler effektivare än enbart mometason för att förbättra hur väl 
luftvägarna fungerar hos patienter med astma. Den genomsnittliga FEV1 hos patienter som fick 
Atectura Breezhaler (125 mikrogram/62,5 mikrogram) var ungefär 180 ml högre än vid motsvarande 
dos av mometason efter 12 veckors behandling. 
I den andra studien ledde Atectura Breezhaler i medelhög och hög styrka efter 26 veckor till en 
genomsnittlig FEV1 på omkring 130 ml till 210 ml mer än hos patienter som fick motsvarande doser 
mometason. Skillnaden i behandling mellan Atectura Breezhaler i hög styrka 
(125 mikrogram/260 mikrogram) och kombinationen av salmeterol och flutikason var omkring 40 ml 
till fördel för Atectura Breezhaler. 
Studierna visade också en förbättring av symtom såsom andnöd och pipande andning. 
Vilka är riskerna med Atectura Breezhaler? 
De vanligaste biverkningarna som orsakas av Atectura Breezhaler (kan förekomma hos fler än 1 av 10 
användare) förvärrande av astman och nasofaryngit (inflammation i näsa och svalg). Andra 
biverkningar (kan förekomma hos upp till 1 av 100 användare) är övre luftvägsinfektioner (näs- och 
halsinfektioner) och huvudvärk. En fullständig förteckning över biverkningar och restriktioner för 
Atectura Breezhaler finns i bipacksedeln. 
Varför är Atectura Breezhaler godkänt i EU? 
Europeiska läkemedelsmyndigheten (EMA) fann att Atectura Breezhaler var effektivt när det gällde att 
förbättra lungfunktionen och symtomen på astma. EMA noterade även att det inte fanns några större 
säkerhetsproblem med Atectura Breezhaler, då biverkningarna var hanterbara och liknade dem av 
andra läkemedel i samma klass. EMA fann därför att fördelarna med Atectura Breezhaler är större än 
riskerna och att Atectura Breezhaler kan godkännas för försäljning i EU. 
Vad görs för att garantera säker och effektiv användning av Atectura 
Breezhaler? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Atectura Breezhaler har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna om användningen av Atectura 
Breezhaler kontinuerligt. Biverkningar som har rapporterats för Atectura  Breezhaler utvärderas 
noggrant och nödvändiga åtgärder vidtas för att skydda patienterna. 
Atectura Breezhaler (indakaterol/mometason)  
EMA/315149/2020 
Sida 2/3 
 
 
 
Mer information om Atectura Breezhaler 
Den <datum för utfärdande av godkännande för försäljning> beviljades Atectura Breezhaler ett 
godkännande för försäljning som gäller i hela EU. 
Mer information om Atectura Breezhaler finns på EMA:s webbplats: 
ema.europa.eu/medicines/human/EPAR/atectura-breezhaler 
Denna sammanfattning uppdaterades senast MM-2020. 
Atectura Breezhaler (indakaterol/mometason)  
EMA/315149/2020 
Sida 3/3 
 
 
 
