EMA/757334/2016 
EMEA/H/C/004297 
Sammanfattning av EPAR för allmänheten 
Talmanco1 
tadalafil 
Detta är en sammanfattning av det offentliga europeiska utredningsprotokollet (EPAR) för Talmanco. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Talmanco ska användas. 
Praktisk information om hur Talmanco ska användas finns i bipacksedeln. Du kan också kontakta din 
läkare eller apotekspersonal. 
Vad är Talmanco och vad används det för? 
Läkemedlet Talmanco används för att behandla vuxna med pulmonell arteriell hypertension (PAH) för 
att förbättra ansträngningskapaciteten (förmågan att utföra fysisk aktivitet). PAH är detsamma som 
onormalt högt blodtryck i lungartärerna. Talmanco ges till patienter med PAH i klass II (vilket innebär 
att ansträngningskapaciteten är lätt begränsad) eller klass III (markant begränsad 
ansträngningskapacitet).  
Talmanco innehåller den aktiva substansen tadalafil. 
Talmanco är ett generiskt läkemedel, vilket innebär att det innehåller samma aktiva substans och 
verkar på samma sätt som ett referensläkemedel som redan är godkänt i EU. Referensläkemedlet är 
Adcirca. Mer information om generiska läkemedel finns i dokumentet med frågor och svar här. 
Hur används Talmanco? 
Talmanco är receptbelagt och behandling ska inledas och övervakas av en läkare med erfarenhet av 
att behandla PAH.  
1 Kallades tidigare Tadalafil Generics. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
                                       
Talmanco finns som 20 mg tabletter. Den rekommenderade dosen är två tabletter (40 mg) en gång 
dagligen. Patienter med lätta eller måttliga njur- eller leverproblem ska starta med en lägre dos. 
Talmanco rekommenderas inte till patienter med allvarliga njur- eller leverproblem. 
Hur verkar Talmanco? 
PAH är en försvagande sjukdom där det finns en allvarlig förträngning i lungornas blodkärl. Detta leder 
till högt blodtryck i de kärl som transporterar blodet från hjärtat till lungorna. Trycket minskar den 
mängd syre som kan komma in i blodet i lungorna och försvårar därmed den fysiska aktiviteten. Den 
aktiva substansen i Talmanco, tadalafil, hör till en grupp läkemedel som kallas 
typ 5-fosfodiesterashämmare (PDE5-hämmare), vilket innebär att den blockerar PDE5-enzymet. Detta 
enzym finns i lungornas blodkärl. När enzymet blockeras kan en substans som kallas cykliskt 
guanosinmonofosfat (cGMP) inte brytas ned. Den stannar istället kvar i blodkärlen där den får 
blodkärlen att vidgas. Hos patienter med PAH gör detta att blodtrycket sänks i lungorna och symtomen 
förbättras. 
Hur har Talmancos effekt undersökts? 
Studier av fördelarna och riskerna med den aktiva substansen vid den godkända användningen har 
redan utförts med referensläkemedlet Adcirca och behöver inte utföras på nytt med Talmanco.  
Liksom för alla läkemedel lade företaget fram studier av kvaliteten hos Talmanco. Företaget 
genomförde också studier som visar att det är bioekvivalent med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen. De förväntas därför ha 
samma effekt. 
Vilka är fördelarna och riskerna med Talmanco? 
Eftersom Talmanco är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet. 
Varför godkänns Talmanco? 
Kommittén för humanläkemedel (CHMP) fann att det styrkts att Talmanco i enlighet med EU:s krav har 
likvärdig kvalitet och är bioekvivalent med Adcirca. CHMP fann därför att nyttan är större än de 
konstaterade riskerna, liksom för Adcirca. Kommittén rekommenderade att Talmanco skulle godkännas 
för användning i EU. 
Vad görs för att garantera säker och effektiv användning av Talmanco? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Talmanco har tagits med i produktresumén och 
bipacksedeln.   
Mer information om Talmanco 
Den 9 januari 2017 beviljade Europeiska kommissionen ett godkännande för försäljning av Tadalafil 
Generics som gäller i hela EU. Den 1 mars 2017 bytte läkemedlet namn till Talmanco. 
EPAR för Talmanco finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Talmanco finns i 
bipacksedeln (ingår också i EPAR). Du kan också kontakta din läkare eller apotekspersonal. 
Talmanco0F  
EMA/757334/2016  
Sida 2/3 
 
 
 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 05-2017. 
Talmanco0F  
EMA/757334/2016  
Sida 3/3 
 
 
 
