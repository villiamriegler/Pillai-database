EMA/374043/2020 
EMEA/H/C/002605 
Ecansya (kapecitabin)1 
Sammanfattning av Ecansya och varför det är godkänt inom EU 
Vad är Ecansya och vad används det för? 
Ecansya är ett cancerläkemedel som används för att behandla följande: 
•  Tjocktarmscancer. Ecansya ges med eller utan andra cancerläkemedel till patienter som har 
opererats för tjocktarmscancer i stadium III (Dukes stadium C). 
•  Metastaserande kolorektalcancer (tjocktarms- eller ändtarmscancer som har spridit sig till andra 
delar av kroppen). Ecansya ges med eller utan andra cancerläkemedel. 
•  Avancerad magsäckscancer. Ecansya ges tillsammans med andra cancerläkemedel, däribland ett 
läkemedel som innehåller platina som till exempel cisplatin. 
• 
Lokalt avancerad eller metastaserande bröstcancer (bröstcancer som har börjat sprida sig till 
andra delar av kroppen). Ecansya ges tillsammans med docetaxel (ett annat cancerläkemedel) 
efter att behandling med antracykliner (en annan typ av cancerläkemedel) har misslyckats. 
Ecansya kan också ges som enda läkemedel när behandling med både antracykliner och taxaner 
(en annan typ av cancerläkemedel) har misslyckats eller när ytterligare behandling med 
antracykliner inte är lämplig. 
Ecansya är ett generiskt läkemedel och hybridläkemedel. Det innebär att det liknar ett 
referensläkemedel men innehåller kapecitabin i en ny styrka utöver de befintliga styrkorna. 
Referensläkemedlet Xeloda finns som tabletter på 150 mg och 500 mg, men Ecansya finns också som 
tabletter på 300 mg. Mer information om generiska läkemedel och hybridläkemedel finns i dokumentet 
med frågor och svar här. 
Ecansya innehåller den aktiva substansen kapecitabin. 
Hur används Ecansya? 
Ecansya får endast förskrivas av läkare som är behörig att ordinera cancerläkemedel. 
Innan behandlingen påbörjas rekommenderas att patienterna testas för att kontrollera att de har det 
fungerande enzymet dihydropyrimidindehydrogenas (DPD). 
1 Tidigare känt som Capecitabine Krka. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
  
 
 
 
 
 
Ecansya finns som tabletter (150 mg, 300 mg och 500 mg). Dosen beror på patientens längd och vikt 
och typen av cancer som behandlas. Ecansya-tabletterna ska tas inom 30 minuter efter måltid. 
Tabletterna ges två gånger om dagen i 14 dagar, följt av 7 dagars uppehåll före nästan omgång. 
Behandlingen pågår i sex månader efter tjocktarmsoperation. För andra typer av cancer avbryts 
behandlingen om sjukdomen förvärras eller om patienten får oacceptabla biverkningar. Dosen måste 
justeras för patienter med lever- eller njursjukdom och för patienter som får vissa biverkningar. För 
patienter med delvis brist på DPD kan en lägre startdos övervägas. 
För att få mer information om hur du använder Ecansya, läs bipacksedeln eller tala med läkare eller 
apotekspersonal. 
Hur verkar Ecansya? 
Den aktiva substansen i Ecansya, kapecitabin, är ett cellgift (ett läkemedel som dödar celler som delar 
sig, till exempel cancerceller) som tillhör gruppen antimetaboliter. Kapecitabin omvandlas till 
läkemedlet fluorouracil i kroppen. Omvandlingen är större i tumörceller än i normal vävnad. 
Fluorouracil är mycket likt pyrimidin. Pyrimidin ingår i cellernas genetiska material (DNA och RNA). I 
kroppen tar fluorouracil pyrimidins plats och stör de enzymer som medverkar i bildandet av ny DNA. 
På så sätt hämmar det tumörcellernas tillväxt och dödar dem slutligen. 
Hur har Ecansyas effekt undersökts?  
Fördelarna och riskerna med den aktiva substansen vid de godkända användningarna har redan 
studerats för referensläkemedlet Xeloda och behöver inte studeras igen för Ecansya. 
Liksom för alla läkemedel har företaget lagt fram kvalitetsdata för Ecansya. Företaget har också visat i 
en studie att det är ”bioekvivalent” med referensläkemedlet. Två läkemedel är bioekvivalenta när de 
bildar samma halter av den aktiva substansen i kroppen och förväntas därmed ha samma effekt. 
Vilka är fördelarna och riskerna med Ecansya? 
Eftersom Ecansya är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet. 
Varför är Ecansya godkänt i EU? 
Europeiska läkemedelsmyndigheten (EMA) fann att det styrkts att Ecansya i enlighet med EU:s krav 
har likvärdig kvalitet och är bioekvivalent med Xeloda. Myndigheten fann därför att fördelarna med 
Ecansya är större än de konstaterade riskerna, liksom för Xeloda, och att Ecansya kan godkännas för 
försäljning i EU. 
Vad görs för att garantera säker och effektiv användning av Ecansya? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ecansya har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Ecansya utvärderas noggrant och nödvändiga åtgärder vidtas för 
att skydda patienterna. 
Ecansya (kapecitabin)0F 
Sida 2/3 
 
 
 
 
 
Mer information om Ecansya 
Den 19 november 2012 beviljades Ecansya ett godkännande för försäljning som gäller i hela EU. 
Mer information om Ecansya finns på EMA:s webbplats: 
ema.europa.eu/medicines/human/EPAR/ecansya 
Information om referensläkemedlet finns också på EMA:s webbplats. 
Denna sammanfattning uppdaterades senast 06-2020. 
Ecansya (kapecitabin)0F 
Sida 3/3 
 
 
 
 
 
 
