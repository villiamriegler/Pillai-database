EMA/CHMP/267619/2021 
EMEA/H/C/005105 
Efmody (hydrokortison) 
Sammanfattning av Efmody och varför det är godkänt inom EU 
Vad är Efmody och vad används det för? 
Efmody är ett läkemedel som används för att  behandla ett ärftligt  tillstånd som kallas kongenital 
binjurebarkshyperplasi hos patienter som är 12 år eller äldre. 
Kongenital binjurebarkshyperplasi är en sällsynt sjukdom och Efmody klassificerades som särläkemedel 
(ett  läkemedel som används vid sällsynta sjukdomar) den 27 juli 2005.  Mer information om 
klassificeringen som särläkemedel finns här: ema.europa.eu/medicines/human/orphan-
designations/eu305296. 
Efmody innehåller den aktiva substansen hydrokortison och är ett  ”hybridläkemedel”. Detta innebär att 
det liknar ett referensläkemedel som innehåller samma aktiva substans, men Efmody har ett annat 
användningsområde och finns i  andra styrkor som kapslar som har utformats för att  frisätta den aktiva 
substansen under en längre period. Referensläkemedlet för kapslar med Efmody är tabletter med 
Hydrocortone. 
Hur används Efmody? 
Efmody finns  som kapslar med modifierad frisättning och är receptbelagt. Behandling ska inledas av 
läkare som har erfarenhet av att  behandla kongenital binjurebarkshyperplasi. 
Den rekommenderade dosen Efmody för vuxna och barn som har slutat  växa är 15–25  mg om dagen. 
För ungdomar som inte har slutat  växa baseras dosen på deras vikt och längd. Den dagliga dosen kan 
justeras vid behov beroende på patientens individuella svar. Två tredjedelar till  tre fjärdedelar av den 
dagliga dosen tas på kvällen vid sänggåendet, minst  två timmar efter den senaste måltiden, och resten 
på morgonen minst en timme före måltid. 
Patienterna kan behöva ta ytterligare hydrokortisonläkemedel under psykiskt eller fysiskt påfrestande 
perioder, till  exempel vid operationer och infektioner. 
För mer information om hur du använder Efmody, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Hur verkar Efmody? 
Personer med kongenital binjurebarkshyperplasi kan inte bilda tillräckligt  av det naturliga 
kortikosteroidhormonet kortisol (och ibland ett  annat hormon, aldosteron). Kortisol bildas normalt i 
binjurarna (små körtlar strax ovanför njurarna) och bidrar till  att  reglera andra hormoner och kroppens 
svar på stress samt salt- och vattenbalansen i kroppen. Personer med tillståndet  har också förhöjda 
halter av manliga könshormoner, vilket kan resultera i tillväxt- och fertilitetsproblem. 
Efmody innehåller hydrokortison, en syntetisk form av kortisol, och släpper långsamt ut det  i tarmen 
för att ersätta det naturliga hormonet i kroppen, enligt liknande mönster som den naturliga dagliga 
utsöndringen av kortisol. Detta hjälper till  att  återställa en mer normal hormonbalans och minimera 
andra aspekter av tillståndet. 
Vilka fördelar med Efmody har visats i studierna? 
Fördelarna med Efmody har visats i en huvudstudie  på 122  patienter med kongenital 
binjurebarkshyperplasi. Efmody jämfördes med standardbehandling som omfattade andra 
kortikosteroidläkemedel. Huvudeffektmåttet var en poäng baserad på nivåerna av 17-OHP, en 
hormonell substans som tyder på förhöjda halter av manliga könshormoner vid okontrollerad 
kongenital binjurebarkshyperplasi. En minskning av denna poäng under studiens gång visade att 
kontrollen förbättrats. Under de 24 veckor som studien pågick minskade denna poäng med 0,403  hos 
patienter som behandlades med Efmody, jämfört med 0,172  hos dem som fick standardbehandlingen. 
Även om denna skillnad inte var tillräcklig för att  tydligt visa att Efmody fungerade bättre än 
standardbehandlingen tydde mätningarna även på en förbättrad kontroll av nivåerna av 17-OHP  på 
morgonen. 
Stödjande data från en pågående uppföljningsstudie visade att  kontrollen av kongenital 
binjurebarkshyperplasi kan upprätthållas med Efmody på längre sikt. 
Vilka är riskerna med Efmody? 
Den vanligaste biverkningen som orsakas av Efmody (kan förekomma hos fler än 1 av 10  användare) 
är trötthet.  Andra vanliga biverkningar av Efmody (kan förekomma hos upp till  1 av 10 användare) är 
huvudvärk, ökad aptit,  yrsel och viktökning. Den vanligaste allvarliga biverkningen är akut binjuresvikt 
(när ett kortikosteroidläkemedel inte kan ge tillräckligt  med hydrokortison som svar på ökade 
kortisolbehov under stress eller infektion, vilket kan yttra  sig genom kräkningar eller sjukdomskänsla). 
En fullständig  förteckning över biverkningar och restriktioner för Efmody finns i bipacksedeln. 
Varför är Efmody godkänt i EU? 
Efmody gav tillräcklig kontroll över kongenital binjurebarkshyperplasi och de sammanlagda uppgifterna 
tydde på förbättrad hormonbalans. De långsiktiga uppgifterna tydde på att  denna kan upprätthållas, i 
vissa fall genom att ge lägre doser av kortikosteroider än tidigare och på så sätt minska risken för 
biverkningar vid långtidsbehandling.  Hydrokortison med modifierad frisättning  ansågs ha ett kliniskt 
värde då det möjliggör dosering som liknar den dagliga rytmen för naturlig  utsöndring av kortisol. De 
rapporterade biverkningarna av Efmody är i linje med dem som förväntas när hydrokortison tas genom 
munnen. Europeiska läkemedelsmyndigheten (EMA) fann därför att fördelarna med Efmody är större 
än riskerna och att  Efmody kan godkännas för försäljning i EU. 
Efmody (hydrokortison)  
EMA/CHMP/267619/2021 
Sida 2/3 
 
 
 
Vad görs för att garantera säker och effektiv användning av Efmody? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Efmody har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Efmody kontinuerligt. 
Biverkningar som har rapporterats för Efmody utvärderas noggrant och nödvändiga åtgärder vidtas för 
att  skydda patienter. 
Mer information om Efmody 
Mer information om Efmody finns på EMA:s webbplats: 
ema.europa.eu/medicines/human/EPAR/efmody. 
Efmody (hydrokortison)  
EMA/CHMP/267619/2021 
Sida 3/3 
 
 
 
