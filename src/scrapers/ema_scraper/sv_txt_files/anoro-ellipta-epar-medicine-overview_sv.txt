EMA/585265/2018 
EMEA/H/C/002751 
Anoro Ellipta1 (umeklidiniumbromid/vilanterol) 
Sammanfattning av Anoro Ellipta och varför det är godkänt inom EU 
Vad är Anoro Ellipta och vad används det för? 
Anoro Ellipta är ett läkemedel som används för att lindra symtomen vid kronisk obstruktiv 
lungsjukdom (KOL) hos vuxna. KOL är en långvarig sjukdom vid vilken luftvägarna och luftblåsorna 
inuti lungorna blir skadade eller tilltäppta, vilket gör det svårt att andas. Anoro Ellipta används för 
(regelbunden) underhållsbehandling. 
Anoro Ellipta innehåller de aktiva substanserna umeklidiniumbromid och vilanterol. 
Hur används Anoro Ellipta? 
Anoro Ellipta är receptbelagt. Det är tillgängligt som ett inhalationspulver i en bärbar inhalator. Varje 
inhalation tillför 55 mikrogram umeklidinium (i form av umeklidiniumbromid) och 22 mikrogram 
vilanterol. 
Den rekommenderade dosen är en inhalation per dag vid samma tidpunkt varje dag. För att få mer 
information om hur inhalatorn används på rätt sätt, läs anvisningarna i bipacksedeln eller tala med 
läkare eller apotekspersonal. 
Hur verkar Anoro Ellipta? 
De aktiva substanserna i Anoro Ellipta, umeklidinium och vilanterol, verkar på olika sätt för att vidga 
luftvägarna och förbättra andningen vid KOL. Vilanterol är en långverkande beta-2-adrenerg agonist. 
Den verkar genom att binda till beta-2-adrenerga receptorer i muskelcellerna i många organ, däribland 
lungornas luftvägar. Efter att vilanterol andats in når den receptorerna i luftvägarna och aktiverar dem. 
Detta gör att musklerna i luftvägarna slappnar av. 
Umeklidinium är en muskarinreceptorantagonist. Den verkar genom att blockera andra receptorer som 
kallas muskarinreceptorer, vilka kontrollerar musklernas sammandragning. När umeklidinium andas in 
får den också musklerna i luftvägarna att slappna av. 
1 Kallades tidigare Anoro. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
                                       
Den kombinerade verkan av de två aktiva substanserna hjälper till att hålla luftvägarna öppna så att 
patienten kan andas lättare. Muskarinreceptorantagonister och långverkande beta-2-agonister ges 
vanligtvis i kombination vid behandlingen av KOL. 
Vilka fördelar med Anoro Ellipta har visats i studierna? 
Anoro Ellipta och en högre doskombination av vilanterol och umeklidinium 
(113 mikrogram/22 mikrogram) jämfördes i 5 huvudstudier med placebo (en overksam behandling), 
vilanterol ensamt, umeklidinium ensamt eller ett annat läkemedel för KOL som kallas tiotropium. 
I alla 5 studier, med över 5 600 patienter, baserades det huvudsakliga effektmåttet på förändringar i 
patienternas forcerade exspiratoriska volym (FEV1, den största volym luft som en person kan andas ut 
på en sekund). 
Resultaten visade att Anoro Ellipta förbättrade lungfunktionen med en genomsnittlig FEV1 på 167 ml 
mer än placebo efter 24 veckors behandling. Anoro Ellipta ökade även FEV1 med i genomsnitt upp till 
95 ml mer än vilanterol ensamt och med 52 ml mer än umeklidiniumbromid ensamt. Den 
genomsnittliga ökningen av FEV1 med Anoro Ellipta var 60, 90 och 112 ml mer än med tiotropium efter 
24 veckors behandling i de tre studier där Anoro Ellipta jämfördes med tiotropium. 
Anoro Ellipta visade sig också förbättra andnöd vid jämförelse med placebo. 
Den högre doskombinationen av umeklidinium och vilanterol ledde inte konsekvent till större 
förbättringar av lungfunktionen än Anoro Ellipta för att motivera dess användning. 
Vilka är riskerna med Anoro Ellipta? 
De vanligaste biverkningarna som orsakas av Anoro Ellipta (kan uppträda hos upp 1 av 10 personer) är 
övre luftvägsinfektion (infektion i näsa och svalg), urinvägsinfektion (infektion i de strukturer som 
transporterar urinen), faryngit (halsinflammation), sinusit (bihåleinflammation), nasofaryngit 
(inflammation i näsa och svalg), huvudvärk, hosta, orofaryngeal smärta (ont i mun och hals), 
förstoppning och torr mun. 
En fullständig förteckning över biverkningar och restriktioner finns i bipacksedeln. 
Varför är Anoro Ellipta godkänt i EU? 
Europeiska läkemedelsmyndigheten (EMA) fann att fördelarna med Anoro Ellipta är större än riskerna 
och att Anoro Ellipta kan godkännas för försäljning i EU. EMA fann att Anoro Ellipta visade sig vara 
effektivt när det gällde att förbättra lungfunktion och symtomen på KOL vid jämförelse med placebo 
eller de enstaka komponenterna samt med tiotropium. EMA noterade även att det inte fanns några 
större säkerhetsproblem med Anoro Ellipta, då biverkningarna var hanterbara, även om de långsiktiga 
säkerhetsuppgifterna hittills är begränsade. EMA rekommenderade att en studie utförs för att 
undersöka detta närmare. 
Vad görs för att garantera säker och effektiv användning av Anoro Ellipta? 
Eftersom läkemedel av samma klass som Anoro Ellipta kan påverka hjärtat och blodkärlen i hjärnan 
kommer företaget som marknadsför läkemedlet att utföra en långsiktig patientstudie för att samla in 
ytterligare information om dess säkerhet i jämförelse med tiotropium. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Anoro Ellipta har också tagits med i produktresumén och 
bipacksedeln. 
Anoro Ellipta0F (umeklidiniumbromid/vilanterol)  
EMA/585265/2018 
Sida 2/3 
 
 
 
Liksom för alla läkemedel övervakas de vetenskapliga uppgifterna för Anoro Ellipta kontinuerligt. 
Biverkningar som har rapporterats för Anoro Ellipta utvärderas noggrant och nödvändiga åtgärder 
vidtas för att skydda patienterna. 
Mer information om Anoro Ellipta 
Den 8 maj 2014 beviljades Anoro Ellipta ett godkännande för försäljning som gäller i hela EU. 
Mer information om Anoro Ellipta finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 09-2018. 
Anoro Ellipta0F (umeklidiniumbromid/vilanterol)  
EMA/585265/2018 
Sida 3/3 
 
 
 
