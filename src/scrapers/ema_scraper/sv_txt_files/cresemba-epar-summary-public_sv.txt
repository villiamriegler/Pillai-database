EMA/524256/2015  
EMEA/H/C/002734 
Sammanfattning av EPAR för allmänheten 
Cresemba 
isavukonazol 
Detta är en sammanfattning av det offentliga europeiska utredningsprotokollet (EPAR) för Cresemba 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Cresemba ska användas. 
Praktisk information om hur Cresemba ska användas finns i bipacksedeln. Du kan också kontakta din 
läkare eller apotekspersonal. 
Vad är Cresemba och vad används det för? 
Cresemba är ett antimykotikum (läkemedel mot svampinfektioner) som används för att behandla 
vuxna med någon av två livshotande svampinfektioner: invasiv aspergillos och mukormykos. Vad 
gäller mukormykos används Cresemba när amfotericin B är olämpligt.  
Eftersom antalet patienter med dessa sjukdomar är litet betraktas sjukdomarna som sällsynta och 
Cresemba har klassificerats som särläkemedel (ett läkemedel som används vid sällsynta sjukdomar) 
den 4 juni 2014 (för mukormykos) och 4 juli 2014 (för aspergillos). 
Cresemba innehåller den aktiva substansen isavukonazol. 
Hur används Cresemba? 
Cresemba finns som ett pulver som bereds till en infusionsvätska, lösning (dropp) som ges i en ven 
och som kapslar som tas genom munnen. 
Doseringen för infusionerna och kapslarna är desamma: 6 doser på 200 mg var 8:e timme under 48 
timmar, som följs av en 200 mg underhållsdos en gång dagligen. Behandlingslängden beror på hur 
patienten svarar på behandlingen. 
Det är vid behov möjligt att byta mellan infusionen och den orala kapseln. Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
Hur verkar Cresemba? 
Den aktiva substansen i Cresemba, isavukonazol, är ett antimykotikum som tillhör klassen ”triazoler”. 
Det verkar genom att störa bildandet av ergosterol, som är en viktig del av svampens cellmembran. 
Utan ett fungerande cellmembran dör svampen eller förhindras den att sprida sig. 
Vilken nytta med Cresemba har visats i studierna? 
Studier visar att överlevnaden efter behandling med Cresemba liknar den som ses vid andra 
behandlingar. 
I en huvudstudie på 516 patienter med invasiv aspergillos liknade dödligheten vid 42 dagar den för 
patienter som behandlats med Cresemba (19 procent) och de som behandlats med ett annat 
antimykotikum, vorikonazol, (20 procent). 
I en annan huvudstudie ingick 146 patienter med antingen invasiv aspergillos eller mukormykos, av 
vilka 37 patienter hade mukormykos och behandlades med Cresemba. För patienter med mukormykos 
var dödligheten efter 84 dagar 43 procent. Dödligheten i denna studie överensstämmer med den 
dödlighet som ses i den publicerade litteraturen för standardbehandlingar. Dessutom har Cresemba 
fördelen att den kan ges till patienter med nedsatt njurfunktion. 
Vilka är riskerna med Cresemba? 
De vanligaste biverkningarna som orsakas av Cresemba (ses hos färre än 10 procent av de studerade 
patienterna) var: onormala leverprov, illamående, kräkningar, svårighet att andas, buksmärta, diarré, 
reaktioner på injektionsstället, huvudvärk, låg kaliumhalt i blodet och hudutslag. En fullständig 
förteckning över biverkningar som rapporterats för Cresemba finns i bipacksedeln. 
Cresemba får inte ges till patienter som tar något av följande: 
• 
ketokonazol (ett antimykotikum) 
•  högdos ritonavir (ett hivläkemedel) 
• 
vissa läkemedel som ökar nedbrytningen av isavukonazol i kroppen (starka inducerare av 
CYP3A4/5, se bipacksedeln). 
Det får heller inte ges till patienter med medfött kort QT-syndrom, ett problem med hjärtrytmen. 
Varför godkänns Cresemba? 
Invasiv aspergillos och mukormykos är livshotande infektioner förknippade med hög dödlighet. Studier 
visade att Cresemba hade jämförbar effekt med den av vorikonazol vid behandling av invasiv 
aspergillos. Även om amfotericin B är förstahandsvalet vid behandling av mukormykos finns det ett 
behov av alternativa behandlingar och Cresemba kommer att vara till nytta för patienter hos vilka 
amfotericin B inte är lämpligt. Vad gäller säkerheten tolererades Cresemba i allmänhet väl. 
Kommittén för humanläkemedel (CHMP) fann att nyttan med Cresemba är större än riskerna och 
rekommenderade att Cresemba skulle godkännas för försäljning i EU. 
Vad görs för att garantera säker och effektiv användning av Cresemba? 
En riskhanteringsplan har tagits fram för att se till att Cresemba används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Cresemba. Där anges också lämpliga försiktighetsåtgärder som vårdpersonal och patienter ska vidta. 
Cresemba  
EMA/524256/2015 
Sida 2/3 
 
 
 
Mer information finns i sammanfattningen av riskhanteringsplanen. 
Mer information om Cresemba 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Cresemba finns i bipacksedeln (ingår också i EPAR). Du kan också 
kontakta din läkare eller apotekspersonal. 
Sammanfattningen av ställningstagandet om Cresemba från kommittén för särläkemedel finns på 
EMA:s webbplats  
ema.europa.eu/Find medicine/Human medicines/Rare disease designation (invasiv aspergillos) 
ema.europa.eu/Find medicine/Human medicines/Rare disease designation (mukormykos) 
Cresemba  
EMA/524256/2015 
Sida 3/3 
 
 
 
