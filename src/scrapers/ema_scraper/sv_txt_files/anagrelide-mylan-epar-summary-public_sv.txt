EMA/8115/2018 
EMEA/H/C/004585 
Sammanfattning av EPAR för allmänheten 
Anagrelide Mylan 
anagrelid 
Detta är en sammanfattning av det offentliga europeiska utredningsprotokollet (EPAR) för Anagrelide 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Anagrelide Mylan ska 
användas. 
Praktisk information om hur Anagrelide Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Anagrelide Mylan och vad används det för? 
Anagrelide Mylan är ett läkemedel som används för att minska antalet trombocyter (partiklar som 
bidrar till att blodproppar bildas) hos patienter med essentiell trombocytemi (en sjukdom där antalet 
cirkulerande trombocyter i blodet är för högt). ”Essentiell” innebär att sjukdomen inte har någon tydlig 
orsak.  
Anagrelide Mylan används när patientens nuvarande behandling inte fungerar tillräckligt väl eller har 
oacceptabla biverkningar, och när de är i riskzonen på grund av sin ålder (över 60 år), har mycket 
högt trombocytantal eller tidigare problem med blodproppsbildning. 
Anagrelide Mylan innehåller den aktiva substansen anagrelid och är ett generiskt läkemedel, vilket 
innebär att Anagrelide Mylan innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Xagrid. Anagrelide Mylan är 
också ett hybridläkemedel eftersom det finns i form av en ytterligare styrka. Mer information om 
generiska läkemedel och hybridläkemedel finns i dokumentet med frågor och svar här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
Hur används Anagrelide Mylan? 
Anagrelide Mylan är receptbelagt. Behandling ska endast inledas av en läkare som har erfarenhet av 
behandling av essentiell trombocytemi. 
Anagrelide Mylan finns som kapslar (0,5 och 1 mg). Den rekommenderade startdosen är en kapsel 
med 0,5 mg två gånger om dagen. Efter en vecka höjs dosen varje vecka med 0,5 mg per dag, tills 
antalet trombocyter ligger under 600 miljoner trombocyter per milliliter, och helst mellan 150 och 
400 miljoner/ml (den nivå som vanligtvis ses hos friska personer). Resultaten ses normalt 2 eller 3 
veckor efter att behandlingen inletts. 
Den rekommenderade maximala dosen av Anagrelide Mylan är 2,5 mg åt gången. 
Hur verkar Anagrelide Mylan? 
Essentiell trombocytemi är en sjukdom där benmärgen producerar för många trombocyter. Patienten 
löper då risk att få problem med blodproppar eller blödningar. Den aktiva substansen i Anagrelide 
Mylan, anagrelid, hämmar utvecklingen och tillväxten av de celler i benmärgen som kallas 
megakaryocyter och som bildar trombocyter. På så sätt minskas antalet trombocyter, vilket bidrar till 
att lindra symtomen hos patienter med den aktuella sjukdomen. 
Hur har Anagrelide Mylans effekt undersökts? 
Studier av fördelarna och riskerna med den aktiva substansen i den godkända användningen har redan 
utförts med referensläkemedlet Xagrid och behöver inte utföras på nytt med Anagrelide Mylan.  
Som med alla läkemedel lade företaget fram studier över kvaliteten hos Anagrelide Mylan. Företaget 
genomförde också en studie som visade att det är bioekvivalent med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen, och 
förväntas därför ha samma effekt. 
Vilka är fördelarna och riskerna med Anagrelide Mylan? 
Eftersom Anagrelide Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Anagrelide Mylan? 
Europeiska läkemedelsmyndigheten fann att det styrkts att Anagrelide Mylan i enlighet med EU:s krav 
har likvärdig kvalitet och är bioekvivalent med Xagrid. Myndigheten fann därför att nyttan är större än 
de konstaterade riskerna, liksom för Xagrid. Myndigheten rekommenderade att Anagrelide Mylan skulle 
godkännas för användning i EU. 
Vad görs för att garantera säker och effektiv användning av Anagrelide 
Mylan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Anagrelide Mylan har tagits med i produktresumén och 
bipacksedeln. 
Anagrelide Mylan  
EMA/8115/2018  
Sida 2/3 
 
 
 
Mer information om Anagrelide Mylan 
EPAR för Anagrelide Mylan finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Anagrelide Mylan 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Anagrelide Mylan  
EMA/8115/2018  
Sida 3/3 
 
 
 
