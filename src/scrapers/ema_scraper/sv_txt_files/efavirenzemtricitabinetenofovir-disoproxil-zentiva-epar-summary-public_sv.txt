EMA/328788/2017 
EMEA/H/C/004250 
Sammanfattning av EPAR för allmänheten 
Efavirenz/Emtricitabin/Tenofovirdisoproxil Zentiva 
Efavirenz/emtricitabin/tenofovirdisoproxil 
Detta är en sammanfattning av det offentliga europeiska utredningsprotokollet (EPAR) för 
Efavirenz/Emtricitabin/Tenofovirdisoproxil Zentiva. Det förklarar hur EMA bedömt läkemedlet för att 
rekommendera godkännande i EU och villkoren för att använda det. Syftet är inte att ge några 
praktiska råd om hur läkemedlet ska användas. 
Praktisk information om hur Efavirenz/Emtricitabin/Tenofovirdisoproxil Zentiva ska användas finns i 
bipacksedeln. Du kan också kontakta din läkare eller apotekspersonal. 
Vad är Efavirenz/Emtricitabin/Tenofovirdisoproxil Zentiva och vad används 
det för? 
Efavirenz/Emtricitabin/Tenofovirdisoproxil Zentiva är ett läkemedel som används för att behandla 
vuxna som infekterats med humant immunbristvirus-1 (HIV-1), ett virus som orsakar förvärvat 
immunbristsyndrom (aids). 
Det används bara till patienter som har svarat väl på sin pågående hivbehandling och som inte har en 
hivinfektion som är resistent mot behandling eller som sannolikt inte svarar på någon av de aktiva 
substanserna i läkemedlet. 
Läkemedlet innehåller de aktiva substanserna efavirenz, emtricitabin och tenofovirdisoproxil och är ett 
generiskt läkemedel, vilket innebär att det innehåller samma aktiva substanser och verkar på samma 
sätt som ett referensläkemedel som redan är godkänt i EU. Referensläkemedlet är Atripla. Mer 
information om generiska läkemedel finns i dokumentet med frågor och svar här. 
Hur används läkemedlet? 
Detta läkemedel finns som tabletter och är receptbelagt. Behandling ska inledas av läkare som har 
erfarenhet av att behandla hivinfektion. Den rekommenderade dosen är en tablett dagligen som sväljs 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
hel tillsammans med vatten. Det rekommenderas att läkemedlet tas på fastande mage, helst vid 
sänggåendet. Patienterna bör ta läkemedlet regelbundet och se till att inte missa doser. 
Om patienterna behöver sluta ta en av de aktiva substanserna i läkemedlet, eller behöver ta andra 
doser, måste de byta till separata enskilda läkemedel. Detta läkemedel ska inte tas samtidigt med 
andra läkemedel som innehåller efavirenz, emtricitabin eller tenofovirdisoproxil, eller lamivudin (ett 
annat antiviralt läkemedel). Mer information finns i produktresumén (ingår också i EPAR). 
Hur verkar det? 
Detta läkemedel innehåller tre aktiva substanser: efavirenz, som är en icke-omvänd 
transkriptashämmare av nukleosidtyp (NNRTI), emtricitabin, som är en omvänd transkriptashämmare 
av nukleosidtyp, samt tenofovirdisoproxil, som är en fördrog till tenofovir, vilket innebär att den 
omvandlas till den aktiva substansen tenofovir i kroppen. Tenofovir är en omvänd 
transkriptashämmare av nukleotidtyp. Omvända transkriptashämmare av både nukleosidtyp och 
nukleotidtyp kallas vanligen NRTI. Alla de tre aktiva substanserna blockerar aktiviteten av omvänt 
transkriptas, ett enzym som framställs av hiv som gör att det kan föröka sig i de celler det har 
infekterat. 
Efavirenz/Emtricitabin/Tenofovirdisoproxil Zentiva håller mängden hiv i blodet på en låg nivå. Det botar 
inte hivinfektion eller aids, men kan motverka att skador uppstår på immunsystemet och att 
infektioner och sjukdomar som förknippas med aids utvecklas. 
Hur har läkemedlets effekt undersökts? 
Studier av nyttan och riskerna med den aktiva substansen vid den godkända användningen har redan 
utförts med referensläkemedlet Atripla och behöver inte utföras på nytt med 
Efavirenz/Emtricitabin/Tenofovirdisoproxil Zentiva. 
Liksom för alla läkemedel lade företaget fram studier av dess kvalitet. Företaget genomförde också en 
studie som visade att det är bioekvivalent med referensläkemedlet. Två läkemedel är bioekvivalenta 
när de bildar samma halter av den aktiva substansen i kroppen, och förväntas därför ha samma effekt. 
Vilka är fördelarna och riskerna med detta läkemedel? 
Eftersom Efavirenz/Emtricitabin/Tenofovirdisoproxil Zentiva är ett generiskt läkemedel och är 
bioekvivalent med referensläkemedlet anses dess fördelar och risker vara desamma som för 
referensläkemedlet. 
Varför har läkemedlet godkänts? 
Europeiska läkemedelsmyndigheten fann att det styrkts att läkemedlet i enlighet med EU:s krav har 
likvärdig kvalitet och är bioekvivalent med Atripla. Myndigheten fann därför att nyttan är större än de 
konstaterade riskerna, liksom för Atripla. 
Myndigheten rekommenderade att det skulle godkännas för försäljning i EU. 
Vad görs för att garantera säker och effektiv användning av detta 
läkemedel? 
Företaget som marknadsför läkemedlet kommer att se till att alla läkare som förväntas skriva ut 
läkemedlet får ett utbildningspaket med information om den ökade risken för njursjukdom med 
Efavirenz/Emtricitabin/Tenofovirdisoproxil Zentiva  
EMA/328788/2017 
Sida 2/3 
 
 
 
läkemedel som innehåller tenofovirdisoproxil, såsom detta. I utbildningspaketet finns också 
rekommendationer om att övervaka njurfunktionen hos patienter som tar läkemedlet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av läkemedlet har också tagits med i produktresumén och 
bipacksedeln. 
Mer information om Efavirenz/Emtricitabin/Tenofovirdisoproxil Zentiva 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med detta läkemedel finns i bipacksedeln 
(ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Efavirenz/Emtricitabin/Tenofovirdisoproxil Zentiva  
EMA/328788/2017 
Sida 3/3 
 
 
 
