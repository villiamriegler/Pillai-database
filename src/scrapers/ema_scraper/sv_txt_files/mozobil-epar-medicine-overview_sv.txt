EMA/254533/2019 
EMEA/H/C/001030 
Mozobil (plerixafor) 
Sammanfattning av Mozobil och varför det är godkänt inom EU 
Vad är Mozobil och vad används det för? 
Mozobil är ett läkemedel som används för att mobilisera blodstamceller från en patients benmärg så 
att de kan samlas in och senare användas för transplantation till samma patient. 
Mozobil används tillsammans med hormonet granulocyt-kolonistimulerande faktor (G-CSF) och ges 
endast till patienter hos vilka det är svårt att samla in stamceller. 
De patienter som får Mozobil är 
• 
• 
vuxna med lymfom eller multipelt myelom (typer av blodcancer), 
barn från 1 års ålder som har lymfom eller solida tumörer. 
Mozobil innehåller den aktiva substansen plerixafor. 
Antalet patienter som behöver mobilisering och insamling av hematopoietiska stamceller är litet och 
Mozobil klassificerades som särläkemedel (ett läkemedel som används vid sällsynta sjukdomar) den 20 
oktober 2004. Mer information om klassificeringen som särläkemedel finns här: 
ema.europa.eu/medicines/human/orphan-designations/eu304227. 
Hur används Mozobil? 
Mozobil ges som en injektion under huden. Läkemedlet är receptbelagt och behandling ska endast 
sättas in och övervakas av läkare som har erfarenhet av att behandla cancer eller blodsjukdomar. Efter 
det att patienten fått Mozobil utvinns patientens stamceller ur blodet och lagras före transplantationen. 
Behandling ska därför ske i samarbete med en specialiserad klinik som har erfarenhet av denna typ av 
metod och kan övervaka stamcellerna. 
Mozobil används tillsammans med G-CSF. G-CSF ges ensamt i fyra dagar innan Mozobil läggs till. 
Mozobil ges sex till elva timmar innan patientens blod samlas in och stamcellerna utvinns. Det kan 
användas i upp till sju dagar i följd. Dosen beror på patientens kroppsvikt. 
För mer information om hur du använder Mozobil, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Hur verkar Mozobil? 
Mozobil används för att mobilisera stamcellerna från benmärgen så att de kan släppas ut i blodet. Den 
aktiva substansen i Mozobil, plerixafor, verkar genom att blockera aktiviteten hos ett protein som 
kallas CXCR4-kemokinreceptorn. Detta protein hjälper vanligen till att hålla kvar stamcellerna i 
benmärgen. Genom att blockera aktiviteten gör Mozobil det möjligt för stamcellerna att släppas ut i 
blodet så att de kan samlas in. 
Vilken nytta med Mozobil har visats i studierna? 
I två huvudstudier som omfattade 298 vuxna med non-Hodgkins lymfom och 302 vuxna med multipelt 
myelom uppnådde fler patienter som fick Mozobil målantalet stamceller och hade en lyckad 
engraftment av stamcellerna (cellerna började växa och bilda normala blodkroppar efter 
transplantationen) jämfört med de patienter som fick placebo (overksam behandling). I båda studierna 
fick patienterna också G-CSF. 
Bland de vuxna med lymfom uppnåddes målantalet stamceller hos 59 procent (89 av 150) av dem som 
fick Mozobil inom fyra insamlingsdagar, jämfört med 20 procent (29 av 148) av patienterna som fick 
placebo. Bland de vuxna med multipelt myelom uppnåddes målantalet stamceller hos 72 procent (106 
av 148) av dem som fick Mozobil inom fyra insamlingsdagar, jämfört med 34 procent (53 av 154) av 
patienterna som fick placebo. 
I en huvudstudie som omfattade 45 barn med lymfom eller solida tumörer hade 80 procent (24 av 30) 
av de patienter som fick Mozobil åtminstone en fördubbling av antalet stamceller i blodet, jämfört med 
29 procent (4 av 14) av de patienter som fick enbart standardbehandling för mobilisering. 
Vilka är riskerna med Mozobil? 
De vanligaste biverkningarna som orsakas av Mozobil (kan uppträda hos fler än 1 av 10 patienter) är 
diarré, illamående och reaktioner på injektionsstället. En fullständig förteckning över biverkningar och 
restriktioner för Mozobil finns i bipacksedeln. 
Varför är Mozobil godkänt i EU? 
Europeiska läkemedelsmyndigheten fann att fördelarna med Mozobil är större än riskerna och att 
Mozobil kan godkännas för försäljning i EU. 
Vad görs för att garantera säker och effektiv användning av Mozobil? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Mozobil har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Mozobil kontinuerligt. 
Biverkningar som har rapporterats för Mozobil utvärderas noggrant och nödvändiga åtgärder vidtas för 
att skydda patienterna. 
Mozobil (plerixafor) 
EMA/254533/2019 
Sida 2/3 
 
 
 
Övrig information om Mozobil 
Den 31 juli 2009 beviljades Mozobil ett godkännande för försäljning som gäller i hela EU. 
Mer information om Mozobil finns på EMA:s webbplats 
ema.europa.eu/en/medicines/human/EPAR/mozobil. 
Denna sammanfattning uppdaterades senast 05-2019. 
Mozobil (plerixafor) 
EMA/254533/2019 
Sida 3/3 
 
 
 
 
 
