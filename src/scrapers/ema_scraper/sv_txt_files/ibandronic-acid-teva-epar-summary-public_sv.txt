EMA/357446/2015 
EMEA/H/C/001195 
Sammanfattning av EPAR för allmänheten 
Ibandronic Acid Teva 
ibandronatsyra 
Detta är en sammanfattning av det offentliga europeiska utredningsprotokollet (EPAR) för Ibandronic 
Acid Teva. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Ibandronic Acid Teva? 
Ibandronic Acid Teva är ett läkemedel som innehåller den aktiva substansen ibandronatsyra. Det finns 
som tabletter (50 mg och 150 mg). 
Ibandronic Acid Teva är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlen är Bondronat och Bonviva. Mer information om 
generiska läkemedel finns i dokumentet med frågor och svar här. 
Vad används Ibandronic Acid Teva för? 
Ibandronic Acid Teva 50 mg används för att förebygga ”skelettrelaterade händelser” (frakturer [brott 
på skelettben] eller benvävnadskomplikationer som kräver behandling) hos patienter med bröstcancer 
och benvävnadsmetastaser (när cancern har spridit sig till benvävnaden). 
Ibandronic Acid Teva 150 mg används för att behandla osteoporos (en sjukdom som ger benskörhet) 
hos kvinnor efter klimakteriet som riskerar att drabbas av skelettfrakturer. I studier har Ibandronic 
Acid Teva visats minska risken för ryggradsfrakturer, men dess effekt på risken för frakturer på 
lårbenshalsen har inte fastställts. 
Läkemedlet är receptbelagt. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
Hur används Ibandronic Acid Teva? 
För förebyggande av skelettrelaterade händelser tas en 50-mg-tablett en gång dagligen. Tabletterna 
ska alltid tas efter en natts fasta på minst sex timmar och minst 30 minuter före dagens första måltid 
eller dryck. 
För behandling av osteoporos tas en 150-mg-tablett en gång i månaden. Tabletten ska alltid tas efter 
en natts fasta och en timme före intag av mat eller dryck, med undantag av vatten. Patienten bör också 
ta tillskott av D-vitamin och kalcium om han eller hon inte får i sig tillräckliga mängder från kosten. 
Ibandronic Acid Teva ska tas tillsammans med ett helt glas vanligt vatten (ej mineralvatten) medan 
patienten står upp eller sitter ned. Tabletten ska inte tuggas, krossas eller smälta på tungan. Patienten 
får inte heller ligga ned på en timme efter att ha tagit tabletten. 
Hur verkar Ibandronic Acid Teva? 
Den aktiva substansen i Ibandronic Acid Teva, ibandronatsyra, är en bisfosfonat. Den blockerar effekten 
av osteoklaster, de celler i kroppen som medverkar till att bryta ned benvävnaden. Detta minskar 
förlusten av benvävnad. Den minskade benvävnadsförlusten gör att skelettbenen bryts mindre lätt, 
vilket bidrar till att förebygga frakturer hos cancerpatienter med benvävnadsmetastaser och hos kvinnor 
med osteoporos. 
Hur har Ibandronic Acid Tevas effekt undersökts? 
Eftersom Ibandronic Acid Teva är ett generiskt läkemedel har studierna på människor begränsats till 
tester som visar att det är bioekvivalent med referensläkemedlen. Två läkemedel är bioekvivalenta när 
de producerar samma halter av den aktiva substansen i kroppen. 
Vilka är fördelarna och riskerna med Ibandronic Acid Teva? 
Eftersom Ibandronic Acid Teva är ett generiskt läkemedel och bioekvivalent med referensläkemedlen 
anses dess nytta och risker vara desamma som för referensläkemedlen. 
Varför har Ibandronic Acid Teva godkänts? 
CHMP fann att det styrkts att Ibandronic Acid Teva i enlighet med EU:s krav har likvärdig kvalitet och är 
bioekvivalent med Bondronat och Bonviva. Kommittén fann därför att nyttan är större än de 
konstaterade riskerna, liksom för Bondronat och Bonviva. Kommittén rekommenderade att Ibandronic 
Acid Teva skulle godkännas för försäljning. 
Mer information om Ibandronic Acid Teva 
Den 17 september 2010 beviljade Europeiska kommissionen ett godkännande för försäljning av 
Ibandronic Acid Teva som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Ibandronic Acid Teva finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2015. 
Ibandronic Acid Teva  
EMA/357446/2015  
Sida 2/2 
 
 
 
