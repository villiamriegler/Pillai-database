EMA/604084/2021 
EMEA/H/C/005741 
Sitagliptin SUN (sitagliptin) 
Sammanfattning av Sitagliptin SUN och varför det är godkänt inom EU 
Vad är Sitagliptin SUN och vad används det för? 
Sitagliptin SUN är ett läkemedel som används för att reglera blodsockernivåerna hos vuxna med typ 2-
diabetes. Det ges tillsammans med kost och motion på följande sätt: 
• 
• 
• 
• 
• 
som enda läkemedel till patienter vars blodsockernivåer inte kontrolleras tillräckligt väl med kost 
och motion och som inte kan ta metformin (ett diabetesläkemedel), 
i kombination med metformin eller en PPAR-gammaagonist (en typ av diabetesläkemedel), som till 
exempel en tiazolidindion, till patienter vars blodsockernivåer inte kontrolleras tillräckligt väl med 
enbart metformin eller en PPAR-gammaagonist, 
i kombination med sulfonureid (ett annat diabetesläkemedel) till patienter vars blodsockernivåer 
inte kontrolleras tillräckligt väl med sulfonureid som enda läkemedel och som inte kan ta 
metformin, 
i kombination med både metformin och sulfonureid eller en PPAR-gammaagonist till patienter vars 
blodsockernivåer inte kontrolleras tillräckligt väl med de två läkemedlen, 
i kombination med insulin, med eller utan metformin, till patienter vars blodsockernivåer inte 
kontrolleras tillräckligt väl med en stabil insulindos. 
Sitagliptin SUN innehåller den aktiva substansen sitagliptin och är ett generiskt läkemedel. Det innebär 
att Sitagliptin SUN innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Januvia. Mer information om 
generiska läkemedel finns i dokumentet med frågor och svar här. 
Hur används Sitagliptin SUN? 
Sitagliptin SUN finns som tabletter och är receptbelagt. Den rekommenderade dosen är 100 mg 
dagligen. Dosen kan sänkas för vissa patienter som har nedsatt njurfunktion. Om Sitagliptin SUN tas 
tillsammans med en sulfonureid eller insulin kan sulfonureid- eller insulindosen behöva sänkas för att 
minska risken för hypoglykemi (lågt blodsocker). 
För mer information om hur du använder Sitagliptin SUN, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
 
 
 
 
 
 
Hur verkar Sitagliptin SUN? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera sockerhalten i blodet, eller där kroppen inte kan använda insulinet effektivt. Den aktiva 
substansen i Sitagliptin SUN, sitagliptin, är en dipeptidylpeptidas-4 (DPP-4)-hämmare. Den verkar 
genom att blockera nedbrytningen av de så kallade inkretinhormonerna i kroppen. Dessa hormoner 
frisätts efter en måltid och stimulerar bukspottkörtelns produktion av insulin. Genom att öka mängden 
inkretinhormoner i blodet stimulerar sitagliptin bukspottkörteln att producera mer insulin när 
blodsockernivåerna är höga. Sitagliptin har ingen effekt när blodsockernivån är låg. Sitagliptin minskar 
också den mängd glukos som bildas i levern genom att höja insulinnivåerna och sänka nivåerna av 
hormonet glukagon. Tillsammans bidrar detta till att sänka blodsockernivåerna och hjälper till att 
kontrollera typ 2-diabetes.  
Hur har Sitagliptin SUN:s effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Januvia, och behöver inte studeras igen för Sitagliptin SUN. 
Liksom för alla läkemedel har företaget lagt fram kvalitetsdata för Sitagliptin SUN. Företaget har också 
visat i en studie att det är ”bioekvivalent” med referensläkemedlet. Två läkemedel är bioekvivalenta 
när de bildar samma halter av den aktiva substansen i kroppen och förväntas därmed ha samma 
effekt. 
Vilka är fördelarna och riskerna med Sitagliptin SUN? 
Eftersom Sitagliptin SUN är ett generiskt läkemedel och är bioekvivalent med referensläkemedlet anses 
dess fördelar och risker vara desamma som för referensläkemedlet. 
Varför är Sitagliptin SUN godkänt i EU? 
Europeiska läkemedelsmyndigheten (EMA) fann att det styrkts att Sitagliptin SUN i enlighet med EU:s 
krav har likvärdig kvalitet och är bioekvivalent med Januvia. Myndigheten fann därför att fördelarna är 
större än de konstaterade riskerna, liksom för Januvia, och att Sitagliptin SUN kan godkännas för 
användning i EU. 
Vad görs för att garantera säker och effektiv användning av Sitagliptin 
SUN? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sitagliptin SUN har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sitagliptin SUN kontinuerligt. 
Misstänkta biverkningar som har rapporterats för Sitagliptin SUN utvärderas noggrant och nödvändiga 
åtgärder vidtas för att skydda patienter. 
Sitagliptin SUN (sitagliptin)  
EMA/604084/2021  
Sida 2/3 
 
 
 
Mer information om Sitagliptin SUN 
Mer information om Sitagliptin SUN finns på EMA:s webbplats: 
ema.europa.eu/medicines/human/EPAR/sitagliptin-sun. Information om referensläkemedlet finns också 
på EMA:s webbplats. 
Sitagliptin SUN (sitagliptin)  
EMA/604084/2021  
Sida 3/3 
 
 
 
