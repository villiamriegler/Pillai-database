EMA/140299/2015 
EMEA/H/C/002367 
Sammanfattning av EPAR för allmänheten 
Ibandronic Acid Sandoz 
ibandronatsyra 
Detta är en sammanfattning av det offentliga europeiska utredningsprotokollet (EPAR) för 
Ibandronic Acid Sandoz. Det förklarar hur kommittén för humanläkemedel (CHMP) bedömt läkemedlet 
och hur den kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Ibandronic Acid Sandoz? 
Ibandronic Acid Sandoz är ett läkemedel som innehåller den aktiva substansen ibandronatsyra. Det 
finns som tabletter (50 mg). 
Ibandronic Acid Sandoz är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet för Ibandronic Acid Sandoz är Bondronat. Mer 
information om generiska läkemedel finns i dokumentet med frågor och svar här. 
Vad används Ibandronic Acid Sandoz för? 
Ibandronic Acid Sandoz används för att förebygga skelettrelaterade händelser (frakturer [brutna ben] 
eller skelettkomplikationer som kräver behandling) hos patienter med bröstcancer och 
skelettmetastaser (när cancern har spridit sig till skelettet). 
Läkemedlet är receptbelagt. 
Hur används Ibandronic Acid Sandoz? 
Den rekommenderade dosen är en tablett en gång om dagen. Tabletten ska alltid tas efter en natts 
fasta på minst sex timmar och minst 30 minuter före dagens första måltid eller dryck.  
Ibandronic Acid Sandoz ska tas med ett helt glas vanligt vatten (inte mineralvatten) medan patienten 
står eller sitter upp. Tabletterna får inte tuggas, sugas på eller krossas. Patienten får inte heller ligga 
ned på en timme efter att ha tagit tabletten. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Hur verkar Ibandronic Acid Sandoz? 
Den aktiva substansen i Ibandronic Acid Sandoz, ibandronatsyra, är en bisfosfonat. Den blockerar 
effekten av osteoklaster, de celler i kroppen som medverkar till att bryta ned benvävnaden. Detta 
minskar förlusten av benvävnad. Den minskade benvävnadsförlusten gör att skelettbenen bryts mindre 
lätt, vilket bidrar till att förebygga frakturer hos cancerpatienter med skelettmetastaser. 
Hur har Ibandronic Acid Sandoz effekt undersökts? 
Eftersom Ibandronic Acid Sandoz är ett generiskt läkemedel har studierna på människor begränsats till 
tester som visar att det är bioekvivalent med referensläkemedlet. Två läkemedel är bioekvivalenta när 
de producerar samma halter av den aktiva substansen i kroppen. 
Vilka är fördelarna och riskerna med Ibandronic Acid Sandoz? 
Eftersom Ibandronic Acid Sandoz är ett generiskt läkemedel och bioekvivalent med referensläkemedlet 
anses dess nytta och risker vara desamma som för referensläkemedlet. 
Varför har Ibandronic Acid Sandoz godkänts? 
CHMP fann att det styrkts att Ibandronic Acid Sandoz i enlighet med EU:s krav har likvärdig kvalitet 
och är bioekvivalent med Bondronat. Kommittén fann därför att nyttan är större än de konstaterade 
riskerna, liksom för Bondronat. Kommittén rekommenderade att Ibandronic Acid Sandoz skulle 
godkännas för försäljning. 
Vad görs för att garantera säker och effektiv användning av Ibandronic 
Acid Sandoz? 
En riskhanteringsplan har tagits fram för att se till att Ibandronic Acid Sandoz används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Ibandronic Acid Sandoz. Där anges också lämpliga försiktighetsåtgärder som 
vårdpersonal och patienter ska vidta. 
Mer information om Ibandronic Acid Sandoz 
Den 26 juli 2011 beviljade Europeiska kommissionen ett godkännande för försäljning av 
Ibandronic Acid Sandoz som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Ibandronic Acid Sandoz finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 05-2015. 
Ibandronic Acid Sandoz  
EMA/140299/2015 
Sida 2/2 
 
 
 
 
