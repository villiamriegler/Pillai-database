EMA/13521/2019 
EMEA/H/C/004050 
Emtricitabine/Tenofovir disoproxil Mylan 
(emtricitabin/tenofovirdisoproxil) 
Sammanfattning av Emtricitabine/Tenofovir disoproxil Mylan och varför det 
är godkänt inom EU 
Vad är Emtricitabine/Tenofovir disoproxil Mylan och vad används det för? 
Emtricitabine/Tenofovir disoproxil Mylan är ett hivläkemedel som används i kombination med minst ett 
annat hivläkemedel för att behandla vuxna som infekterats med humant immunbristvirus typ 1 (HIV-
1), ett virus som orsakar förvärvat immunbristsyndrom (aids). Emtricitabine/Tenofovir disoproxil Mylan 
får också ges till ungdomar med hiv som är resistenta mot första linjens behandlingar eller som inte 
kan ta dem beroende på biverkningar. 
Emtricitabine/Tenofovir disoproxil Mylan används också för att hjälpa till att förebygga sexuellt 
överförbar HIV-1-infektion hos vuxna och ungdomar som löper stor risk att infekteras 
(preexponeringsprofylax eller PrEP). Det ska användas i kombination med åtgärder för säkert sex, till 
exempel användning av kondom. 
Emtricitabine/Tenofovir disoproxil Mylan innehåller två aktiva substanser, emtricitabin och 
tenofovirdisoproxil. Emtricitabine/Tenofovir disoproxil Mylan är ett generiskt läkemedel, vilket innebär 
att det innehåller samma aktiva substanser och verkar på samma sätt som ett referensläkemedel som 
redan är godkänt i EU. Referensläkemedlet är Truvada. Mer information om generiska läkemedel finns i 
dokumentet med frågor och svar här. 
Hur används Emtricitabine/Tenofovir disoproxil Mylan? 
Emtricitabine/Tenofovir disoproxil Mylan är receptbelagt och behandling ska inledas av en läkare med 
erfarenhet av behandling av hivinfektion. 
Emtricitabine/Tenofovir disoproxil Mylan finns som tabletter (200 mg emtricitabin och 245 mg 
tenofovirdisoproxil). Den rekommenderade dosen för att behandla eller förebygga HIV-1-infektion är 
en tablett en gång dagligen som helst tas tillsammans med mat. Om patienten måste sluta ta 
emtricitabin eller tenofovir, eller behöver ta andra doser, kommer han eller hon att behöva ta 
läkemedel som innehåller emtricitabin eller tenofovirdisoproxil separat. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
För mer information om hur du använder Emtricitabine/Tenofovir disoproxil Mylan, läs bipacksedeln 
eller tala med läkare eller apotekspersonal. 
Hur verkar Emtricitabine/Tenofovir disoproxil Mylan? 
Emtricitabine/Tenofovir disoproxil Mylan innehåller två aktiva substanser: emtricitabin, som är en 
nukleosidhämmare av omvänt transkriptas, och tenofovirdisoproxil, som är en s.k. prodrug till 
tenofovir, vilket innebär att den omvandlas till tenofovir i kroppen. Tenofovir är en nukleotidhämmare 
av omvänt transkriptas. Emtricitabin och tenofovir verkar båda på ett likartat sätt genom att hämma 
aktiviteten hos omvänt transkriptas, ett enzym som produceras av hiv och som gör att det kan 
reproducera sig självt i infekterade celler. 
Vid behandling av hivinfektion minskar Emtricitabine/Tenofovir disoproxil Mylan, taget i kombination 
med minst ett annat hivläkemedel, mängden hiv i blodet och håller den på en låg nivå. 
Emtricitabine/Tenofovir disoproxil Mylan botar inte hivinfektion eller aids, men fördröjer skador på 
immunsystemet och utvecklingen av de infektioner och sjukdomar som är kopplade till aids. 
För preexponeringsprofylax av HIV-1-infektion förväntas förekomsten av Emtricitabine/Tenofovir 
disoproxil Mylan i blodet hindra viruset från att föröka och sprida sig från infektionsstället om en 
person exponeras för viruset. 
Hur har Emtricitabine/Tenofovir disoproxil Mylans effekt undersökts? 
Studier av fördelarna och riskerna med de aktiva substanserna vid de godkända användningarna har 
redan utförts med referensläkemedlet Truvada och behöver inte utföras på nytt med 
Emtricitabine/Tenofovir disoproxil Mylan. 
Liksom för alla läkemedel lade företaget fram studier om kvaliteten på Emtricitabine/Tenofovir 
disoproxil Mylan. Företaget har också visat i en studie att det är ”bioekvivalent” med 
referensläkemedlet. Två läkemedel är bioekvivalenta när de bildar samma halter av den aktiva 
substansen i kroppen och förväntas därmed ha samma effekt. 
Vilka är fördelarna och riskerna med Emtricitabine/Tenofovir disoproxil 
Mylan? 
Eftersom Emtricitabine/Tenofovir disoproxil Mylan är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Emtricitabine/Tenofovir disoproxil Mylan godkänt i EU? 
Europeiska läkemedelsmyndigheten fann att det styrkts att Emtricitabine/Tenofovir disoproxil Mylan i 
enlighet med EU:s krav har likvärdig kvalitet och är bioekvivalent med Truvada. EMA fann därför att 
fördelarna är större än de konstaterade riskerna, liksom för Truvada, och att Emtricitabine/Tenofovir 
disoproxil Mylan kan godkännas för användning i EU. 
Vad görs för att garantera säker och effektiv användning av 
Emtricitabine/Tenofovir disoproxil Mylan? 
Företaget som marknadsför Emtricitabine/Tenofovir disoproxil Mylan kommer att ge läkare ett 
informationspaket som tar upp de eventuella skadliga effekterna på njurfunktion med 
Emtricitabine/Tenofovir disoproxil Mylan och ger information om användningen som 
Emtricitabine/Tenofovir disoproxil Mylan (emtricitabin/tenofovirdisoproxil)  
EMA/13521/2019  
Sida 2/3 
 
 
 
preexponeringsprofylax. Hälsovårdspersonal kommer också att få en broschyr och ett påminnelsekort 
att dela ut till personer som får läkemedlet som preexponeringsprofylax. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Emtricitabine/Tenofovir disoproxil Mylan har också tagits 
med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Emtricitabine/Tenofovir 
disoproxil Mylan kontinuerligt. Biverkningar som har rapporterats för Emtricitabine/Tenofovir disoproxil 
Mylan utvärderas noggrant och nödvändiga åtgärder vidtas för att skydda patienterna. 
Mer information om Emtricitabine/Tenofovir disoproxil Mylan 
Den 16 december 2016 beviljades Emtricitabine/Tenofovir disoproxil Mylan ett godkännande för 
försäljning som gäller i hela EU. 
Mer information om Emtricitabine/Tenofovir disoproxil Mylan finns på EMA:s webbplats 
ema.europa.eu/medicines/human/EPAR/emtricitabinetenofovir-disoproxil-mylan. Information om 
referensläkemedlet finns också på EMA:s webbplats. 
Denna sammanfattning uppdaterades senast 01-2019. 
Emtricitabine/Tenofovir disoproxil Mylan (emtricitabin/tenofovirdisoproxil)  
EMA/13521/2019  
Sida 3/3 
 
 
 
