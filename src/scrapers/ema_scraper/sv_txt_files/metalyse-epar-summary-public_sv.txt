EMA/283978/2014 
EMEA/H/C/306 
Sammanfattning av EPAR för allmänheten 
Metalyse 
tenekteplas 
Detta är en sammanfattning av det offentliga europeiska utredningsprotokollet (EPAR) för Metalyse. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Metalyse? 
Metalyse är pulver och en vätska som bereds till en injektionvätska, lösning. Det innehåller den aktiva 
substansen tenekteplas. 
Vad används Metalyse för? 
Metalyse används för att behandla vuxna med misstänkt akut myokardinfarkt (hjärtinfarkt) inom sex 
timmar efter att de första symtomen uppträder. Det används för att lösa upp blodproppar som bildats i 
blodkärl som försörjer hjärtat. 
Läkemedlet är receptbelagt. 
Hur används Metalyse? 
Metalyse ska förskrivas av läkare med erfarenhet av trombolytisk behandling (behandling för att lösa 
upp blodproppar). Behandling med Metalyse ska påbörjas så snart som möjligt efter att symtom på 
hjärtinfarkt uppträder. Metalyse ges som engångsinjektion i en ven under cirka tio sekunder. Dosen 
justeras efter patientens vikt (se bipacksedeln). 
Förutom Metalyse ska patienten även behandlas med andra läkemedel som används för att förebygga 
blodproppar, till exempel aspirin och heparin. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
Hur verkar Metalyse? 
Den aktiva substansen i Metalyse, tenekteplas, är en modifierad form av ett naturligt enzym, human 
plasminogenaktivator, som kroppen använder för att bryta ned blodproppar. Det verkar genom att 
omvandla ett protein i blodpropparna som kallas plasminogen till dess aktiva form, plasmin, som 
bryter ned fiberproteinet som håller ihop blodproppen. När blodproppen har brutits ned kan blodet 
lättare flöda in i hjärtmuskeln. Det gör att hjärtat kan fortsätta fungera och hjälper till att rädda 
patientens liv. 
Tenekteplas framställs med en metod som kallas rekombinant DNA-teknik, vilket innebär att det 
framställs av en cell som har fått en gen (DNA) som gör det möjligt för cellen att producera 
substansen. 
Hur har Metalyse undersökts? 
Metalyse jämfördes med alteplas (ett annat läkemedel som används för att behandla hjärtinfarkter) i 
en huvudstudie på omkring 17 000 vuxna som fått en hjärtinfarkt. Patienterna fick något av 
läkemedlen inom sex timmar från att deras symtom uppträtt och dessutom antingen aspirin eller 
heparin. Huvudeffektmåttet var antalet patienter som levde 30 dagar efter behandlingen. 
Vilken nytta har Metalyse visat vid studierna? 
Metalyse var lika effektivt som alteplas när det gällde att hålla patienterna vid liv efter en hjärtinfarkt. 
Omkring 94 procent av patienterna som fick något av läkemedlen levde 30 dagar efter behandlingen. 
Vilka är riskerna med Metalyse? 
Den vanligaste biverkningen som orsakades av Metalyse var hemorragi (blödning). De vanligaste 
blödningarna (uppträder hos 1-10 patienter av 100) är epistaxis (näsblod), gastrointestinal blödning 
(blödning i magen eller tarmen), ekkymos (blödning under huden), urogenital blödning (blödning från 
urinvägarna eller från det genitala området), blödning vid injektionsstället och blödning på 
punktionsstället. En fullständig förteckning över biverkningar som rapporterats för Metalyse finns i 
bipacksedeln. 
Metalyse ska inte ges till personer som har fått en anafylaktisk reaktion (en svår, livshotande allergisk 
reaktion) på tenekteplas, gentamicin (ett innehållsämne i läkemedlet) eller något annat innehållsämne. 
Om behandling är nödvändig för dessa patienter måste utrustning för återupplivning finnas lätt 
åtkomlig. Metalyse ska inte ges till patienter som har eller nyligen haft blödningsproblem eller 
genomgått större operationer, eller som har en sjukdom som kan orsaka blödningar (t.ex. 
genomgången stroke eller mycket högt blodtryck). En fullständig förteckning över restriktioner finns i 
bipacksedeln. 
Varför har Metalyse godkänts? 
CHMP noterade att även om Metalyse var lika effektivt som alteplas när det gällde att förebygga 
dödsfall orsakade det färre allvarliga blödningar, vilket innebar att det krävdes färre blodtransfusioner. 
Baserat på detta och på andra tillgängliga data fann kommittén att nyttan med Metalyse är större än 
riskerna och rekommenderade att Metalyse skulle godkännas för försäljning. 
Mer information om Metalyse 
Den 23 februari 2001 beviljade Europeiska kommissionen ett godkännande för försäljning av Metalyse 
som gäller i hela EU. 
Metalyse  
EMA/283978/2014  
Sida 2/3 
 
 
 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Metalyse finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2014. 
Metalyse  
EMA/283978/2014  
Sida 3/3 
 
 
 
