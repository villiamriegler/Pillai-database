EMA/322571/2021 
EMEA/H/C/001048 
Jalra (vildagliptin) 
Sammanfattning av Jalra och varför det är godkänt inom EU 
Vad är Jalra och vad används det för? 
Jalra  är  ett  läkemedel mot  diabetes  som  används  tillsammans  med  kost  och  motion  för  att  reglera 
blodglukosnivån  (blodsockret)  hos  vuxna  med  typ  2-diabetes.  Det  ges  som  enda  läkemedel  när 
metformin  (ett  annat  diabetesläkemedel) 
inte  är 
lämpligt,  eller  tillsammans  med  andra 
diabetesläkemedel, däribland insulin, när dessa läkemedel inte ger tillräcklig blodglukoskontroll.  
Jalra innehåller den aktiva substansen vildagliptin. 
Hur används Jalra? 
Läkemedlet är receptbelagt och finns som tabletter på 50 mg. Rekommenderad dos av Jalra är följande: 
• 
• 
En  tablett  på morgonen och en  tablett  på kvällen (100  mg per dag) när  det används ensamt, med 
metformin,  med en  tiazolidindion,  med  metformin  plus  en sulfonureid  eller med  insulin  (med  eller 
utan metformin). 
En  tablett  på  morgonen  (50 mg  per dag)  när  läkemedlet  tas  tillsammans  med  en  sulfonureid.  En 
lägre  dos  av  sulfonureiden  kan  också  övervägas  för  att  minska  risken  för  hypoglykemi  (låg 
blodglukosnivå).  
För  patienter  med  njurproblem av  måttlig  eller  svår allvarlighetsgrad  är  den  rekommenderade dosen 
50 mg en gång om dagen.  
Eftersom  vildagliptin  har  förknippats  med  leverproblem  ska  läkaren  utföra  tester  för  att  kontrollera 
patientens leverfunktion före behandling med Jalra och med jämna mellanrum under behandling. 
För  mer  information  om  hur  du  använder  Jalra,  läs  bipacksedeln  eller  tala  med  läkare  eller 
apotekspersonal. 
Hur verkar Jalra? 
Typ 2-diabetes  är  en  sjukdom  där  bukspottkörteln  inte  producerar  tillräckligt  med  insulin  för  att 
kontrollera blodglukosnivån i  blodet,  eller där kroppen inte  kan använda insulinet  effektivt. Den aktiva 
substansen  i  Jalra,  vildagliptin,  är  en  dipeptidylpeptidas  4-hämmare  (DPP-4-hämmare).  Den  verkar 
genom  att  blockera  nedbrytningen  av  inkretinhormoner  i  kroppen.  Dessa  hormoner  frisätts  efter  en 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
måltid  och  stimulerar  bukspottkörtelns  produktion  av  insulin.  Genom  att  blockera  nedbrytningen  av 
inkretinhormoner  i  blodet  förlänger  vildagliptin  deras  verkan  och  stimulerar  bukspottkörteln  att 
producera mer insulin  när blodglukosnivån är hög. Vildagliptin verkar inte när blodglukosnivån är låg.  
Vildagliptin  minskar också den  mängd  glukos som  bildas  i  levern genom  att  höja  insulinnivåerna  och 
sänka  nivåerna  av  hormonet  glukagon.  Tillsammans  bidrar  detta  till  att  sänka  blodglukosnivån  och 
underlätta kontrollen av typ 2-diabetes. 
Vilka fördelar med Jalra har visats i studierna? 
Jalra som enda behandling eller som tilläggsbehandling har undersökts i 11 huvudstudier på sammanlagt 
över 6 000  patienter  med typ 2-diabetes och otillräcklig kontroll  av blodglukosnivån. I samtliga studier 
var  huvudeffektmåttet  förändringen  av  nivåerna  i  blodet  av  en  substans  som  kallas  glykosylerat 
hemoglobin (HbA1c), som ger en indikation på hur väl blodglukosnivån regleras.  
Jalra  var effektivt  när  det  gällde  att  minska  nivåerna av  HbA1c,  men  mindre  effektivt  än  metformin, 
rosiglitazon  (en  tiazolidindion)  eller  gliklazid  (en  sulfonureid).  I  en  studie  där  Jalra  jämfördes  med 
metformin  sågs  signifikant  bättre  resultat  med  metformin:  en  minskning  av  HbA1c  med 
1,5 procentenheter efter 52  veckor jämfört med en  minskning med  cirka 1 procentenhet  hos patienter 
som behandlades med Jalra. 
När  Jalra  gavs som  tillägg  till  metformin  och  pioglitazon  (en  tiazolidindion)  minskade  det  nivåerna av 
HbA1c  med  0,8  till  1,0 procentenhet.  När  det  användes  med  glimepirid  (en  sulfonureid)  gav  Jalra en 
minskning  med  cirka 0,6  procentenheter. Hos  patienter  som fick  placebo  som tillägg  till  sin  befintliga 
behandling  var förändringarna  av  HbA1c-nivåerna däremot  mindre,  från  en  sänkning  med  0,3  till  en 
ökning med 0,2  procentenheter. 
Som tillägg  till  metformin  plus glimepirid minskade Jalra HbA1c-nivåerna med 1 procentenhet,  jämfört 
med en minskning på 0,3 procentenheter hos patienter som tog placebo.  
När Jalra gavs som tillägg  till  insulinbehandling ledde det till en större minskning av HbA1c-nivåerna än 
när  placebo gavs som tillägg.  I  en av  studierna var  dock denna effekt  liten,  möjligen  på grund  av  att 
studien innefattade långtidspatienter med mindre sannolikhet för förbättring. I en annan studie var dock 
denna effekt signifikant.  Hos  patienter som  tog Jalra  som tillägg  till  insulin,  med eller utan  metformin, 
minskade HbA1c-nivåerna med 0,77  procentenheter jämfört med 0,05 procentenheter för patienter som 
tog placebo som tillägg till  insulin.    
Vilka är riskerna med Jalra? 
Den vanligaste biverkningen som orsakas av Jalra (kan förekomma hos upp  till  1  av 10 användare) är 
yrsel.  En  fullständig  förteckning  över  biverkningar  som  rapporterats  för  läkemedlet,  däribland 
biverkningar som uppträder när det tas tillsammans med andra diabetesläkemedel, finns i bipacksedeln. 
En fullständig  förteckning över restriktioner finns  i bipacksedeln. 
Varför är Jalra godkänt i EU? 
Studier  har  visat  att  Jalra är  effektivt  som  tillägg  till  metformin,  en  tiazolidindion  eller  en  sulfonureid 
(dubbelbehandling),  en  sulfonureid  och  metformin  (trippelbehandling)  eller  insulin  med  eller  utan 
metformin. Jalra ensamt har också visats vara effektivt när det gäller att  minska blodglukosnivån, men 
mindre effektivt än metformin. Jalra ska därför endast ges till  patienter för vilka metformin är olämpligt, 
antingen  på  grund  av  biverkningar som  orsakas av  metformin  eller  på  grund  av  att  ett  tillstånd  hos 
patienten gör metformin olämpligt. Biverkningarna med Jalra var oftast lindriga och försvann över tid.  
Jalra (Jalra (vildagliptin)  
EMA/322571/2021  
Sida 2/3 
 
 
 
 
Europeiska läkemedelsmyndigheten (EMA)  fann  att  fördelarna med  Jalra är  större än  riskerna och  att 
Jalra kan godkännas för försäljning i EU. 
Vad görs för att garantera säker och effektiv användning av Jalra? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Jalra har tagits  med i  produktresumén och bipacksedeln. 
Liksom för  alla läkemedel övervakas de vetenskapliga uppgifterna  för Jalra kontinuerligt.  Biverkningar 
som  har  rapporterats  för  Jalra  utvärderas  noggrant  och  nödvändiga  åtgärder  vidtas  för  att  skydda 
patienter. 
Mer information om Jalra 
Den 19  november 2008 beviljades Jalra ett  godkännande för försäljning som gäller i hela EU.   
Mer information om Jalra finns på EMA:s webbplats: ema.europa.eu/medicines/human/EPAR/jalra. 
Denna sammanfattning  uppdaterades senast 06-2021. 
Jalra (Jalra (vildagliptin)  
EMA/322571/2021  
Sida 3/3 
 
 
 
 
