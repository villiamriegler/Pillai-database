EMA/741937/2015 
EMEA/H/C/000477 
Sammanfattning av EPAR för allmänheten 
Aldurazyme 
laronidas 
Detta är en sammanfattning av det offentliga europeiska utredningsprotokollet (EPAR) för Aldurazyme. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Aldurazyme? 
Aldurazyme är en infusionsvätska, lösning (ges som dropp i en ven) som innehåller den aktiva 
substansen laronidas. 
Vad används Aldurazyme för? 
Aldurazyme ges till patienter med en bekräftad diagnos på mukopolysackaridos I (MPS I; alfa-L-
iduronidasbrist) för att behandla de symtom på sjukdomen som är icke-neurologiska (som inte har 
samband med hjärnan eller nerverna). MPS I är en sällsynt ärftlig sjukdom där aktiviteten hos enzymet 
alfa-L-iduronidas är mycket lägre än normalt. Detta betyder att ämnen som kallas glykosaminoglykaner 
(GAG) inte bryts ned av enzymet utan ansamlas i de flesta av kroppens organ och skadar dem. De icke-
neurologiska symtomen av MPS I kan vara förstorad lever, stelhet i leder som gör det svårt att röra sig, 
minskad lungvolym, hjärtsjukdom och ögonsjukdom. 
Läkemedlet är receptbelagt. 
Hur används Aldurazyme? 
Behandling med Aldurazyme bör ske under ledning av en läkare med erfarenhet av att behandla 
patienter med MPS I eller andra ärftliga metaboliska sjukdomar. Aldurazyme ska ges på ett sjukhus 
eller en klinik där det finns återupplivningsutrustning. Patienterna kan behöva ges vissa läkemedel före 
infusionen för att förhindra en allergisk reaktion. Aldurazyme ges en gång i veckan som en infusion i en 
ven. Det är avsett för långtidsbehandling. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Hur verkar Aldurazyme? 
Den aktiva substansen i Aldurazyme, laronidas, är en kopia av det mänskliga enzymet alfa-L-
iduronidas. Laronidas framställs med en metod som kallas rekombinant DNA-teknik, vilket innebär att 
det framställs av celler som fått en gen (DNA) som gör att de kan producera laronidas. Laronidas 
används som enzymersättningsterapi, vilket innebär att det ersätter det enzym som saknas hos 
patienter med MPS I. På så sätt kontrolleras symtomen på MPS I och detta förbättrar patientens 
livskvalitet. 
Hur har Aldurazymes effekt undersökts? 
Aldurazyme har jämförts med placebo (overksam behandling) hos 45 patienter från sex års ålder och 
uppåt med en bekräftad diagnos på MPS I. Huvudeffektmåttet var lungfunktion (forcerad vitalkapacitet, 
FVC) och det avstånd som patienterna kunde gå på sex minuter. Detta mättes före och efter 
behandlingen som varade i 26 veckor. Därefter fortsatte studien i upp till fyra år och samtliga patienter 
behandlades med Aldurazyme. 
Aldurazyme har också undersökts på 20 barn yngre än fem år som fick Aldurazyme under ett år. I 
studien undersöktes huvudsakligen läkemedlets säkerhet men även dess förmåga att minska GAG-
nivåerna i urinet. Leverns storlek mättes också. 
Vilken nytta har Aldurazyme visat vid studierna? 
Studien visade att Aldurazyme förbättrat både FVC och gångförmågan hos patienterna efter 26 veckors 
behandling. Denna effekt höll i sig i upp till fyra år. 
Hos barn yngre än fem år minskade Aldurazyme GAG-nivåerna i urinen med omkring 60 procent och 
hälften av de behandlade barnen hade en normalstor lever när studien var slut. 
Vilka är riskerna med Aldurazyme? 
De flesta biverkningarna som orsakas av Aldurazyme är reaktioner som beror på infusionen snarare än 
på läkemedlet i sig. Vissa av dessa är allvarliga men antalet biverkningar tenderar att minska med 
tiden. De vanligaste biverkningarna hos patienter äldre än fem år (uppträder hos fler än 1 av 
10 patienter) är huvudvärk, illamående, buksmärta (magont), utslag, artropati (skador på lederna), 
artralgi (ledsmärta), ryggsmärta, smärta i händer och fötter, rodnad, feber och reaktioner på 
infusionsstället. Hos patienter yngre än fem år är de vanligaste biverkningarna (uppträder hos fler än 1 
av 10 patienter) förhöjt blodtryck, minskad syrgasmättnad (ett mått på lungfunktion), takykardi (snabb 
hjärtrytm), feber och frossa. En fullständig förteckning över biverkningar som rapporterats för 
Aldurazyme finns i bipacksedeln. 
Nästan alla patienter som får Aldurazyme utvecklar antikroppar (proteiner som produceras som svar 
på Aldurazyme). Man vet inte exakt hur dessa påverkar läkemedlets säkerhet och effekt. 
Aldurazyme får inte ges till personer som är starkt allergiska (överkänsliga) mot laronidas eller något 
annat innehållsämne. 
Varför har Aldurazyme godkänts? 
CHMP fann att Aldurazyme ger effektiv kontroll över symtomen på MPS I. Kommittén fann att nyttan 
med Aldurazyme är större än riskerna och rekommenderade att Aldurazyme skulle godkännas för 
försäljning. 
Aldurazyme  
EMA/741937/2015  
Sida 2/3 
 
 
 
 
Aldurazyme godkändes ursprungligen i enlighet med reglerna om ”godkännande i undantagsfall” 
eftersom sjukdomen är sällsynt och det därför endast fanns begränsad information vid tidpunkten för 
godkännandet. Eftersom företaget har lämnat den kompletterande information som begärdes upphörde 
villkoret ”i undantagsfall” att gälla den 16 december 2015. 
Mer information om Aldurazyme 
Den 10 juni 2003 beviljade Europeiska kommissionen ett godkännande för försäljning av Aldurazyme 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Aldurazyme finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2015. 
Aldurazyme  
EMA/741937/2015  
Sida 3/3 
 
 
 
 
