EMA/444965/2013 
EMEA/H/C/898 
Sammanfattning av EPAR för allmänheten 
Evicel 
humant koagulerbart protein/humant trombin 
Detta är en sammanfattning av det offentliga europeiska utredningsprotokollet (EPAR) för Evicel. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Evicel? 
Evicel är ett läkemedel som används som vävnadslim (klister). Det finns som två lösningar. Den ena 
innehåller den aktiva substansen humant koagulerbart protein (50 till 90 mg/ml) och den andra 
innehåller den aktiva substansen humant trombin (800 till 1 200 internationella enheter per milliliter). 
Vad används Evicel för? 
Evicel används av kirurger för att se till att lokala blödningar minskar under operationer när 
standardtekniker är otillräckliga. Det kan även användas jämte sutur (stygn) vid kärlkirurgi (operation 
i blodkärl). 
Evicel kan också användas jämte sutur för att få en vattentät tillslutning av dura mater (den hårda 
hjärn- och ryggmärgshinnan, ett tunt vätskefyllt membran som omger hjärnan och ryggmärgen) vid 
hjärnkirurgi. 
Läkemedlet är receptbelagt. 
Hur används Evicel? 
Evicel ska endast användas av en erfaren kirurg som fått utbildning i hur man använder Evicel. Före 
användning blandas de två lösningarna i Evicel med varandra med hjälp av en speciell anordning som 
levereras tillsammans med läkemedlet. Evicel droppas eller sprejas därefter på sårytan tills det bildar 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
ett tunt lager. Vilken mängd av Evicel som ska användas beror på flera faktorer, däribland typen av 
kirurgi, sårets storlek och antalet appliceringar. 
Hur verkar Evicel? 
De aktiva substanserna i Evicel, humant koagulerbart protein och trombin, är naturliga substanser som 
erhålls från mänsklig plasma (blodets vätskeformiga del). Humant koagulerbart protein innehåller som 
sin huvudsakliga beståndsdel fibrinogen, ett protein som ingår i den vanliga 
blodkoaguleringsprocessen. 
När de två aktiva substanserna blandas med varandra, klipper trombin upp fibrinogen i mindre delar 
som kallas fibrin. Fibrin aggregerar (klumpar ihop sig) och bildar en fibrinklump som hjälper såret att 
läka genom att förhindra blödning. 
Hur har Evicels effekt undersökts? 
Eftersom Evicels trombinlösning även används i ett annat läkemedel, Quixil, använde företaget en del 
data från Quixil som stöd för användningen av Evicel. 
Evicel har undersökts i två huvudstudier som omfattade totalt 282 patienter. I den första studien 
jämfördes Evicel med manuell kompression (man lägger på ett direkt tryck) för att minska 
blödningarna vid kärlkirurgi. Det viktigaste måttet på effekt var antalet patienter utan blödning 
(hemostas) på appliceringsstället fyra minuter efter att de hade fått Evicel eller manuell kompression. I 
den andra studien jämfördes Evicel med Surgicel (ett material som används för att kontrollera 
blödning) för att minska blödning under bukkirurgi (operation av organen i magen). Det viktigaste 
måttet på effekt var antalet patienter utan blödning på appliceringsstället 10 minuter efter att de hade 
fått Evicel eller Surgicel. 
Evicel har också undersökts i ytterligare en huvudstudie med 139 patienter som genomgick 
hjärnkirurgi och vars dura mater läckte vätska efter sutur av det kirurgiska snittet. I studien jämfördes 
effekten av Evicel som tillägg till sutur med endast sutur för att tillsluta dura mater. Huvudeffektmåttet 
var antalet patienter vars tillslutning av dura mater var vattentät utan läckage. 
Vilken nytta har Evicel visat vid studierna? 
Evicel var effektivare än de jämförda behandlingarna när det gällde att minska blödningen på 
appliceringsstället. Vid kärlkirurgi hade 85 procent av patienterna ingen blödning fyra minuter efter 
behandling med Evicel (64 av 75) jämfört med 39 procent av patienterna som behandlades med 
manuell kompression (28 av 72). Vid bukkirurgi hade 95 procent av patienterna ingen blödning 
10 minuter efter behandling med Evicel (63 av 66) jämfört med 81 procent av patienterna som 
behandlades med Surgicel (56 av 69). 
Vid tillslutning av dura mater hade 92 procent av patienterna som behandlades med Evicel en 
vattentät tillslutning (82 av 89) jämfört med 38 procent av patienterna som inte fick Evicel (19 av 50). 
Vilka är riskerna med Evicel? 
Liksom andra vävnadslim kan Evicel orsaka en allergisk reaktion som kan vara allvarlig särskilt när 
Evicel används upprepade gånger. I sällsynta fall kan patienter även utveckla antikroppar mot 
proteinerna i Evicel, och detta kan störa blodkoagulationen. Tromboemboliska komplikationer 
(blodproppar) kan uppstå om Evicel oavsiktligt injiceras i ett blodkärl. Fall med gasemboli (gasbubblor i 
blodet som påverkar blodflödet) har inträffat när Evicel applicerats som sprej. En fullständig 
förteckning över biverkningar som rapporterats för Evicel finns i bipacksedeln. 
Evicel  
EMA/444965/2013 
Sida 2/3 
 
 
 
Evicel får inte ges till personer som är överkänsliga (allergiska) mot humant koagulerbart protein, 
trombin eller något annat innehållsämne. Det får inte ges som injektion i ett blodkärl. När det används 
vid endoskopi (procedurer där ett endoskop används för att se inre organ) får Evicel inte appliceras 
som sprej. Evicel får inte användas vid tillslutning av dura mater om den inte kan sys eller om det 
finns mellanrum som är större än 2 mm efter suturen. Evicel får heller inte användas som ett lim för 
att fästa dural patch (material som sys över en öppning i dura mater). 
Mer information finns i bipacksedeln. 
Varför har Evicel godkänts? 
CHMP fann att nyttan med Evicel är större än riskerna och rekommenderade att Evicel skulle 
godkännas för försäljning. 
Vad görs för att garantera säker användning av Evicel? 
För att minska riskerna för gasemboli vid sprejapplicering kommer företaget att ge samtliga kirurger 
som kommer att använda Evicel som sprej utbildningsmaterial och utbildning. Företaget kommer 
dessutom se till att Evicel används med tryckregulatorer som inte överstiger det maximala tryck som 
krävs för att applicera fibrinlimmet och att regulatorerna har etiketter med rekommenderat tryck och 
avstånd vid sprejapplicering. 
Mer information om Evicel 
Den 6 oktober 2008 beviljade Europeiska kommissionen ett godkännande för försäljning av Evicel som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Evicel finns i bipacksedeln (ingår också 
i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2013. 
Evicel  
EMA/444965/2013 
Sida 3/3 
 
 
 
