BILAGA I
PRODUKTRESUMÉ
1
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar.
1.
LÄKEMEDLETS NAMN
Abrysvo pulver och vätska till injektionsvätska, lösning
Vaccin mot respiratoriskt syncytievirus (bivalent, rekombinant)
2.
KVALITATIV OCH KVANTITATIV SAMMANSÄTTNING
Efter beredning innehåller en dos (0,5 ml):
stabiliserat prefusion F-antigen från RSV-subgrupp A1,2 60 mikrogram
stabiliserat prefusion F-antigen från RSV-subgrupp B1,2 60 mikrogram
(RSV-antigen)
1Glykoprotein F stabiliserat i prefusionskonformation.
2Framställt i ovarialceller från kinesisk hamster med rekombinant DNA-teknik.
För fullständig förteckning över hjälpämnen, se avsnitt 6.1.
3.
LÄKEMEDELSFORM
Pulver och vätska till injektionsvätska, lösning.
Pulvret är vitt. 
Vätskan är klar och färglös.
4.
KLINISKA UPPGIFTER
4.1 Terapeutiska indikationer
Abrysvo är avsett för:


Passivt skydd mot nedre luftvägssjukdom orsakad av respiratoriskt syncytievirus (RSV eller 
RS-virus) för spädbarn från födseln upp till 6 månaders ålder genom immunisering av modern 
under graviditet. Se avsnitt 4.2 och 5.1.
Aktiv immunisering av personer från 60 år och äldre för att förebygga nedre luftvägssjukdom
orsakad av RSV.
Vaccinet ska användas i enlighet med officiella rekommendationer.
4.2 Dosering och administreringssätt
Dosering
Gravida personer
En engångsdos på 0,5 ml ska administreras mellan gestationsvecka 24 och 36 (se avsnitt 4.4 och 5.1).
2
Personer 60 år och äldre
En engångsdos på 0,5 ml ska administreras. 
Pediatrisk population
Säkerhet och effekt för Abrysvo för barn (från födseln till under 18 år) har ännu inte fastställts. Det 
finns begränsade data för gravida ungdomar och deras spädbarn (se avsnitt 5.1).
Administreringssätt
Abrysvo är avsett för intramuskulär injektion i överarmens deltamuskel.
Vaccinet ska inte blandas med andra vacciner eller läkemedel.
Anvisningar om beredning och hantering av läkemedlet före administrering finns i avsnitt 6.6.
4.3 Kontraindikationer
Överkänslighet mot de aktiva substanserna eller mot något hjälpämne som anges i avsnitt 6.1.
4.4 Varningar och försiktighet
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Överkänslighet och anafylaxi
Lämplig medicinsk behandling och övervakning ska alltid finnas till hands i händelse av en 
anafylaktisk reaktion efter administrering av vaccinet.
Ångestrelaterade reaktioner
Ångestrelaterade reaktioner, däribland vasovagala reaktioner (synkope), hyperventilering eller 
stressrelaterade reaktioner kan förekomma i samband med själva vaccinationsförfarandet som en 
psykogen respons på nålinjektionen. Det är viktigt att försiktighetsåtgärder vidtas för att undvika skada 
vid svimning.
Samtidig sjukdom
Vid akut, svår febersjukdom ska vaccinationen skjutas upp. Vaccinationen behöver emellertid inte 
skjutas upp vid en lindrigare infektion, t.ex. förkylning.
Trombocytopeni och koagulationsrubbningar
Abrysvo ska ges med försiktighet till personer med trombocytopeni eller en koagulationsrubbning 
eftersom blödning eller uppkomst av blåmärken kan förekomma efter intramuskulär administrering till 
dessa personer.
Personer med nedsatt immunförsvar
Effekt och säkerhet för vaccinet har inte utvärderats för personer med nedsatt immunförsvar, inklusive 
personer som får immunsuppressiv behandling. Effekten av Abrysvo kan vara lägre hos personer med 
nedsatt immunförsvar.
3
Personer vars graviditet ännu inte nått vecka 24
Abrysvo har inte studerats hos gravida innan gestationsvecka 24. Eftersom spädbarnets skydd mot 
RSV beror på överföring av antikroppar från modern via placenta ska Abrysvo administreras mellan 
gestationsvecka 24 och 36 (se avsnitt 4.2 och 5.1).
Begränsningar av vaccineffekten
Liksom med alla vacciner utvecklas inte ett skyddande immunsvar hos alla vaccinerade personer.
Hjälpämne
Detta läkemedel innehåller mindre än 1 mmol (23 mg) natrium per dos, d.v.s. är näst intill 
”natriumfritt”. 
4.5
Interaktioner med andra läkemedel och övriga interaktioner
Abrysvo kan administreras samtidigt med vaccin mot säsongsinfluensa (kvadrivalent, ytantigen, 
inaktiverat, adjuvanterat). I en randomiserad studie av vuxna från åldern 65 år och äldre uppfyllde 
immunsvaren kriterierna för non-inferiority hos gruppen som fick vaccin samtidigt och gruppen som 
fick separata vaccinationer. Ändå sågs numeriskt lägre RSV A- och B-neutraliserande titrar och 
numeriskt lägre influensa A och B hemagglutinationshämmande titrar när Abrysvo och inaktiverat, 
adjuvanterat vaccin mot säsongsinfluensa administrerades samtidigt jämfört med när de 
administrerades separat. Den kliniska betydelsen av detta fynd är inte känd.
Ett intervall på minst två veckor rekommenderas mellan administrering av Abrysvo och vaccin mot 
stelkramp, difteri och kikhosta, acellulärt (Tdap). Det bedömdes som säkert att ge Abrysvo och Tdap 
samtidigt till friska kvinnor som inte var gravida. Immunsvaren vid samtidig administrering med 
RSV A, RSV B, difteri och stelkramp var non-inferior jämfört mot de som framkallades när 
vaccinerna gavs separat. Däremot var immunsvaret för pertussiskomponenterna lägre när vaccinerna 
administrerades samtidigt jämfört med när de administrerades separat, och uppfyllde inte kriterierna 
för non-inferiority. Den kliniska betydelsen av detta fynd är inte känd.
4.6
Fertilitet, graviditet och amning
Graviditet
Data från gravida kvinnor (mer än 4 000 exponeringar) tyder inte på risk för missbildningstoxicitet och 
inte heller på foster/neonatal toxicitet.
Djurstudier av Abrysvo tyder inte på direkta eller indirekta reproduktionstoxikologiska effekter (se 
avsnitt 5.3).
I en fas 3-studie (studie 1) var de rapporterade biverkningarna hos mödrar inom 1 månad efter 
vaccineringen likartade i Abrysvo-gruppen (14 %) och i placebogruppen (13 %).
Inga säkerhetssignaler detekterades hos spädbarn upp till 24 månaders ålder. Incidenserna av 
biverkningar som rapporterades inom 1 månad efter spädbarnens födsel var likartade i Abrysvo-
gruppen (37 %) och i placebogruppen (35 %). De utfall som huvudsakligen undersöktes vid födseln i 
Abrysvo-gruppen jämfört med i placebogruppen inkluderade prematur födsel (201 (6 %) respektive
169 (5 %)), låg födelsevikt (181 (5 %) respektive 155 (4 %)) och medfödda missbildningar (174 (5 %)
respektive 203 (6 %)).
Amning
Det är okänt om Abrysvo utsöndras i bröstmjölk. Inga biverkningar av Abrysvo har påvisats hos 
nyfödda som ammades av vaccinerade mödrar.
4
Fertilitet
Det finns inga tillgängliga data från människa om effekten av Abrysvo på fertilitet.
Djurstudier visar inga direkta eller indirekta skadliga effekter med avseende på honors fertilitet (se 
avsnitt 5.3).
4.7 Effekter på förmågan att framföra fordon och använda maskiner
Abrysvo har ingen eller försumbar effekt på förmågan att framföra fordon och använda maskiner.
4.8 Biverkningar
Sammanfattning av säkerhetsprofilen
Gravida personer
Hos gravida kvinnor i gestationsvecka 24–36 var de vanligaste rapporterade biverkningarna smärta vid 
vaccinationsstället (41 %), huvudvärk (31 %) och myalgi (27 %). Majoriteten av de lokala och 
systemiska reaktionerna hos mödrar som deltog var milda till måttliga och gick över inom 2–3 dagar.
Personer 60 år och äldre
Hos personer i åldern 60 år och äldre var den vanligaste rapporterade biverkningen smärta vid 
vaccinationsstället (11 %). Majoriteten av reaktionerna var milda till måttliga och gick över inom 
1-2 dagar.
Tabell över biverkningar
Säkerheten för administrering av en engångsdos av Abrysvo till gravida kvinnor i gestationsvecka 24–
36 (n = 3 682) och till personer 60 år och äldre (n = 18 575) har utvärderats i kliniska fas 3-prövningar.
Biverkningarna listas enligt följande frekvenskategorier:
mycket vanliga (≥ 1/10)
vanliga (≥ 1/100, < 1/10)
mindre vanliga (≥ 1/1 000, < 1/100)
sällsynta (≥ 1/10 000, < 1/1 000)
mycket sällsynta (< 1/10 000)
ingen känd frekvens (kan inte beräknas från tillgängliga data).
De rapporterade biverkningarna listas efter organsystem med fallande allvarlighetsgrad.
Tabell 1
Biverkningar efter administrering av Abrysvo
Organsystem
Biverkningar
gravida personer 
≤ 49 år
Biverkningar
personer ≥ 60 år
Immunsystemet
     överkänslighet
Centrala och perifera nervsystemet
     huvudvärk
     Guillain-Barrés syndrom
Muskuloskeletala systemet och bindväv
     myalgi
Allmänna symtom och/eller symtom vid administreringsstället
     smärta vid vaccinationsställe
     rodnad vid vaccinationsställe
     svullnad vid vaccinationsställe
mycket vanliga
vanliga
vanliga
mycket vanliga
mycket vanliga
mycket sällsynta
sällsyntaa
mycket vanliga
vanliga
vanliga
5
a I en studie av personer 60 år och äldre rapporterades ett fall av Guillain-Barrés syndrom och ett fall av Miller 
Fishers syndrom med debut 7 respektive 8 dagar efter att Abrysvo administrerats. Prövaren bedömde att fallen 
eventuellt var relaterade till det administrerade vaccinet. I båda fallen fanns antingen förväxlingsfaktorer eller en 
alternativ etiologi. Ytterligare ett fall, med debut 8 månader efter att Abrysvo administrerats, bedömdes av 
prövaren inte vara relaterad till det administrerade vaccinet. Ett fall av Guillain-Barrés syndrom rapporterades i 
placebogruppen 14 månader efter administrering.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Överdosering av Abrysvo är osannolikt eftersom den ges som en engångsdos.
Det finns ingen specifik behandling mot överdosering av Abrysvo. I händelse av en överdos ska 
personen övervakas och ges symtomatisk behandling vid behov.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Vacciner, övriga vacciner mot virusinfektioner, ATC-kod: J07BX05
Verkningsmekanism
Abrysvo innehåller två rekombinanta stabiliserade RSV prefusion F-antigener som representerar 
subgrupperna RSV-A och RSV-B. Prefusion F är det primära målet för neutraliserande antikroppar 
som blockerar RSV-infektion. Efter intramuskulär administrering framkallar prefusion F-antigenerna 
ett immunsvar som skyddar mot RSV-associerad nedre luftvägssjukdom.
Hos spädbarn som fötts av mödrar som vaccinerats med Abrysvo mellan gestationsvecka 24 och 36 
kommer skyddet mot RSV-associerad nedre luftvägssjukdom från RSV-neutraliserande antikroppar 
som överförts via placenta. Vuxna i åldern 60 år och äldre skyddas genom aktiv immunisering.
Klinisk effekt
Spädbarn från födseln till 6 månaders ålder genom aktiv immunisering av gravida personer
Studie 1 är en randomiserad (1:1), dubbelblindad, placebokontrollerad fas3-multicenterstudie för att 
utvärdera effekten av en engångsdos Abrysvo i förebyggandet av RSV-associerad nedre 
luftvägssjukdom hos spädbarn som fötts av gravida personer som vaccinerats mellan 
gestationsvecka 24 och 36. Behovet av omvaccinering vid efterföljande graviditeter har inte fastställts.
RSV-associerad nedre luftvägssjukdom definierades som ett sjukvårdsbesök där RSV-sjukdom 
bekräftas med omvänt transkriptaspolymeraskedjereaktion (RT-PCR), med ett eller fler av följande 
respiratoriska symtom: snabb andning, låg syremättnad (SpO2 < 95 %) och indragen bröstkorg. RSV-
associerad allvarlig nedre luftvägssjukdom definierades som ett sjukdomstillstånd som uppfyllde
kriterier för RSV-associerad nedre luftvägssjukdom plus minst ett av följande: mycket snabb andning, 
låg syremättnad (SpO2 < 93 %), syretillförsel via nasal högflödesgrimma eller mekanisk ventilation, 
intagning på intensivvårdsavdelning i > 4 timmar och/eller oförmåga att svara/medvetslöshet.
I denna studie randomiserades 3 695 gravida personer med okomplicerade enkelbördsgraviditeter till 
Abrysvo-gruppen och 3 697 till placebogruppen. 
6
Vaccineffekten (VE) definierades som den relativa riskreduktionen för effektmåttet i Abrysvo-gruppen 
jämfört med placebogruppen för spädbarn som fötts av gravida personer som fått den tilldelade 
interventionen. Det fanns två primära effektmått som bedömdes parallellt, allvarlig RSV-positiv nedre 
luftvägssjukdom som krävde sjukvård och RSV-positiv nedre luftvägssjukdom som krävde sjukvård, 
och som uppträdde inom 90, 120, 150 eller 180 dagar efter födseln.
Av de gravida kvinnor som fick Abrysvo var 65 % vita, 20 % hade afrikanskt eller afroamerikanskt 
ursprung och 29 % var latinamerikaner. Medianåldern var 29 år (intervall 16–45 år), 0,2 % av 
deltagarna var under 18 år och 4,3 % var under 20 år. Mediangestationsåldern vid vaccination var 
31 veckor och 2 dagar (intervall 24 veckor och 0 dagar till 36 veckor och 4 dagar). Spädbarnets 
mediangestationsålder vid födseln var 39 veckor och 1 dag (intervall 27 veckor och 3 dagar till 
43 veckor och 6 dagar). 
Vaccineffekten presenteras i tabell 2 och 3. 
Tabell 2 Vaccineffekten för Abrysvo mot allvarlig nedre luftvägssjukdom orsakad av RSV som 
krävde sjukvård – hos spädbarn från födseln till 6 månaders ålder genom aktiv 
immunisering av gravida personer – studie 1
Tidsperiod
Abrysvo
antal fall
N = 3 495
6
12
16
19
KI = konfidensintervall, VE = vaccineffekt
a
90 dagar
120 dagar
150 dagar
180 dagar
99,5 % KI vid 90 dagar, 97,58 % KI vid senare intervall
Placebo
antal fall
N = 3 480
33
46
55
62
VE %
(KI)a
81,8 (40,6; 96,3)
73,9 (45,6; 88,8)
70,9 (44,5; 85,9)
69,4 (44,3; 84,1)
Tabell 3 Vaccineffekten för Abrysvo mot nedre luftvägssjukdom orsakad av RSV som krävde
sjukvård – hos spädbarn från födseln till 6 månaders ålder genom aktiv immunisering 
av gravida personer – studie 1
Tidsperiod
Abrysvo
antal fall
N = 3 495
24
35
47
57
KI = konfidensintervall, VE = vaccineffekt
a
90 dagar
120 dagar
150 dagar
180 dagar
99,5 % KI vid 90 dagar, 97,58 % KI vid senare intervall
Placebo
antal fall
N = 3 480
56
81
99
117
VE %
(KI)a
57,1 (14,7; 79,8)
56,8 (31,2; 73,5)
52,5 (28,7; 68,9)
51,3 (29,4; 66,8)
Vaccineffekten utifrån gestationsåldern analyserades post-hoc. För allvarlig nedre luftvägssjukdom
som krävde sjukvård och som uppkom inom 180 dagar, var vaccineffekten 57,2 % (95 % KI 10,4; 
80,9) för kvinnor som vaccinerades tidigt i graviditeten (24 till < 30 veckor) och 78,1 % (95 % KI 
52,1; 91,2) för kvinnor som vaccinerades sent under den kvalificerade graviditetsperioden (30 till 
36 veckor). För nedre luftvägssjukdom som krävde sjukvård, och som uppkom inom 180 dagar, var 
vaccineffekten 30,9 % (95 % KI -14,4; 58,9) för kvinnor som vaccinerades tidigt i graviditeten (24 till
< 30 veckor) och 62,4 % (95 % KI 41,6; 76,4) för kvinnor som vaccinerades sent under den 
kvalificerade graviditetsperioden (30 till 36 veckor).
Aktiv immunisering av personer 60 år och äldre
Studie 2 är en randomiserad, dubbelblindad, placebokontrollerad fas 3-multicenterstudie för att 
utvärdera Abrysvos effekt i förebyggandet av RSV-associerad nedre luftvägssjukdom hos personer 
som är 60 år och äldre.
7
RSV-associerad nedre luftvägssjukdom definierades som RT-PCR-bekräftad RSV-sjukdom med två 
eller fler eller tre eller fler av följande respiratoriska symtom inom 7 dagar efter symtomdebut och som 
varar i mer än 1 dag under samma sjukdom: nytt eller förvärrat halsont, hosta, väsande andning, 
sputumproduktion, andfåddhet eller takypné (≥ 25 andetag/min eller 15 % ökning från vilobaslinjen). 
Deltagarna randomiserades (1:1) till att få Abrysvo (n = 18 488) eller placebo (n = 18 479). 
Registreringen stratifierades efter ålder, 60–69 år (63 %), 70–79 år (32 %) och ≥ 80 år (5 %). Personer 
som hade stabila kroniska underliggande tillstånd kunde delta i denna studie och 52 % av deltagarna 
hade minst 1 förspecificerat tillstånd; 16 % av deltagarna rekryterades med stabila kroniska 
kardiopulmonella tillstånd som astma (9 %), kroniskt obstruktiv lungsjukdom (7 %) eller hjärtsvikt 
(2 %). Personer med nedsatt immunförsvar var inte kvalificerade för studien.
Det primära målet var att utvärdera vaccineffekt (VE), definierat som den relativa riskreduktionen för 
en första episod av RSV-associerad nedre luftvägssjukdom i Abrysvo-gruppen jämfört med 
placebogruppen under den första RSV-säsongen.
Av deltagarna som fick Abrysvo var 51 % män och 80 % vita, 12 % hade afrikanskt eller 
afroamerikanskt ursprung och 41 % var latinamerikaner. Medianåldern för deltagarna var 67 år 
(intervall 59–95 år).
I slutet av den första RSV-säsongen visade analysen statistiskt signifikant effekt för Abrysvo för 
reduktion av RSV-associerad nedre luftvägssjukdom med ≥ 2 symtom och med ≥ 3 symtom.
Vaccineffekten presenteras i tabell 4.
Tabell 4
Vaccineffekt för Abrysvo mot RSV-sjukdom – aktiv immunisering av personer i 
åldern 60 år och äldre – studie 2
Effektmått
Abrysvo
antal fall
N = 18 058
15
Placebo
antal fall
N = 18 076
43
Första episod av RSV-
associerad sjukdom i nedre 
luftvägarna med ≥ 2 symtoma
Första episod av RSV-
associerad sjukdom i nedre 
luftvägarna med ≥ 3 symtomb
KI – konfidensintervall, RSV – respiratoriskt syncytievirus, VE – vaccineffekt
a
18
2
VE (%)
(95 % KI)
65,1 (35,9; 82,0)
88,9 (53,6; 98,7)
I en explorativ analys av RSV-subgrupp A (Abrysvo n = 3, placebo n = 16) var VE 81,3 % (KI 34,5; 96,5) 
och i RSV-subgrupp B (Abrysvo n = 12, placebo n = 26) var VE 53,8 % (KI 5,2; 78,8).
I en explorativ analys av RSV-subgrupp A (Abrysvo n = 1, placebo n = 5) var VE 80,0 % (KI -78,7; 99,6) 
och i RSV-subgrupp B (Abrysvo n = 1, placebo n = 12) var VE 91,7 % (KI 43,7; 99,8).
b
Pediatrisk population
Europeiska läkemedelsmyndigheten har senarelagt kravet att skicka in studieresultat för Abrysvo för
barn i åldern 2 till yngre än 18 år i förebyggandet av nedre luftvägssjukdom som orsakas av RSV 
(information om pediatrisk användning finns i avsnitt 4.2).
5.2
Farmakokinetiska egenskaper
Ej relevant.
5.3
Prekliniska säkerhetsuppgifter
Gängse studier avseende allmäntoxicitet och reproduktionseffekter och effekter på utveckling visade 
inte några särskilda risker för människa.
8
6.
FARMACEUTISKA UPPGIFTER
6.1
Förteckning över hjälpämnen
Pulver
Trometamol
Trometamolhydroklorid
Sackaros
Mannitol
Polysorbat 80
Natriumklorid
Saltsyra (för pH-justering)
Vätska
Vatten för injektionsvätskor
6.2
Inkompatibiliteter
Då blandbarhetsstudier saknas får detta läkemedel inte blandas med andra läkemedel.
6.3 Hållbarhet
2 år
Den oöppnade injektionsflaskan är stabil i 5 dagar om den förvaras i en temperatur mellan 8 °C-30 °C. 
Efter denna tidsperiod ska Abrysvo användas eller kasseras. Denna information är endast avsedd som 
vägledning för hälso- och sjukvårdspersonal vid tillfälliga temperaturskillnader.
Efter beredning
Abrysvo ska användas omedelbart efter beredning eller inom 4 timmar vid förvaring 15 °C - 30 °C.
Får ej frysas.
Kemisk och fysikalisk stabilitet vid användning har visats för 4 timmar mellan 15 °C och 30 °C. Ur 
mikrobiologisk synvinkel ska produkten användas omedelbart. Om den inte används omedelbart 
ansvarar användaren för förvaringsförhållanden och förvaringstid före användning.
6.4
Särskilda förvaringsanvisningar
Förvaras i kylskåp (2 ºC - 8 ºC).
Får ej frysas. Kassera om kartongen har varit fryst.
Förvaringsanvisningar för läkemedlet efter beredning finns i avsnitt 6.3.
6.5
Förpackningstyp och innehåll
Pulver 
Pulver för 1 dos i en injektionsflaska (glas typ 1 eller motsvarande) med en propp (syntetisk 
klorobutylgummi) och ett snäpplock.
9
Vätska
Vätska för 1 dos i en förfylld spruta (glas typ 1) med en propp (syntetisk klorobutylgummi) och 
nålskydd (syntetisk gummiblandning av isopren/bromobutyl)
Flaskadapter
Steril flaskadapter
Förpackningsstorlek
Förpackning med 1 injektionsflaska med pulver, 1 förfylld spruta med vätska och 1 flaskadapter, med
1 nål eller utan nålar.
Förpackning med 5 injektionsflaskor med pulver, 5 förfyllda sprutor med vätska och 5 flaskadaptrar, 
med 5 nålar eller utan nålar.
Förpackning med 10 injektionsflaskor med pulver, 10 förfyllda sprutor med vätska och 
10 flaskadaptrar, med 10 nålar eller utan nålar.
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion och övrig hantering
Abrysvo måste beredas före administreringen genom att tillsätta all vätska som finns i den förfyllda 
sprutan i injektionsflaskan som innehåller pulver med hjälp av flaskadaptern.
Vaccinet får endast beredas med den medföljande vätskan.
Förberedelse inför administrering
Förfylld spruta som innehåller vätska till Abrysvo
Injektionsflaska som 
innehåller antigen till
Abrysvo (pulver)
Flaskadapter
Skyddshätta Luer lock-adapter
Flaskpropp (med snäpplocket borttagen)
Steg 1. Förbered flaskadaptern
 Ta bort snäpplocket av plast från injektionsflaskan och torka av gummiproppen.
 Öppna förpackningen som innehåller flaskadaptern genom att dra av det övre 
skyddet.
 Ta inte ut flaskadaptern ur sin förpackning.
10
Steg 2. Sätt fast flaskadaptern på injektionsflaskan som innehåller antigen till
Abrysvo
 Håll injektionsflaskans botten mot en plan yta.
 Låt flaskadaptern vara kvar i förpackningen och håll flaskadaptern vertikalt rakt 
ovanför injektionsflaskan så att adapterspetsen är precis ovanför mitten av 
injektionsflaskans gummipropp. 
 Koppla ihop flaskadaptern med injektionsflaskan med ett enda tryck rakt nedåt. 
Flaskadaptern låses på plats.
 Tryck inte in flaskadaptern snett eftersom det kan leda till läckage under 
användning.
 Ta bort förpackningen från flaskadaptern.
Steg 3. Ta av skyddshättan
 Sprutan får endast hållas i Luer lock-adaptern vid sprutspetsen under alla steg av 
sprutmonteringen. Det förhindrar att Luer lock-adaptern lossnar under användning.
 Ta av skyddshättan genom att långsamt vrida den moturs samtidigt som du håller i 
Luer lock-adaptern.
Steg 4. Anslut sprutan till flaskadaptern
 Håll i sprutans Luer lock-adapter och anslut den till flaskadaptern genom att vrida 
medurs.
 Sluta vrida när du känner motstånd. Om du drar åt sprutan för hårt kan det leda till 
läckage under användning.
 När sprutan sitter ordentligt fast på flaskadaptern finns det ett litet utrymme mellan 
flaskadapterns överdel och sprutans Luer lock-adapter.
Steg 5. Injicera vätska och snurra försiktigt
 Injicera all vätska som finns i sprutan in i injektionsflaskan.
 Ta inte bort den tomma sprutan.
 Håll sprutkolven intryckt och snurra försiktigt injektionsflaskan i en cirkelrörelse 
tills pulvret är helt upplöst (cirka 1 - 2 minuter).
 Skaka inte.
Steg 6. Dra upp innehållet
 Vänd injektionsflaskan helt uppochner medan flaskadaptern och sprutan 
fortfarande sitter kvar.
 Dra långsamt upp hela innehållet till sprutan.
 Om allt tillgängligt innehåll dras upp säkerställs att det finns en fullständig 0,5 ml-
dos att administrera.
 Dra inte ut sprutkolven.
11
Steg 7. Koppla loss sprutan
 Håll i sprutans Luer lock-adapter och koppla loss sprutan från flaskadaptern genom 
att vrida moturs.
Steg 8. Sätt fast nålen
 Sätt fast en steril nål som är lämplig för intramuskulär injektion på den förfyllda 
sprutan genom att vrida medurs.
 Dra inte åt nålen för hårt eftersom det kan leda till läckage under användning.
Steg 9. Visuell kontroll
 Det beredda vaccinet är en klar, färglös lösning.
 Kontrollera vaccinet visuellt med avseende på stora partiklar och missfärgningar 
före administrering. Använd inte vaccinet om det innehåller stora partiklar eller är 
missfärgat.
Kassering
Ej använt läkemedel och avfall ska kasseras enligt gällande anvisningar.
7.
INNEHAVARE AV GODKÄNNANDE FÖR FÖRSÄLJNING
Pfizer Europe MA EEIG
Boulevard de la Plaine 17 
1050 Bruxelles 
Belgien
8.
NUMMER PÅ GODKÄNNANDE FÖR FÖRSÄLJNING 
EU/1/23/1752/001 – 1 injektionsflaska, 1 flaskadapter, 1 förfylld spruta, 1 nål
EU/1/23/1752/002 – 1 injektionsflaska, 1 flaskadapter, 1 förfylld spruta
EU/1/23/1752/003 – 5 injektionsflaskor, 5 flaskadaptrar, 5 förfyllda sprutor, 5 nålar
EU/1/23/1752/004 – 5 injektionsflaskor, 5 flaskadaptrar, 5 förfyllda sprutor
EU/1/23/1752/005 – 10 injektionsflaskor, 10 flaskadaptrar, 10 förfyllda sprutor, 10 nålar
EU/1/23/1752/006 – 10 injektionsflaskor, 10 flaskadaptrar, 10 förfyllda sprutor
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
12
BILAGA II
A.
B.
C.
D.
TILLVERKARE AV DE AKTIVA SUBSTANSERNA AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET
13
A.
TILLVERKARE AV DE AKTIVA SUBSTANSERNA AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare av aktiva substanser av biologiskt ursprung
Wyeth BioPharma
Division of Wyeth Pharmaceuticals LLC
1 Burtt Rd
Andover, MA 01810
USA
Namn och adress till tillverkare som ansvarar för frisläppande av tillverkningssats
Pfizer Manufacturing Belgium NV
Rijksweg 12
2870 Puurs-Sint-Amands
Belgien
Pfizer Ireland Pharmaceuticals
Grange Castle Business Park
Clondalkin, Dublin 22
Irland
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel.

Officiellt frisläppande av tillverkningssats
Enligt artikel 114 i rådets direktiv 2001/83/EG, ska det officiella frisläppandet av tillverkningssats 
föregås av en undersökning som görs av ett statligt laboratorium eller ett för ändamålet inrättat 
laboratorium.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats.
Innehavaren av godkännandet för försäljning ska lämna in den första periodiska säkerhetsrapporten för 
detta läkemedel inom 6 månader efter godkännandet.
14
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen.
En uppdaterad riskhanteringsplan ska lämnas in
 på begäran av Europeiska läkemedelsmyndigheten,
 när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
15
BILAGA III
MÄRKNING OCH BIPACKSEDEL
16
A. MÄRKNING
17
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG – MED NÅLAR
1.
LÄKEMEDLETS NAMN
Abrysvo pulver och vätska till injektionsvätska, lösning
vaccin mot respiratoriskt syncytievirus (bivalent, rekombinant)
2.
DEKLARATION AV AKTIVA SUBSTANSER
Efter beredning innehåller en dos (0,5 ml):
stabiliserat prefusion F-antigen från RSV-subgrupp A 60 mikrogram
60 mikrogram
stabiliserat prefusion F-antigen från RSV-subgrupp B
3.
FÖRTECKNING ÖVER HJÄLPÄMNEN
Trometamol, trometamolhydroklorid, sackaros, mannitol, polysorbat 80, natriumklorid, saltsyra, 
vatten för injektionsvätskor. Se bipacksedeln för ytterligare information.
4.
LÄKEMEDELSFORM OCH FÖRPACKNINGSSTORLEK
Pulver och vätska till injektionsvätska, lösning
1 injektionsflaska med pulver
1 förfylld spruta med vätska
1 flaskadapter
1 nål
5 injektionsflaskor med pulver
5 förfyllda sprutor med vätska
5 flaskadaptrar
5 nålar
10 injektionsflaskor med pulver
10 förfyllda sprutor med vätska
10 flaskadaptrar
10 nålar
5.
ADMINISTRERINGSSÄTT OCH ADMINISTRERINGSVÄG
Intramuskulär användning efter beredning
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
18
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras i kylskåp. Får ej frysas. Kassera om kartongen har varit fryst. 
Ska användas omedelbart efter beredning eller inom 4 timmar vid förvaring 15 °C - 30 °C.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Pfizer Europe MA EEIG
Boulevard de la Plaine 17
1050 Bruxelles
Belgien
12. NUMMER PÅ GODKÄNNANDE FÖR FÖRSÄLJNING 
EU/1/23/1752/001 – 1 injektionsflaska, 1 flaskadapter, 1 förfylld spruta, 1 nål
EU/1/23/1752/003 – 5 injektionsflaskor, 5 flaskadaptrar, 5 förfyllda sprutor, 5 nålar
EU/1/23/1752/005 – 10 injektionsflaskor, 10 flaskadaptrar, 10 förfyllda sprutor, 10 nålar
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Braille krävs ej.
19
17.
UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
18.
PC
SN
NN
20
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG – UTAN NÅLAR
1.
LÄKEMEDLETS NAMN
Abrysvo pulver och vätska till injektionsvätska, lösning
vaccin mot respiratoriskt syncytievirus (bivalent, rekombinant)
2.
DEKLARATION AV AKTIVA SUBSTANSER
Efter beredning innehåller en dos (0,5 ml):
stabiliserat prefusion F-antigen från RSV-subgrupp A 60 mikrogram
60 mikrogram
stabiliserat prefusion F-antigen från RSV-subgrupp B
3.
FÖRTECKNING ÖVER HJÄLPÄMNEN
Trometamol, trometamolhydroklorid, sackaros, mannitol, polysorbat 80, natriumklorid, saltsyra, 
vatten för injektionsvätskor. Se bipacksedeln för ytterligare information.
4.
LÄKEMEDELSFORM OCH FÖRPACKNINGSSTORLEK
Pulver och vätska till injektionsvätska, lösning
1 injektionsflaska med pulver
1 förfylld spruta med vätska
1 flaskadapter
5 injektionsflaskor med pulver
5 förfyllda sprutor med vätska
5 flaskadaptrar
10 injektionsflaskor med pulver
10 förfyllda sprutor med vätska
10 flaskadaptrar
5.
ADMINISTRERINGSSÄTT OCH ADMINISTRERINGSVÄG
Intramuskulär användning efter beredning
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
21
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras i kylskåp. Får ej frysas. Kassera om kartongen har varit fryst. 
Ska användas omedelbart efter beredning eller inom 4 timmar vid förvaring 15 °C - 30 °C.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Pfizer Europe MA EEIG
Boulevard de la Plaine 17
1050 Bruxelles
Belgien
12. NUMMER PÅ GODKÄNNANDE FÖR FÖRSÄLJNING 
EU/1/23/1752/002 – 1 injektionsflaska, 1 flaskadapter, 1 förfylld spruta
EU/1/23/1752/004 – 5 injektionsflaskor, 5 flaskadaptrar, 5 förfyllda sprutor
EU/1/23/1752/006 – 10 injektionsflaskor, 10 flaskadaptrar, 10 förfyllda sprutor
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Braille krävs ej.
17.
UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
22
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
18.
PC
SN
NN
23
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
ETIKETT PÅ INJEKTIONSFLASKA
1.
LÄKEMEDLETS NAMN
Antigen till Abrysvo
i.m.
2.
ADMINISTRERINGSSÄTT
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
1 dos
6.
ÖVRIGT
24
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
FÖRFYLLD SPRUTA
1.
LÄKEMEDLETS NAMN OCH ADMINISTRERINGSVÄG
Vätska till Abrysvo
2.
ADMINISTRERINGSSÄTT
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
0,5 ml
6.
ÖVRIGT
25
B. BIPACKSEDEL
26
Bipacksedel: Information till användaren
Abrysvo pulver och vätska till injektionsvätska, lösning
vaccin mot respiratoriskt syncytievirus (bivalent, rekombinant)
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4.
Läs noga igenom denna bipacksedel innan du får detta vaccin. Den innehåller information som 
är viktig för dig.
-
- Om du har ytterligare frågor vänd dig till läkare, apotekspersonal eller sjuksköterska.
- Om du får biverkningar, tala med läkare, apotekspersonal eller sjuksköterska. Detta gäller även 
Spara denna information, du kan behöva läsa den igen. 
eventuella biverkningar som inte nämns i denna information. Se avsnitt 4.
I denna bipacksedel finns information om följande:
1. Vad Abrysvo är och vad det används för
2. Vad du behöver veta innan du får Abrysvo
3. Hur Abrysvo ges
4. Eventuella biverkningar
5. Hur Abrysvo ska förvaras
6.
Förpackningens innehåll och övriga upplysningar
1.
Vad Abrysvo är och vad det används för
Abrysvo är ett vaccin för att förebygga lungsjukdom (sjukdom i luftvägarna) orsakad av ett virus som 
kallas respiratoriskt syncytievirus (RSV eller RS-virus). Abrysvo ges till:

eller

gravida personer för att skydda deras spädbarn från födseln upp till 6 månaders ålder
personer som är 60 år och äldre.
RS-virus är ett vanligt virus som i de flesta fall orsakar milda förkylningsliknande symtom såsom 
halsont, hosta och nästäppa. Hos små spädbarn kan RS-virus ändå orsaka allvarliga lungproblem. Hos 
äldre vuxna och hos personer med kroniska medicinska tillstånd kan RS-virus förvärra sjukdomar 
såsom kroniskt obstruktiv lungsjukdom (KOL) och hjärtsvikt. RS-virus kan leda till inläggning på 
sjukhus i allvarliga fall och i vissa fall till dödsfall.
Hur Abrysvo fungerar
Detta vaccin hjälper immunsystemet (kroppens naturliga försvar) att bilda antikroppar (ämnen i blodet 
som hjälper kroppen att bekämpa infektioner). Antikropparna skyddar mot lungsjukdom orsakad av 
RS-virus. Hos gravida personer som är vaccinerade mellan graviditetsvecka 24 och 36, överförs dessa 
antikroppar till spädbarnet innan födseln genom moderkakan. Det skyddar spädbarn under den tid som 
de löper som störst risk från RS-virus.
2.
Vad du behöver veta innan du får Abrysvo
Abrysvo ska inte ges

om du är allergisk mot de aktiva substanserna eller något annat innehållsämne i detta vaccin 
(anges i avsnitt 6).
27
Varningar och försiktighet
Tala med läkare, apotekspersonal eller sjuksköterska innan du får detta vaccin






om du någon gång har fått en allvarlig allergisk reaktion eller andningsproblem efter att du 
hade fått en injektion med något annat vaccin eller när du tidigare hade fått Abrysvo.
om du känner dig nervös inför att få vaccinet eller någon gång har svimmat efter en 
nålinjektion. Svimning kan inträffa före eller efter alla injektioner.
om du har en infektion med hög feber. I sådana fall kan vaccinationen skjutas upp. Det finns 
ingen anledning att skjuta upp vaccinationen vid en lindrigare infektion, men tala först med 
läkare.
om du har blödningsproblem eller har lätt att få blåmärken.
om du har ett försvagat immunsystem som kan förhindra att Abrysvo verkar fullt ut.
om du är gravid men ännu inte nått graviditetsvecka 24.
Om något av ovanstående gäller för dig (eller om du är osäker huruvida det gäller för dig), tala med 
läkare, apotekspersonal eller sjuksköterska innan du får Abrysvo.
Abrysvo, liksom alla vacciner, kanske inte ger fullgott skydd åt alla som vaccineras.
Barn och ungdomar
Abrysvo rekommenderas inte till barn och ungdomar under 18 år förutom under graviditet (se avsnittet 
”Graviditet” nedan).
Andra läkemedel och Abrysvo
Tala om för läkare eller apotekspersonal om du använder, nyligen har använt eller kan tänkas använda 
andra läkemedel eller nyligen har fått ett annat vaccin.
Abrysvo kan ges samtidigt som influensavaccin. Det bör gå minst två veckor mellan vaccinering med 
Abrysvo och vaccinering med vaccin mot stelkramp, difteri och kikhosta.
Graviditet och amning
Gravida personer kan ges detta vaccin sent i andra trimestern eller i tredje trimestern (vecka 24 till 36). 
Rådfråga läkare eller sjuksköterska innan du får detta vaccin om du ammar.
Körförmåga och användning av maskiner
Abrysvo påverkar sannolikt inte din förmåga att köra bil eller använda maskiner.
Abrysvo innehåller natrium
Detta läkemedel innehåller mindre än 1 mmol (23 mg) natrium per dos, d.v.s. är näst intill 
”natriumfritt”.
3.
Hur Abrysvo ges
Du kommer att få en injektion med 0,5 ml i muskeln i överarmen.
Om du har frågor om Abrysvo, kontakta läkare, apotekspersonal eller sjuksköterska.
4.
Eventuella biverkningar
Liksom alla vacciner kan detta vaccin orsaka biverkningar, men alla användare behöver inte få dem.
Allvarliga biverkningar
Sällsynta (kan förekomma hos upp till 1 av 1 000 användare)

Guillain-Barrés syndrom (en neurologisk störning som vanligtvis börjar med stickningar och 
domningar i huden och muskelsvaghet i armar eller ben och kan leda till förlamning i delar av 
28
eller i hela kroppen).
Mycket sällsynta (kan förekomma hos upp till 1 av 10 000 användare)

allergiska reaktioner, tecken på en allergisk reaktion, omfattar svullnad av ansikte, läppar, tunga 
eller hals, nässelutslag, svårt att andas eller svälja samt yrsel. Se även avsnitt 2.
Tala omedelbart om för läkare om du upplever tecken på dessa allvarliga biverkningar.
Följande biverkningar har rapporterats hos gravida personer
Mycket vanliga (kan förekomma hos fler än 1 av 10 användare)



smärta vid injektionsstället
huvudvärk
muskelsmärta (myalgi).
Vanliga (kan förekomma hos upp till 1 av 10 användare)


rodnad vid injektionsstället
svullnad vid injektionsstället.
Inga biverkningar har rapporterats hos spädbarn som fötts av vaccinerade mödrar.
Följande biverkningar har rapporterats hos personer som är 60 år och äldre
Mycket vanliga (kan förekomma hos fler än 1 av 10 användare)

smärta vid injektionsstället.
Vanliga (kan förekomma hos upp till 1 av 10 användare)


rodnad vid injektionsstället
svullnad vid injektionsstället.
Sällsynta (kan förekomma hos upp till 1 av 1 000 användare)
 Guillain-Barrés syndrom (se Allvarliga biverkningar ovan).
Mycket sällsynta (kan förekomma hos upp till 1 av 10 000 användare)

allergiska reaktioner (se Allvarliga biverkningar ovan).
Rapportering av biverkningar
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet.
5.
Hur Abrysvo ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen och etiketten efter EXP. Utgångsdatumet är den 
sista dagen i angiven månad.
Förvaras i kylskåp (2 ºC - 8 ºC).
Får ej frysas. Kassera om kartongen har varit fryst.
Efter beredning ska Abrysvo administreras omedelbart eller inom 4 timmar vid förvaring 
15 °C - 30 °C. Får ej frysas.
29
6.
Förpackningens innehåll och övriga upplysningar
Innehållsdeklaration
De aktiva substanserna är:
stabiliserat prefusion F-antigen från RSV-subgrupp A1,2 60 mikrogram
stabiliserat prefusion F-antigen från RSV-subgrupp B1,2 60 mikrogram
(RSV-antigen)
1Glykoprotein F stabiliserat i prefusionskonformation.
2Framställt i ovarialceller från kinesisk hamster med rekombinant DNA-teknik.
Övriga innehållsämnen är:
pulver
trometamol

trometamolhydroklorid

sackaros

 mannitol



vätska

polysorbat 80
natriumklorid
saltsyra
vatten för injektionsvätskor
Läkemedlets utseende och förpackningsstorlekar
Abrysvo tillhandahålls som


ett vitt pulver i en injektionsflaska av glas 
vätska i en förfylld spruta att lösa upp pulvret i.
När pulvret har lösts upp i vätskan är lösningen klar och färglös.
Abrysvo är tillgängligt i



en kartong med 1 injektionsflaska med pulver, 1 förfylld spruta med vätska och 1 flaskadapter, 
med 1 nål eller utan nålar.
en kartong med 5 injektionsflaskor med pulver, 5 förfyllda sprutor med vätska och 
5 flaskadaptrar, med 5 nålar eller utan nålar.
en kartong med 10 injektionsflaskor med pulver, 10 förfyllda sprutor med vätska och 
10 flaskadaptrar, med 10 nålar eller utan nålar.
Eventuellt kommer inte alla förpackningsstorlekar att marknadsföras.
Innehavare av godkännande för försäljning
Pfizer Europe MA EEIG
Boulevard de la Plaine 17 
1050 Bruxelles 
Belgien
Tillverkare
Pfizer Manufacturing Belgium NV
Rijksweg 12
2870 Puurs-Sint-Amands
Belgien
Pfizer Ireland Pharmaceuticals
30
Grange Castle Business Park
Clondalkin, Dublin 22
Irland
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Luxembourg/Luxemburg
Pfizer NV/SA
Tél/Tel: + 32 (0)2 554 62 11
Latvija
Pfizer Luxembourg SARL filiāle Latvijā
Tel.: + 371 670 35 775
България
Пфайзер Люксембург САРЛ, Клон България
Teл: +359 2 970 4333
Magyarország
Pfizer Kft
Tel: + 36 1 488 37 00
Česká republika
Pfizer, spol. s r.o. 
Tel: +420 283 004 111
Danmark
Pfizer ApS
Tlf: + 45 44 20 11 00
Deutschland
PFIZER PHARMA GmbH
Tel: +49 (0)30 550055-51000
Malta
Vivian Corporation Ltd.
Tel: + 356 21344610
Nederland
Pfizer bv
Tel: +31 (0)800 63 34 636 
Norge
Pfizer AS
Tlf: +47 67 52 61 00
Eesti
Pfizer Luxembourg SARL Eesti filiaal
Tel: +372 666 7500
Österreich
Pfizer Corporation Austria Ges.m.b.H
Tel: +43 (0)1 521 15-0
Ελλάδα
Pfizer Ελλάς A.E.
Τηλ.: +30 210 6785800
España
Pfizer, S.L.
Tel: +34 91 490 99 00
France
Pfizer
Tél: +33 (0)1 58 07 34 40
Hrvatska
Pfizer Croatia d.o.o.
Tel: + 385 1 3908 777
Ireland
Pfizer Healthcare Ireland
Tel: +1800 633 363 (toll free)
Tel: +44 (0)1304 616161
Polska
Pfizer Polska Sp. z o.o.
Tel.: +48 22 335 61 00
Portugal
Laboratórios Pfizer, Lda.
Tel: +351 21 423 5500
România
Pfizer Romania S.R.L
Tel: +40 (0) 21 207 28 00
Slovenija
Pfizer Luxembourg SARL
Pfizer, podružnica za svetovanje s področja
farmacevtske dejavnosti, Ljubljana
Tel: +386 (0)1 52 11 400
Slovenská republika
Pfizer Luxembourg SARL, organizačná zložka
Tel: + 421 2 3355 5500
31
Ísland
Icepharma hf.
Sími: + 354 540 8000
Italia
Pfizer S.r.l. 
Tel: +39 06 33 18 21
Suomi/Finland
Pfizer Oy
Puh/Tel: +358 (0)9 430 040
Sverige
Pfizer AB
Tfn: +46 (0)8 550 520 00
Kύπρος
Pfizer Ελλάς Α.Ε. (Cyprus Branch)
Tηλ: +357 22817690
United Kingdom (Northern Ireland)
Pfizer Limited
Tel: + 44 (0) 1304 616161
Denna bipacksedel ändrades senast 
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu
---------------------------------------------------------------------------------------------------------------------------
Följande uppgifter är endast avsedda för hälso- och sjukvårdspersonal:
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Administrering
Abrysvo är endast avsett för intramuskulär användning. 
Pulvret får endast beredas med den medföljande vätskan i den förfyllda sprutan och med hjälp av 
flaskadaptern.
Den oöppnade injektionsflaskan är stabil i 5 dagar om den förvaras i en temperatur mellan 8 °C och 
30 °C. Efter denna tidsperiod ska Abrysvo användas eller kasseras. Denna information är endast 
avsedd som vägledning för hälso- och sjukvårdspersonal vid tillfälliga temperaturskillnader.
Förvaring efter beredning
Abrysvo ska användas omedelbart efter beredning eller inom 4 timmar. Förvara det färdigberedda 
vaccinet mellan 15 ºC och 30 ºC. Färdigberett vaccin får ej frysas.
Kemisk och fysikalisk stabilitet vid användning har visats för 4 timmar mellan 15 °C och 30 °C. Ur 
mikrobiologisk synvinkel ska produkten användas omedelbart. Om den inte används omedelbart 
ansvarar användaren för förvaringsförhållanden och förvaringstid före användning.
32
Förberedelse inför administrering
Förfylld spruta som innehåller vätska till Abrysvo
Injektionsflaska som 
innehåller antigen till
Abrysvo (pulver)
Flaskadapter
Skyddshätta Luer lock-adapter
Flaskpropp (med snäpplocket borttagen)
Steg 1. Förbered flaskadaptern
 Ta bort snäpplocket av plast från injektionsflaskan och torka av gummiproppen.
 Öppna förpackningen som innehåller flaskadaptern genom att dra av det övre 
skyddet.
 Ta inte ut flaskadaptern ur sin förpackning.
Steg 2. Sätt fast flaskadaptern på injektionsflaskan som innehåller antigen till
Abrysvo
 Håll injektionsflaskans botten mot en plan yta.
 Låt flaskadaptern vara kvar i förpackningen och håll flaskadaptern vertikalt rakt 
ovanför injektionsflaskan så att adapterspetsen är precis ovanför mitten av 
injektionsflaskans gummipropp. 
 Koppla ihop flaskadaptern med injektionsflaskan med ett enda tryck rakt nedåt. 
Flaskadaptern låses på plats.
 Tryck inte in flaskadaptern snett eftersom det kan leda till läckage under 
användning.
 Ta bort förpackningen från flaskadaptern.
Steg 3. Ta av skyddshättan
 Sprutan får endast hållas i Luer lock-adaptern vid sprutspetsen under alla steg av 
sprutmonteringen. Det förhindrar att Luer lock-adaptern lossnar under användning.
 Ta av skyddshättan genom att långsamt vrida den moturs samtidigt som du håller i 
Luer lock-adaptern.
33
Steg 4. Anslut sprutan till flaskadaptern
 Håll i sprutans Luer lock-adapter och anslut den till flaskadaptern genom att vrida 
medurs.
 Sluta vrida när du känner motstånd. Om du drar åt sprutan för hårt kan det leda till 
läckage under användning.
 När sprutan sitter ordentligt fast på flaskadaptern finns det ett litet utrymme mellan 
flaskadapterns överdel och sprutans Luer lock-adapter.
Steg 5. Injicera vätska och snurra försiktigt
 Injicera all vätska som finns i sprutan in i injektionsflaskan.
 Ta inte bort den tomma sprutan.
 Håll sprutkolven intryckt och snurra försiktigt injektionsflaskan i en cirkelrörelse 
tills pulvret är helt upplöst (cirka 1 - 2 minuter).
 Skaka inte.
Steg 6. Dra upp innehållet
 Vänd injektionsflaskan helt uppochner medan flaskadaptern och sprutan 
fortfarande sitter kvar.
 Dra långsamt upp hela innehållet till sprutan.
 Om allt tillgängligt innehåll dras upp säkerställs att det finns en fullständig 0,5 ml-
dos att administrera.
 Dra inte ut sprutkolven.
Steg 7. Koppla loss sprutan
 Håll i sprutans Luer lock-adapter och koppla loss sprutan från flaskadaptern genom 
att vrida moturs.
Steg 8. Sätt fast nålen
 Sätt fast en steril nål som är lämplig för intramuskulär injektion på den förfyllda 
sprutan genom att vrida medurs.
 Dra inte åt nålen för hårt eftersom det kan leda till läckage under användning.
Steg 9. Visuell kontroll
 Det beredda vaccinet är en klar, färglös lösning.
 Kontrollera vaccinet visuellt med avseende på stora partiklar och missfärgningar 
före administrering. Använd inte vaccinet om det innehåller stora partiklar eller är 
missfärgat.
Kassering
Ej använt läkemedel och avfall ska kasseras enligt gällande anvisningar.
34
