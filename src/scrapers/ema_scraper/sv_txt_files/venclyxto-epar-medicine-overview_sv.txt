EMA/256462/2021 
EMEA/H/C/004106 
Venclyxto (venetoklax) 
Sammanfattning av Venclyxto och varför det är godkänt inom EU 
Vad är Venclyxto och vad används det för? 
Venclyxto är ett läkemedel mot cancer som används för att behandla vuxna med följande 
blodcancerformer: 
•  Kronisk lymfatisk leukemi (KLL). 
•  Akut myeloisk leukemi (AML). 
Vid KLL ges Venclyxto antingen i kombination med andra cancerläkemedel eller som enda läkemedel. 
Venclyxto kan ges tillsammans med obinutuzumab till patienter som tidigare inte behandlats för KLL 
eller med rituximab till patienter som fått minst en tidigare behandling. Obinutuzumab och rituximab är 
immunterapeutiska läkemedel (läkemedel som verkar genom kroppens försvarssystem). 
Det kan också ges som enda behandling till följande grupper: 
• 
• 
Patienter med särskilda genetiska förändringar (17p-deletion eller TP53-mutation) som inte kan 
behandlas med läkemedel som kallas B-cellsreceptorhämmare (ibrutinib och idelasilib) eller om 
dessa läkemedel har sluta verka. 
Patienter som inte har dessa genetiska förändringar efter att både behandlingar med kemoterapi 
kombinerat med immunoterapi och behandling med B-cellsreceptorhämmare har misslyckats. 
Vid AML ges Venclyxto i kombination med antingen azacitidin eller decitabin till vuxna som inte kan få 
intensiv kemoterapi. 
Venclyxto innehåller den aktiva substansen venetoklax. 
Hur används Venclyxto? 
Behandling med Venclyxto måste inledas och övervakas av en läkare med erfarenhet av att ge 
cancerläkemedel. Läkemedlet är receptbelagt. Venclyxto finns som tabletter (10 mg, 50 mg och 100 mg) 
som ska tas genom munnen en gång om dagen i samband med måltid. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
Vid KLL är startdosen av Venclyxto 20 mg om dagen och dosen ökas gradvis under 5 veckor till 
400 mg dagligen. Behandlingen fortsätter med en daglig dos på 400 mg och behandlingslängden beror 
på vilket annat läkemedel det tas tillsammans med. När Venclyxto ges som enda läkemedel ges det så 
länge behandlingen fortsätter att verka. Vid AML är startdosen 100 mg som ökas till 400 mg dagligen 
under tre dagar. Dosen kan behöva sänkas eller behandlingen avbrytas eller upphöra om vissa 
biverkningar uppträder. 
För mer information om hur du använder Venclyxto, läs bipacksedeln eller tala med läkare eller 
apotekspersonal. 
Hur verkar Venclyxto? 
Den aktiva substansen i Venclyxto, venetoklax, binder till ett protein som kallas Bcl-2. Detta protein 
finns i stora mängder i leukemicancerceller, där det hjälper cellerna att överleva längre i kroppen och 
gör dem motståndskraftiga mot cancerläkemedel. Genom att binda till Bcl-2 och blockera dess verkan 
leder venetoklax till att cancercellerna dör och saktar på så sätt ner sjukdomens utveckling. 
Vilka fördelar med Venclyxto har visats i studierna? 
KLL 
Studier har visat att cancercellerna delvis eller helt elimineras hos en stor andel patienter efter 
behandling med enbart Venclyxto. I en huvudstudie på 107 tidigare behandlade patienter med KLL och 
17p-deletion svarade 75 procent delvis eller helt på Venclyxto. I en annan studie på 127 patienter med 
eller utan 17p-deletion eller TP53-mutation var svarsfrekvensen 70 procent. Alla patienter i denna 
andra studie hade tidigare tagit B-cellsreceptorhämmare. 
I en tredje studie på 389 patienter med KLL som fått minst en tidigare behandling visades att patienter 
som behandlades med Venclyxto plus rituximab levde längre utan att sjukdomen förvärrades 
(progressionsfri överlevnad) än patienter som behandlades med rituximab och bendamustin (ett annat 
cancerläkemedel). 
I en annan studie med 432 patienter med KLL som inte hade behandlats tidigare för sjukdomen visades 
att patienter som behandlades med Venclyxto plus obinutuzumab levde längre utan att sjukdomen 
förvärrades jämfört med patienter som behandlades med klorambucil (ett kemoterapeutiskt läkemedel) 
plus obinutuzumab. 
AML 
I en studie på 431 patienter med AML som inte tidigare behandlats för sjukdomen visades att 65 procent 
av patienterna som behandlades med Venclyxto plus azacitidin inte hade några tecken på sjukdomen 
(fullständigt svar), med eller utan återhämtning av blodkroppar, jämfört med 25 procent av patienterna 
som behandlades med enbart azacitidin. Patienterna levde i genomsnitt 15 månader med Venclyxto plus 
azacitidin jämfört med 10 månader med enbart azacitidin. 
Vilka är riskerna med Venclyxto? 
Vid KLL är de vanligaste biverkningarna som orsakas av Venclyxto som ges tillsammans med 
obinutuzumab eller rituximab eller ensamt (förekommer hos fler än 1 av 10 användare) pneumoni 
(lunginfektion), näs- och halsinfektion, låga nivåer av neutrofiler (en typ av vita blodkroppar), anemi 
(lågt antal röda blodkroppar), lymfopeni (låga nivåer av lymfocyter, en typ av vita blodkroppar), 
Venclyxto (venetoklax)  
EMA/256462/2021  
Sida 2/4 
 
 
 
hyperkalemi (höga kaliumnivåer), hyperfosfatemi (höga fosfatnivåer i blodet), hypokalcemi (låga 
kalciumnivåer i blodet), diarré, illamående, kräkningar, förstoppning och trötthet. 
De vanligaste allvarliga biverkningarna (förekommer hos fler än 1 av 10 användare) var anemi och 
minskat antal neutrofiler. Vid AML är de vanligaste biverkningarna som orsakas av Venclyxto som 
används i kombination med azacitidin (förekommer hos fler än 1 av 10 användare) pneumoni, sepsis 
(blodförgiftning), urinvägsinfektion, neutropeni (låga nivåer av neutrofiler, en typ av vita blodkroppar) 
med eller utan feber, anemi, trombocytopeni (låga nivåer av blodplättar), hypokalemi (låga nivåer av 
kalium), minskad aptit, yrsel, huvudvärk, illamående, diarré, kräkningar, stomatit (inflammation i 
munslemhinnan), buksmärta, ledsmärta, svaghet, trötthet, viktnedgång och förhöjda bilirubinnivåer i 
blodet (höga halter av bilirubin i blodet, en nedbrytningsprodukt av röda blodkroppar, som kan orsaka 
gulfärgning av hud och ögon). 
De vanligaste allvarliga biverkningarna (förekommer hos fler än 1 av 10 användare) är pneumoni, 
sepsis, neutropeni med eller utan feber, anemi, trombocytopeni, hypokalemi och blödning. En 
fullständig förteckning över biverkningar som rapporterats för Venclyxto finns i bipacksedeln. 
Venclyxto får inte användas med johannesört (ett naturläkemedel som används för att behandla 
depression). När det används mot KLL får Venclyxto inte heller ges tillsammans med läkemedel som är 
”starka CYP3A-hämmare” under de tidiga behandlingsstadierna. En fullständig förteckning över 
restriktioner finns i bipacksedeln. 
Varför är Venclyxto godkänt i EU? 
Europeiska läkemedelsmyndigheten (EMA) fann att fördelarna med Venclyxto är större än riskerna och 
att Venclyxto kan godkännas för försäljning i EU. 
Vid KLL svarar en stor andel av patienterna på Venclyxto när andra behandlingar har misslyckats eller 
är olämpliga. När det användes i kombination med rituximab förlängde Venclyxto tiden patienterna 
levde utan att sjukdomen förvärrades. 
Studien på patienter vars KLL inte hade behandlats tidigare tyder på att Venclyxto kombinerat med 
obinutuzumab är ett rimligt behandlingsalternativ. Kombinationen ger möjlighet att undvika 
biverkningar av kemoterapeutiska läkemedel. 
För AML förlängde Venclyxto tiden patienterna levde när de fick azacitidin. Eftersom decitabin är ett 
läkemedel som liknar azacitidin fann EMA också att liknande fördelar förväntas med decitabin. 
Vad gäller säkerheten anses biverkningarna av Venclyxto vara godtagbara. Även om det finns risk för 
tumörlyssyndrom, en komplikation som uppstår när cancercellerna förstörs för snabbt, kan denna risk 
vid behov begränsas genom förebyggande åtgärder, t.ex. gradvis ökning eller minskning av dosen. 
Vad görs för att garantera säker och effektiv användning av Venclyxto? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Venclyxto har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Venclyxto kontinuerligt. 
Biverkningar som har rapporterats för Venclyxto utvärderas noggrant och nödvändiga åtgärder vidtas 
för att skydda patienter. 
Venclyxto (venetoklax)  
EMA/256462/2021  
Sida 3/4 
 
 
 
Mer information om Venclyxto 
Den 5 december 2016 beviljades Venclyxto ett villkorat godkännande för försäljning som gäller i hela 
EU. Den 20 november 2018 ändrades detta till ett fullständigt godkännande för försäljning. 
Mer information om Venclyxto finns på EMA:s webbplats: 
ema.europa.eu/medicines/human/EPAR/Venclyxto. 
Denna sammanfattning uppdaterades senast 06-2021. 
Venclyxto (venetoklax)  
EMA/256462/2021  
Sida 4/4 
 
 
 
