EMA/434854/2014 
EMEA/H/C/000918 
Sammanfattning av EPAR för allmänheten  
Filgrastim Hexal 
filgrastim 
Detta är en sammanfattning av det offentliga europeiska utredningsprotokollet (EPAR) för Filgrastim 
Hexal. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Filgrastim Hexal? 
Filgrastim Hexal är en lösning för injektion eller infusion (dropp i en ven) i en förfylld spruta. Den 
innehåller den aktiva substansen filgrastim (30 eller 48 miljoner enheter). 
Filgrastim Hexal är en biosimilar (liknande biologiskt läkemedel), vilket innebär att Filgrastim Hexal 
liknar ett biologiskt läkemedel som redan är godkänt i EU och innehåller samma aktiva substans (kallas 
också ”referensläkemedel”). Referensläkemedlet är Neupogen. Mer information om biosimilarer finns i 
dokumentet med frågor och svar här. 
Vad används Filgrastim Hexal för? 
Filgrastim Hexal används för att stimulera produktionen av vita blodkroppar i följande fall: 
• 
• 
• 
För att minska varaktigheten av neutropeni (låga halter av neutrofiler, en typ av vita blodkroppar) 
och förekomsten av febril neutropeni (neutropeni med feber) hos patienter som får kemoterapi 
(cancerbehandling) som är cytotoxisk (celldödande). 
För att minska varaktigheten av neutropeni hos patienter som genomgår behandling för att 
förstöra benmärgscellerna före en benmärgstransplantation (till exempel hos vissa patienter med 
leukemi) om de löper risk för långvarig, svår neutropeni. 
För att öka antalet neutrofiler och minska risken för infektion hos neutropenipatienter som tidigare 
haft svåra, upprepade infektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
• 
För att behandla ihållande neutropeni hos patienter med avancerad infektion med humant 
immunbristvirus (hiv) för att minska risken för bakteriella infektioner när annan behandling är 
olämplig. 
Filgrastim Hexal kan också ges till personer som ska donera blodstamceller för transplantation för att 
hjälpa till att frigöra dessa celler från benmärgen. 
Läkemedlet är receptbelagt. 
Hur används Filgrastim Hexal? 
Filgrastim Hexal ges genom injektion under huden eller infusion i en ven. Hur läkemedlet ges, i vilken 
dos och hur länge behandlingen behöver pågå beror på varför läkemedlet används, hur mycket 
patienten väger och hur patienten svarar på behandlingen. Filgrastim Hexal ges vanligen vid en 
specialiserad behandlingsklinik, även om de patienter som får läkemedlet genom injektion under huden 
själva kan injicera läkemedlet förutsatt att de har fått lämplig utbildning. Mer information finns i 
bipacksedeln. 
Hur verkar Filgrastim Hexal? 
Den aktiva substansen i Filgrastim Hexal, filgrastim, är mycket lik ett mänskligt protein som kallas 
G-CSF (granulocyte colony stimulating factor). Filgrastim framställs med s.k. rekombinant DNA-teknik, 
vilket innebär att det framställs av bakterier som har fått en gen (DNA) som gör att de kan producera 
filgrastim. Det ämne som framställs med denna metod fungerar genom att stimulera benmärgen att 
producera fler vita blodkroppar, på samma sätt som G-CSF som produceras naturligt i kroppen. 
Hur har Filgrastim Hexals effekt undersökts? 
Det har gjorts undersökningar för att visa att Filgrastim Hexal är jämförbart med referensläkemedlet 
Neupogen. 
I fyra studier undersöktes nivåerna av neutrofiler i blodet hos sammanlagt 146 friska frivilliga 
försökspersoner som fick Filgrastim Hexal eller Neupogen. I studierna tittade man på effekterna av 
engångsdoser och upprepade doser av läkemedlen som antingen injicerades under huden eller gavs 
som infusion i en ven. Det viktigaste måttet i dessa studier var antalet neutrofiler under de första tio 
dagarna av behandlingen. 
Vilken nytta har Filgrastim Hexal visat vid studierna? 
Filgrastim Hexal och Neupogen ledde till liknande ökning av antalet neutrofiler i blodet hos friska 
frivilliga försökspersoner under studiernas gång. Detta ansågs tillräckligt för att visa att fördelarna med 
Filgrastim Hexal är jämförbara med referensläkemedlets fördelar. 
Vilka är riskerna med Filgrastim Hexal? 
Den vanligaste biverkningen som orsakas av Filgrastim Hexal (uppträder hos fler än 1 av 10 patienter) 
är muskel- och skelettvärk. Andra biverkningar kan uppträda hos fler än 1 av 10 patienter, beroende 
på vilket medicinskt tillstånd Filgrastim Hexal används mot. En fullständig förteckning över 
biverkningar och restriktioner finns i bipacksedeln. 
Filgrastim Hexal  
EMA/434854/2014 
Sida 2/3 
 
 
 
Varför har Filgrastim Hexal godkänts? 
CHMP fann att det i enlighet med EU:s krav har visats att Filgrastim Hexal har en kvalitets-, säkerhets- 
och effektprofil som är jämförbar med profilen för Neupogen. Kommittén fann därför att nyttan är 
större än de konstaterade riskerna, liksom för Neupogen. Kommittén rekommenderade att Filgrastim 
Hexal skulle godkännas för försäljning.  
Vad görs för att garantera säker och effektiv användning av Filgrastim 
Hexal? 
En riskhanteringsplan har tagits fram för att se till att Filgrastim Hexal används så säkert som möjligt. 
I enlighet med denna plan har säkerhetsinformation tagits med i produktresumén och bipacksedeln för 
Filgrastim Hexal. Där anges också lämpliga försiktighetsåtgärder som vårdpersonal och patienter ska 
vidta. 
Mer information om Filgrastim Hexal 
Den 6 februari 2009 beviljade Europeiska kommissionen ett godkännande för försäljning av Filgrastim 
Hexal som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Filgrastim Hexal finns i bipacksedeln 
(ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2014. 
Filgrastim Hexal  
EMA/434854/2014 
Sida 3/3 
 
 
 
