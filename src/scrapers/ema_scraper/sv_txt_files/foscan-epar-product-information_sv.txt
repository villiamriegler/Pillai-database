BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Foscan 1 mg/ml injektionsvätska, lösning 
2. 
KVALITATIV OCH KVANTITATIV SAMMANSÄTTNING 
1 ml innehåller 1 mg temoporfin. 
Hjälpämnen med känd effekt 
1 ml innehåller 376 mg vattenfri etanol och 560 mg propylenglykol. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Injektionsvätska, lösning 
Mörklila lösning 
4. 
KLINISKA UPPGIFTER 
4.1  Terapeutiska indikationer 
Foscan är avsett för palliativ behandling av patienter med framskriden skivepitelcancer i huvud- och 
halsregionen som sviktat på tidigare terapier och som inte lämpar sig för radioterapi, kirurgiska 
ingrepp eller systemisk kemoterapi. 
4.2  Dosering och administreringssätt 
Fotodynamisk terapi med Foscan får bara administreras på onkologiska specialkliniker där ett lag 
bestående av experter från flera fackområden utvärderar patientbehandlingen och under överinseende 
av läkare med erfarenhet av fotodynamisk terapi. 
Dosering 
Dosen är 0,15 mg/kg kroppsvikt. 
Pediatrisk population 
Det finns ingen relevant användning av Foscan för en pediatrisk population. 
Administreringssätt 
Foscan administreras via en intravenös infart i en stor proximal extremitetsven, helst i armbågsvecket, 
som en enda långsam intravenös injektion som varar i minst 6 minuter. Fritt flöde i den intravenösa 
infarten bör testas före injektionen och varje försiktighetsåtgärd vidtagas för att undvika extravasation  
(se avsnitt 4.4).  
Eftersom  lösningen  är  mörkt  lilafärgad  och  injektionsflaskan  gulbrun,  går  det  inte  att  se  om  den 
innehåller några partiklar. Därför måste det in-line-filter som medföljer i förpackningen användas som 
säkerhetsåtgärd. Foscan ska inte spädas eller sköljas med koksaltlösning eller annan vattenlösning. 
Den önskade dosen av Foscan administreras genom långsam intravenös injektion som ej får ta kortare 
tid än 6 minuter. 96 timmar efter administreringen av Foscan ska behandlingsstället bestrålas med ljus 
vid 652 nm från en godkänd laserkälla. Ljuset måste levereras till tumörens hela yta med användning 
2 
 
 
 
 
 
 
 
 
 
 
 
 
 
 
 
 
 
 
 
 
 
 
av godkänd mikrolinsfiberoptik. Varhelst möjligt måste det belysta området sträcka sig utöver 
tumörmarginalen med 0,5 cm. 
Ljuset måste administreras tidigast 90 timmar och senast 110 timmar efter injektionen av Foscan. 
Den infallande dosen ljus är 20 J/cm2 och levereras till tumörytan med en irradians av 100 mW/cm2, 
vilket innebär en bestrålningstid på ca 200 sekunder. 
Varje område bestrålas bara en gång per behandling. Multipla icke överlappande områden får 
bestrålas. Se till att ingen vävnadsarea utsätts för mer än den specificerade ljusdosen. Vävnad utanför 
målarean måste avskärmas helt, för att undvika fotoaktivering från spritt eller reflekterat ljus. 
En andra behandling får ges om den behandlande läkaren anser att ytterligare tumörnekros är 
nödvändig, med ett rekommenderat minimiintervall på 4 veckor mellan behandlingarna. 
4.3  Kontraindikationer 
  Överkänslighet mot den aktiva substansen eller mot något hjälpämne som anges i avsnitt 6.1. 
  Porfyri eller andra sjukdomar som förvärras av ljus. 
  Överkänslighet mot porfyriner. 
  Tumörer som man vet kan erodera in i ett större blodkärl i eller intill bestrålningsstället. 
  Planerat kirurgiskt ingrepp inom de närmaste 30 dagarna. 
  Samtidig ögonsjukdom som sannolikt kommer att kräva en spaltlampsundersökning inom de 
närmaste 30 dagarna. 
  Pågående terapi med fotosensibiliserande medel. 
4.4  Varningar och försiktighet 
Samtliga patienter som får Foscan blir temporärt ljuskänsliga. Försiktighetsmått måste vidtagas för att 
undvika exponering av hud och ögon för direkt solljus eller starkt inomhusljus under de första 
15 dagarna efter injektionen. Ljuskänslighetsreaktioner i huden orsakas av synligt ljus, och därför 
utgör solskyddsmedel mot ultraviolett ljus inget skydd. Det är viktigt att patienterna gradvis återinförs 
till normala ljusförhållanden (se riktlinjerna om skydd mot ljus för patienter i slutet av detta avsnitt). 
Långvarig och direkt ljusexponering av injektionsstället i armvecket under 6 månader efter behandling 
med Foscan ska undvikas. Som en försiktighetsåtgärd om en längre utomhusaktivitet planeras bör 
armen där injektionen givits skyddas med en långärmad färgad skjorta.  
Läkare måste vara medvetna om att de flesta av de biverkningar som associeras med fotodynamisk 
terapi är lokala effekter som betraktas som en följd av ljusaktivering. Ljusaktivering inducerar lokala 
vävnadsskador vilket leder till en akut inflammatorisk reaktion. Denna reaktion brukar vara förenad 
med ödem och smärta, följt av nekros. Den fotodynamiska effekten kan även leda till skador i den 
omgivande vävnaden vilket kan ge upphov till fistlar, perforering eller kärlruptur liksom infektion och 
påföljande sepsis. Därför är det viktigt att man under ljusaktivering med laser är noga med att skydda 
normal vävnad runt tumören från ljusaktivering med hjälp av korrekta bestrålnings- och 
avskärmningsmetoder. Proaktiv hantering av de lokala effekterna och minimering av ljusaktiveringen i 
tumörfria områden är viktig för att hantera riskerna.  
Se särskilt till att förhindra extravasation vid injektionsstället. Uppstår extravasation, ska området 
skyddas från ljus i minst 3 månader. Ingen fördel har kunnat konstateras med injicering av annan 
substans i extravasationsområdet.  
Biverkningar, inklusive kolangit, kolecystit, leverabscess och esofagusperforering har rapporterats 
efter icke godkänd användning vid behandlingen av maligna gallstrikturer och mesoteliom. Det finns 
en risk för skador i den omgivande vävnaden efter ljusaktivering. 
3 
 
 
 
 
 
 
 
 
 
 
 
 
 
 
Då Foscan har administrerats under de senaste 30 dagarna får inte oplanerade eller akuta kirurgiska 
ingrepp göras annat än om de är absolut nödvändiga och då de potentiella fördelarna är större än 
risken för patienten. Alla försiktighetsåtgärder måste vidtas för att undvika direktbelysning av 
patienten från operationslampor under ingreppen. Istället rekommenderas användning av pannlampor. 
Vissa pulsoximetrar kan avge ljus med en våglängd som ligger nära den som används för 
ljusaktiveringen av Foscan. Oximetrar måste flyttas med minst 10–15 minuters mellanrum för att 
undvika risk för lokal brännskada i huden. 
Smärta, annan än smärta vid injektionsstället, som anges i avsnitt 4.8 kan innebära att NSAID-preparat 
eller opioidanalgetika måste användas under en kort tid efter behandlingen. Smärta uppkommer dagen 
efter bestrålningen och brukar vara i 2 till 4 veckor.  
Bestrålning av luftvägarna kan leda till lokal inflammation och ödem. De resulterande 
komplikationerna (dvs. dyspné eller till och med luftvägsobstruktion som leder till exempelvis 
intubering eller trakeotomi) ska förutses. Profylaktisk behandling med kortikosteroider ska beaktas. 
Läkare måste uppmana patienterna att iakttaga följande försiktighetsmått som framgår av 
bipacksedeln. 
4 
 
 
 
 
 
Tid efter  
Foscan-injektion 
Dag 1 (0-24 tim) 
Vad ska jag göra för att förhindra brännskador? 
Stanna inomhus i ett mörklagt rum. Gardinerna ska vara fördragna. Använd 
bara lampor på högst 60 W. 
Undvik exponering för direkt solljus. 
Dag 2-7 
Du kan gradvis återgå till normal inomhusbelysning. Kom ihåg att undvika 
direkt solljus via fönstret eller direkt ljus från ljuskällor i bostaden, t.ex. 
läslampor. Du får titta på tv.  
Du får gå ut när det mörknat. 
Måste du nödvändigtvis vistas utomhus under dagens ljusa timmar, ska du vara 
noga med att täcka all hud, även ansiktet och händerna samt bära 
solglasögon.  
Följande typ av kläder måste du ha på dig: 
  Bredbrättad hatt: för huvud, hals, näsa och öron. 
  Scarf: för huvud och hals. 
  Solglasögon med sidoskydd: för ögonen och huden runt ögonen. 
  Långärmad överdel: för överkropp och armar. 
  Långbyxor: för underkropp och ben. 
  Handskar: för händer, handleder och fingrar. 
  Strumpor: för fötter och vrister. 
  Täta skor: för fötter. 
  Välj inte tunna kläder, eftersom de inte skyddar mot starkt ljus. Klä dig 
i mörka kläder av tjockt tyg. 
  Om du av misstag utsätter dig för ljus, kan du få stickande eller 
brännande förnimmelser i huden. Då måste du omedelbart söka skydd 
mot ljuset. 
Under denna vecka kan dina ögon vara mycket känsliga för ljus. Du kan få ont 
i ögonen eller huvudvärk när ljuset är tänt. Upplever du ett sådant problem ska 
du använda mörka glasögon. 
Dag 8-14 
Nu kan du börja vistas utomhus under dygnets ljusa timmar. Håll dig i 
skuggiga områden eller gå bara ut när det är molnigt väder. Klä dig i mörka 
kläder av tjockt tyg. 
Börja dag 8 med 10-15 minuter utomhus. Klarar du dig då utan att huden 
rodnar under de närmaste 24 timmarna, kan du gradvis öka tiden utomhus 
under veckan. 
Undvik direkt solljus och starkt inomhusljus. Håll dig i skuggan. 
Dag 15 och 
framåt 
Din känslighet för ljus återgår gradvis till den normala.  
Pröva dig försiktigt fram genom att exponera handryggen för solen i 5 minuter. 
Vänta i 24 timmar och se om handryggen har rodnat. Har den rodnat, bör du 
undvika direkt solljus i ytterligare 24 timmar. Sedan kan du göra om försöket. 
Uppträder ingen rodnad, kan du dag för dag gradvis öka exponeringen för 
5 
 
 
 
 
 
 
 
 
 
 
 
 
 
 
 
 
 
 
 
solljus. Vistas inte längre än 15 minuter i solljuset första gången. De flesta kan 
återgå till sina normala rutiner från och med dag 22.  
Vid testet av huden första dagen kan du vistas i direkt solljus i 15 minuter. 
Sedan kan du öka exponeringen med 15 minuter varje dag. Andra dagen 
innebär således 30 minuter, tredje 45 minuter, fjärde 60 minuter osv. 
Får du stickande eller brännande förnimmelser i huden efter exponeringen i 
solen eller om den rodnar, ska du vänta med att exponera huden för ljus lika 
länge en andra gång, tills dessa symtom försvinner. 
Undvik ögonundersökningar med starkt ljus i 30 dagar efter Foscan-
behandlingen. Undvik solariebehandling i tre månader efter Foscan-
behandlingen. Solbada inte. 
Undvik längre och direkt ljusexponering av injektionsstället i armvecket under 
6 månader efter behandling med Foscan. Som en försiktighetsåtgärd om en 
längre utomhusaktivitet planeras bör armen där injektionen givits skyddas med 
långärmade färgade kläder.   
Detta läkemedel innehåller 48 volymprocent etanol (alkohol) dvs. upp till 4,2 g per dos, motsvarande 
84 ml öl eller 35 ml vin per dos. Skadligt för personer med alkoholism. Ska uppmärksammas av 
gravida eller ammande kvinnor, barn och högriskgrupper såsom patienter med leversjukdom eller 
epilepsi. Mängden alkohol i detta läkemedel kan påverka effekten av andra läkemedel. Mängden 
alkohol i detta läkemedel kan försämra förmågan att köra bil eller använda maskiner. 
4.5 
Interaktioner med andra läkemedel och övriga interaktioner 
Risk finns för ökad ljuskänslighet i huden om temoporfin används samtidigt med andra 
fotosensibiliserande aktiva substanser. Sådana reaktioner har rapporterats vid samtidig lokal 
användning av 5-fluorouracil.  
Inga andra interaktioner har observerats. Data från en in-vitro-studie med vävnad från människolever 
tyder på att temoporfin har liten risk att orsaka läkemedelsinteraktion genom inhibition av cytokrom P-
450-enzymer. 
4.6  Fertilitet, graviditet och amning 
Graviditet 
Det finns inga data från användning av temoporfin hos gravida kvinnor. Djurstudier har visat 
reproduktionstoxikologiska effekter (se avsnitt 5.3). Foscan ska användas under graviditet endast då 
tillståndet innebär att det är absolut nödvändigt att kvinnan behandlas med temoporfin. 
Fertila kvinnor ska använda effektiv preventivmetod under och upp till 3 månader efter avslutad 
behandling. 
Amning 
Det är okänt om temoporfin/metaboliter utsöndras i bröstmjölk. En risk för det nyfödda 
barnet/spädbarnet kan inte uteslutas. Amning ska avbrytas i minst en månad efter injektion av Foscan. 
Fertilitet 
Effekterna av Foscan på human fertilitet har inte studerats. 
6 
 
 
 
 
 
 
 
 
 
 
 
 
 
 
4.7  Effekter på förmågan att framföra fordon och använda maskiner 
Alkoholmängden i läkemedlet kan påverka förmågan att köra bil och använda maskiner. 
Med utgångspunkt i den farmakodynamiska profilen antas temoporfin vara säkert eller sannolikt inte 
ha några effekter. Bilkörning ska helst undvikas under de första 15 dagarna efter injektionen med 
tanke på de problem som då kan uppstå på grund av ljuskänslighet. Maskiner ska inte användas annat 
än om de lämpar sig för drift i sänkt belysning i enlighet med de rekommenderade 
försiktighetsåtgärderna för belysning (se avsnitt 4.4). När ljuskänsligheten väl har avtagit, kan 
bilkörning och maskinanvändning återupptas under normala ljusförhållanden eller i dagsljus.  
4.8  Biverkningar 
Sammanfattning av säkerhetsprofilen 
Samtliga patienter som får Foscan blir temporärt ljuskänsliga och måste instrueras att iakttaga 
försiktighetsåtgärder för att undvika solljus och starkt inomhusljus. Av de biverkningar som anges i 
tabellform var de vanligaste observerade biverkningarna magtarmkanalen, hud och subkutan vävnad 
och allmänna symtom samt symtom vid administreringsstället. 
De flesta av biverkningarna som associeras med fotodynamisk terapi är lokala effekter i 
bestrålningsregionen och i enstaka fall i omgivande vävnader. De lokala biverkningarna kännetecknas 
av en akut vävnadsinflammatorisk respons inducerad av ljusaktivering och brukar innefatta ödem och 
smärta följt av nekros (se avsnitt 4.4).  
Ljuskänslighetsreaktioner kan uppkomma, men om man följer riktlinjerna för ljusskydd (se ovan 
avsnitt 4.4) och undviker onödig inomhusbelysning under bestrålningen minskar denna risk. 
Det låga antalet behandlade patienter medgav inte identifiering av biverkningar som kan kategoriseras 
som mindre vanliga och sällsynta. Smärta vid injektionsstället är övergående och kan minskas med en 
långsammare injektionshastighet. För behandling av andra typer av smärta som anges i detta avsnitt, se 
avsnitt 4.4. 
Biverkningar i tabellform 
Frekvenserna definieras som: mycket vanliga (≥1/10), vanliga (≥1/100 till <1/10), mindre vanliga 
(≥1/1 000 till <1/100), sällsynta (≥1/10 000 till <1/1 000), mycket sällsynta (<1/10 000), ej kända (kan 
inte beräknas från tillgängliga data). Biverkningarna presenteras inom varje frekvensområde efter 
fallande allvarlighetsgrad.  
Klassificering av organsystem 
Biverkningar 
Infektioner och infestationer 
Blodet och lymfsystemet 
Centrala och perifera nervsystemet 
Blodkärl 
Andningsvägar, bröstkorg och mediastinum 
Vanliga: 
Lokala infektioner i ljusaktiveringsområdet, t.ex. 
faryngit, stomatit 
Ej kända: 
Sepsis1 
Vanliga:  
Anemi 
Vanliga:  
Yrsel, brännande känsla 
Mycket vanliga:  
Blödning 
Ej kända: 
Kärlruptur: se avsnitt 4.3 
Ej kända: 
7 
 
 
 
 
 
 
 
 
 
 
 
 
 
 
Magtarmkanalen 
Hud och subkutan vävnad 
Muskuloskeletala systemet och bindväv 
Allmänna symtom och/eller symtom vid 
administreringsstället 
Skador och förgiftningar och 
behandlingskomplikationer 
1 Som en följd av lokal infektion 
2 I det ljusaktiverade området 
3 Som en följd av lokala ödem 
Luftvägsobstruktion3 
Mycket vanliga:  
Förstoppning, nekrotiserande stomatit, dysfagi 
Vanliga:  
Kräkningar, illamående, munsår 
Vanliga:  
Blåsor, erytem, hyperpigmenteringar, 
ljuskänslighetsreaktioner, hudnekros2 
Vanliga:  
Trismus3 
Ej kända: 
Fistel2 
Mycket vanliga:  
Smärta i det ljusaktiverade området, t.ex. 
ansiktssmärta, huvudvärk, smärta vid 
injektionsstället, ödem i det ljusaktiverade 
området, t.ex. ansiktsödem, tungödem 
Vanliga: 
Feber, reaktion vid injektionsstället, ödem 
Mycket vanliga:  
Ärr2 
Vanliga:  
Värmebrännskada, solsveda2 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.  
4.9  Överdosering 
Vid överdosering resulterar laserbehandling i djupare nekros än vad som kan förväntas av den 
rekommenderade dosen. Tumörbestrålning bör inte utföras annat än om de potentiella fördelarna 
rättfärdigar den potentiella risken för excessiv nekros. Om tumören inte bestrålas måste en period på 
minst fyra veckor avsättas mellan överdosering och förnyad administration. 
Biverkningar till följd av överdosering förväntas vara begränsade till ljusöverkänslighetsreaktioner. 
Exponering för omgivande ljus efter överdoseringen medför en ökad risk för 
ljusöverkänslighetsreaktioner. Klinisk forskning visar att ljuskänslighetens varaktighet och intensitet 
vid den rekommenderade dosen på 0,15 mg/kg reducerades med en tredjedel i förhållande till en dos 
på 0,3 mg/kg. Djurstudier har visat vissa hematologiska och blodkemiska förändringar (minskning av 
blodplättar, erytrocyter och hemoglobin; ökning av neutrofiler, fibrinogen, bilirubin, triglycerid och 
kolesterol). 
Det krävs ett strikt iakttagande av reducerad ljusregim. Hudljuskänslighetstest måste genomföras 
innan patienten återvänder till normala ljusförhållanden. 
Inga specifika systemsymtom är kända för att vara associerade med överdos. Behandlingen bör vara 
symtomatisk. 
Begränsad information finns tillgänglig om effekterna av överexponering för laserljus under 
behandlingen. Ökad vävnadsskada har noterats. 
8 
 
 
 
 
 
 
 
 
 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Cytostatiska preparat, andra cytostatiska preparat ATC-kod: L01XD05 
Temoporfin är ett fotosensibiliserande medel som används vid fotodynamisk terapi av tumörer. 
Den farmakologiska aktiviteten initieras av fotoaktivering av temoporfin med icke-termiskt ljus vid 
652 nm efter intravenös administration. Den terapeutiska effekten åstadkoms genom generering av 
högreaktiva syreradikaler, en process som är avhängig den intracellulära interaktionen mellan 
temoporfin och ljus och syre. 
I en klinisk studie med 147 patienter med framskriden skivepitelkarcinom i huvud- och halsregion 
konstaterades tumörrespons, definierad som en reduktion med minst 50 % av tumören i minst fyra 
veckor, hos 25 % efter en enstaka behandling. En fullständig lokal respons enligt WHO-kriterierna 
konstaterades hos 14 % av patienterna. Tumörresponserna ökar signifikant, om lesionerna som ska 
behandlas är 10 mm djupa eller mindre. 
Den konstaterade genomsnittliga durationen för en generell tumörrespons för alla patienter var  
57 dagar för en generell respons och 84 dagar för en fullständig respons.  
37 patienter fick minst 2 behandlingar med Foscan. 10 patienter fick tumörrespons efter upprepad 
behandling. Av dessa fick 6 en fullständig lokal respons enligt WHO:s kriterier. 
5.2  Farmakokinetiska egenskaper 
Temoporfin har låg clearance med en terminal plasmahalveringstid på 65 timmar. Peak-nivåerna i 
plasma inträder 2-4 timmar efter injektionen, varefter de sjunker biexponentiellt. Distributionsvolymen 
är extensiv, intermedial mellan totalt och extracellulärt kroppsvatten. Temoporfin koncentreras inte i 
vävnaderna. Plasmaproteinbindningen är 85-87 %. Temoporfin binds till lipoproteiner i plasma och till 
blodets högdensitetsproteiner, t.ex. albumin. 15 dagar efter infusionen har koncentrationen temoporfin 
i plasma sjunkit så pass mycket att patienterna vanligtvis kan börja vistas utomhus igen under normala 
ljusförhållanden. 
Det finns bara begränsade data rörande elimineringen av temoporfin hos människor. Djurdata visar att 
temoporfin elimineras enbart av levern och vidare till gallan för att utsöndras i feces. Två dominerande 
metaboliter elimineras i gallan. Dessa metaboliter går inte till det enterohepatiska kretsloppet. Båda 
metaboliterna uppvisar konjugation. Inga metaboliter påträffas i systemcirkulationen. 
5.3  Prekliniska säkerhetsuppgifter 
I upprepade dostoxicitetsstudier på råttor och hundar har de huvudsakliga biverkningarna av 
temoporfin varit fototoxicitet och biverkningar vid injektionsstället. Lokal irritation av Foscan 
injektionsvätska efter intravenös administration uppträdde vid alla doser. Höga doser dödade hundar 
och kaniner. Inga andra tecken på toxicitet kunde konstateras, men hos hundar, behandlade med den 
rekommenderade terapeutiska dosen, översteg den systemiska exponeringen den för människor.  
Genotoxiciteten hos temoporfin har undersökts i begränsad utsträckning. På grund av genereringen av 
reaktiva syreradikaler, medför temoporfin en liten risk för mutagenicitet. Denna risk kan kontrolleras i 
den kliniska situationen genom att minimera den direkta ljusexponeringen (se avsnitt 4.4). 
I toxicitetsstudier på kanin gav temoporfin upphov till en förhöjning av tidig postimplantationsförlust 
vid systemiska exponeringar likvärdiga med dem som uppnåddes hos människor med den 
rekommenderade terapeutiska dosen. Inga andra utvecklingseffekter konstaterades, men de tillämpade 
doserna översteg inte den humanterapeutiska dosen tillräckligt mycket för att ge en tillräcklig 
säkerhetsmarginal. 
9 
 
 
 
 
 
 
 
 
 
 
 
 
 
 
6. 
FARMACEUTISKA UPPGIFTER 
6.1  Förteckning över hjälpämnen 
Vattenfri etanol (E1510) 
Propylenglykol (E1520) 
6.2 
Inkompatibiliteter 
Då blandbarhetsstudier saknas får detta läkemedel inte blandas med andra läkemedel. 
Foscan ska inte spädas med vattenlösningar. 
6.3  Hållbarhet 
5 år 
Öppnad lösning måste användas omedelbart. 
6.4  Särskilda förvaringsanvisningar 
Förvaras vid högst 25 oC. 
Förvaras i originalförpackningen. Ljuskänsligt. 
6.5  Förpackningstyp och innehåll 
Gulbrun glasflaska typ 1 med bromobutylgummipropp förseglad med aluminiumkapsyl innehållande 
antingen 1 ml eller 3 ml eller 6 ml injektionsvätska, lösning.  
Varje förpackning innehåller en injektionsflaska och ett filter med Luer-låsanslutningar för spruta och 
kanyl. Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering  
Lämpliga försiktighetsåtgärder måste vidtagas för hantering av detta läkemedel. Studier visar att 
Foscan inte irriterar huden. Varje injektionsflaska är lika med en dos och all oanvänd lösning ska 
kasseras.  
Foscan är ljuskänsligt. När det har tagits fram ur förpackningen måste det administreras omedelbart. 
Går fördröjning inte att undvika måste lösningen skyddas från ljus. 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
biolitec Pharma Ltd. 
Otto-Schott-Str. 15 
07745 Jena 
Tyskland  
8. 
NUMMER PÅ GODKÄNNANDE FÖR FÖRSÄLJNING  
EU/1/01/197/003 
10 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
 
EU/1/01/197/004 
EU/1/01/197/005 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 24 oktober 2001 
Datum för den senaste förnyelsen: 22 september 2011  
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu 
11 
 
 
 
 
 
 
 
BILAGA II 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
biolitec Pharma Ltd. 
Otto-Schott-Str. 15 
07745 Jena 
Tyskland  
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumé, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.  
En uppdaterad riskhanteringsplan ska lämnas in  
  på begäran av Europeiska läkemedelsmyndigheten, 
  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
13 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTRE KARTONG, 1 MG/ML 
1. 
LÄKEMEDLETS NAMN 
FOSCAN 1 mg/ml injektionsvätska, lösning 
temoporfin 
2. 
DEKLARATION AV AKTIV(A) SUBSTANS(ER) 
1 ml innehåller 1 mg temoporfin. 
3. 
FÖRTECKNING ÖVER HJÄLPÄMNEN 
Vattenfri etanol och propylenglykol (se bipacksedeln för ytterligare information)  
4. 
LÄKEMEDELSFORM OCH FÖRPACKNINGSSTORLEK 
Injektionsvätska, lösning 1 mg/1 ml 
Injektionsvätska, lösning 3 mg/3 ml 
Injektionsvätska, lösning 6 mg/6 ml 
Sterilt filter 
5. 
ADMINISTRERINGSSÄTT OCH ADMINISTRERINGSVÄG 
Intravenös användning 
Läs bipacksedeln före användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
Engångsdos. Kassera överbliven mängd. 
8. 
UTGÅNGSDATUM 
Utg.dat. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras vid högst 25 oC. 
Förvaras i originalförpackningen. Ljuskänsligt. 
10. 
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
biolitec Pharma Ltd. 
Otto-Schott-Str. 15 
07745 Jena 
Tyskland 
12. 
NUMMER PÅ GODKÄNNANDE FÖR FÖRSÄLJNING 
EU/1/01/197/003 (1 ml) 
EU/1/01/197/004 (3 ml) 
EU/1/01/197/005 (6 ml) 
13. 
TILLVERKNINGSSATSNUMMER 
Sats  
14. 
ALLMÄN KLASSIFICERING FÖR FÖRSKRIVNING 
Receptbelagt läkemedel 
15. 
BRUKSANVISNING 
16. 
INFORMATION I PUNKTSKRIFT 
Braille krävs ej. 
17 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
ETIKETT PÅ INJEKTIONSFLASKA, 1 MG/ML 
1. 
LÄKEMEDLETS NAMN OCH ADMINISTRERINGSVÄG 
Foscan 1 mg/ml injektionsvätska, lösning 
temoporfin 
Intravenös användning 
2. 
ADMINISTRERINGSSÄTT 
3. 
UTGÅNGSDATUM 
Utg.dat  
4. 
TILLVERKNINGSSATSNUMMER 
Sats  
5. 
MÄNGD UTTRYCKT I VIKT, VOLYM ELLER PER ENHET 
1 mg/1 ml 
3 mg/3 ml 
6 mg/6 ml 
6. 
ÖVRIGT 
18 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Foscan 1 mg/ml injektionsvätska, lösning 
temoporfin 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller sjuksköterska. 
Om du får biverkningar, tala med läkare eller sjuksköterska. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
Vad Foscan är och vad det används för 
1. 
Vad du behöver veta innan du använder Foscan 
2. 
Hur du använder Foscan 
3. 
Eventuella biverkningar 
4. 
Hur Foscan ska förvaras 
5. 
6. 
  Förpackningens innehåll och övriga upplysningar 
1. 
Vad Foscan är och vad det används för 
Det aktiva innehållsämnet i Foscan är temoporfin. 
Foscan är ett porfyrinläkemedel för fotosensibilisering, som ökar din känslighet för ljus och aktiveras 
via ljus från en laser vid en behandling som kallas fotodynamisk behandling. 
Foscan används vid behandling av cancer i huvud- och halsregionen hos patienter som inte kan 
behandlas med andra terapier. 
2. 
Vad du behöver veta innan du använder Foscan 
Använd inte Foscan 
  om du är allergisk mot temoporfin eller något annat innehållsämne i detta läkemedel (anges i 
avsnitt 6) 
  om du är allergisk (överkänslig) mot porfyriner 
  om du har porfyri eller andra sjukdomar som förvärras av ljus 
  om tumören som behandlas går genom ett stort blodkärl 
  om du ska opereras inom de närmaste 30 dagarna 
  om du har en ögonsjukdom som kräver undersökning med starkt ljus under de närmaste 30 
dagarna 
  om du redan får behandling med ett fotosensibiliserande läkemedel. 
Varningar och försiktighet 
  Foscan gör dig ljuskänslig i ungefär 15 dagar efter injiceringen. Det betyder att normalt 
dagsljus eller starkt inomhusljus kan ge brännskador i huden. För att förhindra detta måste du 
noggrant följa instruktionerna för gradvis exponering för ökat ljus inomhus under första 
veckan och utomhus i skugga under den andra veckan efter behandlingen (se tabellen sist i 
detta avsnitt). 
  Tala med din läkare om detta innan du återvänder hem efter en Foscan-injektion. 
  Solskyddsmedel hjälper inte mot denna känslighet. 
  Din ljuskänslighet kommer att avta gradvis. Vanligtvis kan man börja återgå till normalt 
utomhusljus efter 15 dagar. 
20 
 
 
 
 
 
 
 
 
 
 
 
 
  Du får inte göra några ögonundersökningar med starkt ljus förrän tidigast 30 dagar efter 
Foscan-injektionen. 
  Du får inte sola i solarium eller sola dig utomhus förrän tidigast 3 månader efter Foscan-
injektionen.  
  Undvik längre och direkt ljusexponering av injektionsstället i armvecket under 6 månader 
efter behandling med Foscan. Som en försiktighetsåtgärd om en längre utomhusaktivitet 
planeras bör armen där injektionen givits skyddas med långärmade färgade kläder.   
I tabellen ges anvisningar hur du ska skydda dig mot brännskador i huden. Dessa anvisningar 
måste följas noga. 
Är det något som du är osäker på, rådfråga din läkare eller sjuksköterska. 
Tid efter  
Foscan-injektion 
Dag 1 (0-24 tim) 
Vad ska jag göra för att förhindra brännskador? 
Stanna inomhus i ett mörklagt rum. Gardinerna ska vara fördragna. Använd 
bara lampor på högst 60 W. 
Undvik exponering för direkt solljus. 
Dag 2-7 
Du kan gradvis återgå till normal inomhusbelysning. Kom ihåg att undvika 
direkt solljus via fönstret eller direkt ljus från ljuskällor i bostaden, t.ex. 
läslampor. Du får titta på tv.  
Du får gå ut när det mörknat. 
Måste du nödvändigtvis vistas utomhus under dagens ljusa timmar, ska du 
vara noga med att täcka all hud, även ansiktet och händerna samt bära 
solglasögon. 
Följande typ av kläder måste du ha på dig: 
  Bredbrättad hatt: för huvud, hals, näsa och öron. 
  Scarf: för huvud och hals. 
  Solglasögon med sidoskydd: för ögonen och huden runt ögonen. 
  Långärmad överdel: för överkropp och armar. 
  Långbyxor: för underkropp och ben. 
  Handskar: för händer, handleder och fingrar. 
  Strumpor: för fötter och vrister. 
  Täta skor: för fötter. 
  Välj inte tunna kläder, eftersom de inte skyddar mot starkt ljus. Klä 
dig i mörka kläder av tjockt tyg. 
  Om du av misstag utsätter dig för ljus, kan du få stickande eller 
brännande förnimmelser i huden. Då måste du omedelbart söka 
skydd mot ljuset. 
Under denna vecka kan dina ögon vara mycket känsliga för ljus. Du kan få 
ont i ögonen eller huvudvärk när ljuset är tänt. Upplever du ett sådant 
problem ska du använda mörka glasögon. 
21 
 
 
 
 
 
 
 
 
 
 
 
 
 
Dag 8-14 
Nu kan du börja vistas utomhus under dygnets ljusa timmar. Håll dig i 
skuggiga områden eller gå bara ut när det är molnigt väder. Klä dig i mörka 
kläder av tjockt tyg. 
Dag 15 och 
framåt 
Börja dag 8 med 10-15 minuter utomhus. Klarar du dig då utan att huden 
rodnar under de närmaste 24 timmarna, kan du gradvis öka tiden utomhus 
under veckan. 
Undvik direkt solljus och starkt inomhusljus. Håll dig i skuggan. 
Din känslighet för ljus återgår gradvis till det normala.  
Pröva dig försiktigt fram genom att exponera handryggen för solen i 5 
minuter. Vänta i 24 timmar och se om handryggen har rodnat. Har den 
rodnat, bör du undvika direkt solljus i ytterligare 24 timmar. Sedan kan du 
göra om försöket. 
Uppträder ingen rodnad, kan du dag för dag gradvis öka exponeringen för 
solljus. Vistas inte längre än 15 minuter i solljuset första gången. De flesta 
kan återgå till sina normala rutiner från och med dag 22. 
Vid testet av huden första dagen kan du vistas i direkt solljus i 15 minuter. 
Sedan kan du öka exponeringen med 15 minuter varje dag. Andra dagen 
innebär således 30 minuter, tredje 45 minuter, fjärde 60 minuter osv. 
Får du stickande eller brännande förnimmelser i huden efter exponeringen i 
solen eller om den rodnar, ska du vänta med att exponera huden för ljus lika 
länge en andra gång, tills dessa symtom försvinner. 
Undvik ögonundersökningar med starkt ljus i 30 dagar efter Foscan-
behandlingen. Undvik att sola i solarium i tre månader efter Foscan-
behandlingen. Solbada heller inte utomhus. 
Var noga med att undvika längre och direkt ljusexponering av 
injektionsstället i armen som användes för Foscan-injektionen under 6 
månader efter behandlingen med Foscan. Som en försiktighetsåtgärd om en 
längre utomhusaktivitet planeras bör armen där injektionen givits skyddas 
med långärmade färgade kläder.   
Andra läkemedel och Foscan 
Tala om för läkare om du använder, nyligen har använt eller kan tänkas använda andra läkemedel. 
Graviditet och amning 
  Du får inte bli gravid under de närmaste tre månaderna efter Foscan-behandlingen.  
  Är du gravid ska du rådfråga läkare eller apotekspersonal innan du tar några läkemedel. 
Amning får inte ske förrän tidigast en månad efter Foscan-injektionen. 
Körförmåga och användning av maskiner 
  Alkoholmängden i läkemedlet kan påverka förmågan att köra bil och använda maskiner i 
några timmar efter injektionen. 
  Du bör inte köra bil eller använda maskiner de första 15 dagarna efter Foscan-injektionen på 
grund av de rekommenderade ljusrestriktionerna. 
22 
 
 
 
 
 
 
 
 
 
 
 
 
 
 
 
 
 
 
 
Foscan innehåller etanol (alkohol) 
  Denna produkt innehåller 48 volymprocent etanol (alkohol), dvs. upp till 4,2 g per dos, 
motsvarande 84 ml öl eller 35 ml vin per dos. Denna produkt är också skadlig för personer 
med alkoholism. Gravida eller ammande kvinnor, barn och högriskgrupper såsom patienter 
med leversjukdom eller epilepsi är också i riskzonen. 
Alkoholmängden i detta läkemedel kan förändra effekten av andra läkemedel. 
3. 
Hur du använder Foscan 
  Din läkare eller sjuksköterska ger dig Foscan-injektionen som en långsam injektion i en ven. 
Detta tar cirka 6 minuter. 
  Fyra dagar efter injektionen kommer din läkare att behandla din cancer med laserljus. Läkaren 
täcker över den normala vävnaden runt tumören och riktar sedan laserljuset direkt mot 
tumören i ungefär 5 minuter. Laserljuset är inte varmt och bränns inte.  
Om du har fått för stor mängd av Foscan 
  Eventuellt inställs laserbehandlingen. 
  Du kan vara ljuskänslig i mer än 15 dagar.  
Du måste noga följa anvisningarna för skydd mot brännskador i huden. 
Om du har ytterligare frågor om detta läkemedel, kontakta läkare eller sjuksköterska. 
4. 
Eventuella biverkningar 
Liksom alla läkemedel kan Foscan orsaka biverkningar. 
  Alla som använder Foscan blir ljuskänsliga i ungefär 15 dagar efter injektionen. 
  Du måste följa anvisningarna för att undvika solljus och starkt inomhusljus. 
  Anvisningar finns i denna bipacksedel. Din läkare kommer också att berätta vad du ska göra.  
Följer du inte anvisningarna, kan du få allvarliga brännskador i huden och bestående ärr.  
De flesta av biverkningarna av fotodynamisk terapi är lokala effekter som betraktas som en följd av att 
Foscan aktiveras med lasern. Du kan känna smärta efter laserbehandlingen. Smärtan behandlas med 
smärtstillande medel. Tala om för läkaren eller sköterskan om du har ont eller om det smärtstillande 
medlet du har fått inte hjälper. Dessutom kommer du förmodligen att märka att huden runt det 
behandlade området svullnar och blir röd. Du kan få läkemedel som minskar svullnaden. Efter 2 till 4 
dagar blir det behandlade området svart. Den svarta färgen orsakas av döda cancerceller (nekros). 
Foscan kan också skada vävnaden runt tumören. 
Mycket vanliga biverkningar (kan förekomma hos fler än 1 av 10 personer): 
  Du kan känna viss smärta vid injicering av Foscan.  
  Efter laserbehandlingen kan du känna viss smärta i det behandlade området, t.ex. smärta i 
ansiktet eller huvudvärk. 
  Blödning, sår och svullnad kan också uppstå i det behandlade området, t.ex. svullnad i ansiktet 
eller tungan. Det kan också bildas ärr. 
  Du kan bli förstoppad.  
Dessa biverkningar kan göra det svårt att äta och dricka. 
Vanliga biverkningar (kan förekomma hos upp till 1 av 10 personer): 
  Det kan förekomma irritation, förnimmelse av sveda eller skada av huden där Foscan 
injicerats men detta varar inte länge 
23 
 
 
 
 
 
 
 
 
 
 
 
 
 
 
 
Illamående 
  Du kan få sår, blåsor, hudrodnad eller mörkare hud 
  Kräkningar 
  Feber 
 
  Anemi (blodbrist) 
  Ljuskänslighet 
  Solsveda 
  Brännskador 
  Sväljsvårigheter 
  Yrsel 
  Du kan få svullnad eller en stel käke. En del personer kan få en infektion i det behandlade 
området, t.ex. inflammation i svalget eller munnen. 
Händelser som förekommer med ingen känd frekvens (kan inte beräknas från tillgängliga data): 
  Blockerade luftvägar på grund av svullnad i det behandlade området 
  Fistel i det behandlade området 
  Sepsis (blodförgiftning) 
  Kärlruptur 
Allvarliga biverkningar, t.ex. inflammation i gallgång eller gallblåsa, leverabscess eller perforering i 
det behandlade området har rapporterats när Foscan har använts vid andra typer av cancer än i huvudet 
och halsen. Tala med din läkare om du vill ha mer information. 
Rapportering av biverkningar 
Om du får biverkningar, tala med läkare eller sjuksköterska. Detta gäller även eventuella biverkningar 
som inte nämns i denna information. Du kan också rapportera biverkningar direkt via det nationella 
rapporteringssystemet listat i Appendix V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Foscan ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten och kartongen. Utgångsdatumet är den sista dagen 
i angiven månad. 
Foscan förvaras på sjukhusapoteket. 
Förvaras vid högst 25 °C. 
Förvaras i originalförpackningen. Ljuskänsligt. När läkemedlet tagits ut ur kartongen måste det 
användas omedelbart. 
Varje injektionsflaska innehåller en dos och oanvänt läkemedel måste kastas. 
6. 
Förpackningens innehåll och övriga upplysningar 
Innehållsdeklaration 
-  Den aktiva substansen är temoporfin. 1 ml innehåller 1 mg temoporfin. 
-  Övriga innehållsämnen är vattenfri etanol (E1510) och propylenglykol (E1520). 
Läkemedlets utseende och förpackningsstorlekar 
Foscan injektionsvätska, lösning är en mörklila lösning i en gulbrun flaska som innehåller 1 ml, 3 ml 
eller 6 ml lösning. 
Varje förpackning innehåller 1 injektionsflaska av glas och ett filter. 
Eventuellt kommer inte alla förpackningsstorlekar att marknadsföras. 
24 
 
 
 
 
 
 
 
 
 
 
 
 
  
Innehavare av godkännande för försäljning och tillverkare 
biolitec Pharma Ltd. 
Otto-Schott-Str. 15 
07745 Jena 
Tyskland 
Tfn: +49 3641 5195330 
Fax: +49 3641 5195331 
Denna bipacksedel ändrades senast 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu 
25 
 
 
 
 
 
 
Följande uppgifter är endast avsedda för hälso- och sjukvårdspersonal: 
Foscan 1 mg/ml injektionsvätska, lösning 
Temoporfin 
1. 
FÖRPACKNINGENS INNEHÅLL 
Den aktiva substansen är temoporfin. 1 ml injektionsvätska, lösning innehåller 1 mg temoporfin. 
Hjälpämnena är vattenfri etanol och propylenglykol. Filter med Luer-låsanslutningar för spruta och 
kanyl ingår. 
Varje förpackning innehåller 1 injektionsflaska med 1 ml, 3 ml eller 6 ml injektionsvätska, lösning.  
Varje injektionsflaska motsvarar en dos, och eventuellt överbliven lösning måste kasseras. 
2. 
BERÄKNING AV DOS 
Den nödvändiga dosen Foscan beräknas med ledning av patientens kroppsvikt. Dosen är 0,15 mg/kg 
kroppsvikt. 
3. 
ADMINISTRATION AV FOSCAN (96 timmar före laserbestrålning av 
behandlingsstället) 
Foscan måste administreras intravenöst via en liggkanyl i en stor proximal extremitet, helst i 
armbågsvecket. Öppenheten i liggkanylen bör testas före injektionen. 
Eftersom lösningen är mörkt lilafärgad och injektionsflaskan gulbrun, går det inte att se om den 
innehåller några partiklar. Därför måste man som säkerhetsåtgärd använda det in-line-filter som 
medföljer i förpackningen. 
Sug upp allt innehåll i Foscan-flaskan i en spruta och tryck ut luften (Figur 1). 
Figur 1 
26 
 
 
 
 
 
 
 
 
 
 
 
 
 
 
 
 
 
Anslut filtret till sprutan (Figur 2). 
Figur 2 
Tryck in sprutkolven tills allt utrymme i filtret är fyllt. Fortsätt att trycka in kolven så att överflödigt 
Foscan avlägsnas tills rätt volym är kvar i sprutan, men med tillräckligt mycket kvar för att fylla ut 
tomrummet i den intravenösa kanylen (Figur 3). 
Figur 3 
Anslut spruta och filter till kanylen. Administrera den erforderliga Foscan-dosen genom en långsam, 
intravenös injicering som varar i minst sex minuter (Figur 4). 
Figur 4 
Avlägsna den intravenösa kanylen omedelbart efter injektionen. Skölj INTE med 
vattenlösningar såsom 9 mg/ml (0,9 %) koksaltlösning, injektionslösning eller vatten för 
injektionsvätskor. 
Se särskilt till att förhindra extravasation vid injektionsstället. Uppstår extravasation, ska området 
skyddas från ljus i minst tre månader. Ingen fördel har kunnat konstateras med injicering av annan 
substans i extravasationsområdet. 
27 
 
 
 
 
 
 
 
 
 
 
 
Foscan är ljuskänsligt. Har förpackningen avlägsnats ska Foscan administreras utan dröjsmål. Om 
dröjsmål ändå uppstår måste lösningen skyddas från ljus. 
4. 
LASERBESTRÅLNING AV BEHANDLINGSSTÄLLET 
Se laserhandboken och bruksanvisningen till mikrolinsfiberoptiken. 
96 timmar efter administreringen av Foscan ska behandlingsstället bestrålas med ljus vid 652 nm från 
en godkänd laserkälla. Ljuset måste levereras till hela tumörens yta med användning av godkänd 
mikrolinsfiberoptik. Varhelst möjligt måste det belysta området sträcka sig utöver tumörmarginalen 
med 0,5 cm. 
Ljuset måste administreras tidigast 90 timmar eller senast 110 timmar efter injektionen av Foscan. 
Den infallande dosen ljus är 20 J/cm2 och levereras av mikrolinsfiberoptiken i ett cirkelformat fält till 
tumörytan med en irradians av 100 mW/cm2, vilket innebär en bestrålningstid på 200 sekunder. 
Varje område bestrålas bara en gång per behandling. Multipla icke överlappande områden får 
bestrålas. Se till att ingen vävnadsarea utsätts för mer än den specificerade ljusdosen. Vävnad utanför 
målarean måste avskärmas helt, för att undvika fotoaktivering från spritt eller reflekterat ljus. 
5. 
SÄKERHETSFÖRESKRIFTER 
Foscan förorsakar inte irritation. 
Ej använt läkemedel och avfall ska kasseras enligt gällande anvisningar. 
28 
 
 
 
 
 
 
 
 
 
 
 
 
 
 
 
