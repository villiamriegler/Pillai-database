EMA/950090/2022 
EMEA/H/C/005703 
Pombiliti (cipaglukosidas alfa) 
Sammanfattning av Pombiliti och varför det är godkänt inom EU 
Vad är Pombiliti och vad används det för? 
Pombiliti är ett läkemedel som används för att behandla vuxna med sen debut av Pompes sjukdom 
(brist på surt alfaglukosidas [GAA]), en ärftlig sjukdom vid vilken patienterna har andningssvårigheter 
och muskelsvaghet. Pombiliti används i kombination med ett annat läkemedel, nämligen miglustat. 
Pombiliti innehåller den aktiva substansen cipaglukosidas alfa. 
Hur används Pombiliti? 
Pombiliti ges genom infusion (dropp) i en ven varannan vecka. Infusionen startar 1 timme efter intag 
av miglustat och pågår i 4 timmar. Pombiliti kan ges i hemmet till patienter som tolererar infusionerna 
väl. 
Läkemedlet är receptbelagt och behandling ska övervakas av läkare med erfarenhet av att behandla 
patienter med Pompes sjukdom eller liknande sjukdomar. 
För mer information om hur du använder Pombiliti, läs bipacksedeln eller tala med läkare eller 
apotekspersonal. 
Hur verkar Pombiliti? 
Patienter med Pompes sjukdom saknar enzymet surt alfaglukosidas (GAA). Detta enzym behövs för att 
bryta ner glykogen (ett komplext socker som lagras i kroppen) till glukos (ett enkelt socker). Till följd 
av detta ansamlas glykogen i musklerna, däribland hjärtat och diafragman (den viktigaste 
andningsmuskeln under lungorna), vilket orsakar hjärtproblem, andningssvårigheter och 
muskelsvaghet. 
Den aktiva substansen i Pombiliti, cipaglukosidas alfa, är ett enzym som verkar på samma sätt som 
det saknade GAA-enzymet (dvs. det bryter ner glykogen till glukos). Det ersätter GAA och förhindrar 
ytterligare skador som orsakas av ansamling av glykogen. Pombiliti ges i kombination med miglustat, 
en enzymstabilisator som hjälper cipaglukosidas alfa att förbli funktionellt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union  
© European Medicines Agency, 2023. Reproduction is authorised provided the source is acknowledged. 
 
Vilka fördelar med Pombiliti har visats i studierna? 
En huvudstudie på 125 patienter visade att Pombiliti i kombination med miglustat förbättrade den 
fysiska förmågan hos patienter med sen debut av Pompes sjukdom. I studien tittade man på 
förändringar i hur långt patienterna kunde gå före och efter behandlingen. I genomsnitt kunde 
patienter som behandlats med Pombiliti och miglustat under 1 år gå 20 meter längre på 6 minuter än 
de kunde före behandlingen. 
Vilka är riskerna med Pombiliti? 
De vanligaste biverkningarna som orsakas av Pombiliti (kan förekomma hos upp till 1 av 10 
användare) är frossa, yrsel, rodnad, sömnighet, obehag i bröstet, hosta, svullnad på infusionsstället 
och smärta. 
Allvarliga biverkningar (kan förekomma hos upp till 1 av 50 användare) är kliande hudutslag, allvarliga 
allergiska reaktioner, feber, matthetskänsla, andningssvårigheter, svullnad i halsen, väsande andning 
och lågt blodtryck. 
Pombiliti får inte ges till personer som har fått livshotande allergiska reaktioner av den aktiva 
substansen eller något annat innehållsämne i läkemedlet. Det får inte heller ges till personer som inte 
kan få miglustat. 
En fullständig förteckning över biverkningar och restriktioner finns i bipacksedeln. 
Varför är Pombiliti godkänt i EU? 
Pompes sjukdom är en sällsynt och funktionsnedsättande sjukdom där patienterna har livshotande hjärt- 
och andningsproblem. Studier visar att Pombiliti som ges i kombination med miglustat är effektivt när 
det gäller att förbättra eller stabilisera den fysiska förmågan hos patienter med sen debut av Pompes 
sjukdom. Pombilitis biverkningar, som oftast är lindriga till måttliga, anses vara hanterbara. Europeiska 
läkemedelsmyndigheten  (EMA)  fann  därför  att  fördelarna  med  Pombiliti  är  större  än  riskerna  och  att 
Pombiliti kan godkännas för försäljning i EU. 
Vad görs för att garantera säker och effektiv användning av Pombiliti? 
Företaget som marknadsför Pombiliti kommer att tillhandahålla utbildningsmaterial om infusion i 
hemmet till hälso- och sjukvårdspersonal som förväntas förskriva, lämna ut eller använda Pombiliti. 
Syftet med detta material är att ge vägledning om hur Pombiliti och miglustat ska ges till patienterna 
och hur riskerna i samband med infusionen ska hanteras, t.ex. allergiska reaktioner. Patienterna 
kommer också att få en vägledning om infusion i hemmet och en infusionskalender för att göra det 
enklare att känna igen och rapportera infusionsreaktioner. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pombiliti och miglustat har också tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Pombiliti i kombination med 
miglustat kontinuerligt. Misstänkta biverkningar som har rapporterats för Pombiliti utvärderas noggrant 
och nödvändiga åtgärder vidtas för att skydda patienter. 
Pombiliti (cipaglukosidas alfa)  
EMA/950090/2022 
Sida 2/3 
 
 
 
Mer information om Pombiliti 
Mer information om Pombiliti finns på EMA:s webbplats: 
ema.europa.eu/medicines/human/EPAR/pombiliti 
Pombiliti (cipaglukosidas alfa)  
EMA/950090/2022 
Sida 3/3 
 
 
 
