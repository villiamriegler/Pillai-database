EMA/470138/2017 
EMEA/H/C/001056 
Sammanfattning av EPAR för allmänheten 
Clopidogrel Krka 
klopidogrel 
Detta är en sammanfattning av det offentliga europeiska utredningsprotokollet (EPAR) för Clopidogrel 
Krka. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Clopidogrel Krka ska användas. 
Praktisk information om hur Clopidogrel Krka ska användas finns i bipacksedeln. Du kan också 
kontakta din läkare eller apotekspersonal. 
Vad är Clopidogrel Krka och vad används det för? 
Clopidogrel Krka används för att förebygga problem som orsakas av blodproppar och kan ges till 
följande grupper av patienter: 
•  Vuxna som nyligen har haft en myokardinfarkt (hjärtinfarkt). Behandlingen med Clopidogrel Krka 
kan inledas mellan några dagar och 35 dagar efter infarkten. 
•  Vuxna som nyligen har haft en ischemisk stroke (en stroke som orsakas av att blodförsörjningen 
till hjärnan är otillräcklig). Behandlingen med Clopidogrel Krka kan inledas mellan sju dagar och 
sex månader efter stroken. 
•  Vuxna med perifer artärsjukdom (problem med blodflödet i artärerna). 
•  Vuxna med ett tillstånd som kallas akut koronarsyndrom, då det ska ges tillsammans med 
acetylsalicylsyra (ett annat läkemedel som förebygger blodproppar). Akut koronarsyndrom är 
hjärtproblem som omfattar hjärtinfarkter och instabil angina (en allvarlig typ av bröstsmärta). 
Vissa av dessa patienter kan ha fått en stent (ett kort rör) införd i artären för att vidga den. 
•  Vuxna med förmaksflimmer (oregelbundna snabba sammandragningar i hjärtats förmak), då det 
ska ges tillsammans med acetylsalicylsyra. Det ges till patienter som har minst en riskfaktor för 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
vaskulära händelser, till exempel hjärtinfarkt eller stroke, som inte kan ta vitamin K-antagonister 
(andra läkemedel som förebygger blodproppar) och som har låg risk för blödning. 
Clopidogrel Krka är ett generiskt läkemedel, vilket innebär att Clopidogrel Krka liknar ett 
referensläkemedel som redan är godkänt i EU. Referensläkemedlet är Plavix. Mer information om 
generiska läkemedel finns i dokumentet med frågor och svar här. 
Clopidogrel Krka innehåller den aktiva substansen klopidogrel.  
Hur används Clopidogrel Krka? 
Clopidogrel Krka finns som tabletter innehållande 75 mg klopidogrel. Standarddosen är en tablett på 
75 mg en gång om dagen.  
Vid akut koronarsyndrom inleds behandlingen i allmänhet med en laddningsdos på fyra tabletter. Detta 
följs sedan av standarddosen på 75 mg en gång dagligen i minst fyra veckor (vid hjärtinfarkt med ST-
höjning) eller i upp till 12 månader (vid instabil angina eller icke-Q-vågsinfarkt).  
Vid akut koronarsyndrom och förmaksflimmer ges Clopidogrel Krka tillsammans med acetylsalicylsyra, 
vars dos inte bör vara högre än 100 mg. 
Clopidogrel Krka är receptbelagt. 
Hur verkar Clopidogrel Krka? 
Den aktiva substansen i Clopidogrel Krka, klopidogrel, är en trombocytaggregationshämmare. Det 
innebär att den hjälper till att förhindra att blodproppar bildas. När blodproppar bildas beror det på att 
vissa celler i blodet som kallas trombocyter eller blodplättar klibbar ihop (aggregerar). Clopidogrel Krka 
hindrar blodplättarna från att aggregera genom att förhindra att ett ämne som kallas ADP fäster vid en 
särskild receptor på deras yta. Detta gör att blodplättarna inte blir ”klibbiga”, vilket minskar risken för 
att det bildas blodproppar och hjälper till att förhindra en ny hjärtinfarkt eller stroke. 
Hur har Clopidogrel Krkas effekt undersökts? 
Eftersom Clopidogrel Krka är ett generiskt läkemedel har studierna på människor begränsats till tester 
som visar att det är bioekvivalent med referensläkemedlet Plavix. Två läkemedel är bioekvivalenta när 
de bildar samma halter av den aktiva substansen i kroppen. 
Vilka är fördelarna och riskerna med Clopidogrel Krka? 
Eftersom Clopidogrel Krka är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför godkänns Clopidogrel Krka? 
Europeiska läkemedelsmyndigheten fann att det styrkts att Clopidogrel Krka i enlighet med EU:s krav 
har likvärdig kvalitet och är bioekvivalent med Plavix. Myndigheten fann därför att nyttan är större än 
de konstaterade riskerna, liksom för Plavix. Myndigheten rekommenderade att Clopidogrel Krka skulle 
godkännas för försäljning i EU. 
Clopidogrel Krka 
EMA/470138/2017 
Sida 2/3 
 
 
 
Vad görs för att garantera säker och effektiv användning av Clopidogrel 
Krka? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Clopidogrel Krka har tagits med i produktresumén och 
bipacksedeln. 
Mer information om Clopidogrel Krka 
Den 23 september 2009 beviljade Europeiska kommissionen ett godkännande för försäljning av 
Clopidogrel Krka som gäller i hela EU. 
EPAR för Clopidogrel Krka finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Clopidogrel Krka 
finns i bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2017. 
Clopidogrel Krka 
EMA/470138/2017 
Sida 3/3 
 
 
 
