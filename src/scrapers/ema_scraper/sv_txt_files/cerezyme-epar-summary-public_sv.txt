EMA/498833/2010  
EMEA/H/C/000157 
Sammanfattning av EPAR för allmänheten 
Cerezyme 
imiglukeras 
Detta är en sammanfattning av det offentliga europeiska utredningsprotokollet (EPAR) för Cerezyme. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt yttrande om att bevilja godkännande för försäljning och sina rekommendationer om hur 
läkemedlet ska användas. 
Vad är Cerezyme? 
Cerezyme är ett pulver som bereds till en infusionsvätska, lösning (ges som dropp i en ven). Det 
innehåller den aktiva substansen imiglukeras. 
Vad används Cerezyme för? 
Cerezyme används för långtidsbehandling av patienter med Gauchers sjukdom, som är en ovanlig 
ärftlig sjukdom. Människor som har denna sjukdom har brist på ett enzym som kallas surt beta-
glukosidas. Under normala förhållanden bryter detta enzym ner ett fettämne som kallas 
glukosylceramid. Utan detta enzym lagras glukosylceramid i kroppen, främst i lever, mjälte och 
benmärg, vilket ger upphov till sjukdomens symtom: anemi (lågt antal röda blodkroppar), trötthet, 
lätthet att få blåmärken och blödningar, förstorad mjälte och lever, smärtor i ben samt frakturer. 
Cerezyme ges till patienter som har Gauchers sjukdom typ 1 (påverkar inte nervcellerna) eller typ 3 
(framskrider långsamt och påverkar nervcellerna). Patienterna måste ha symtom som inte påverkar 
nervsystemet, däribland ett eller flera av följande tillstånd: 
•  Anemi (blodbrist). 
• 
Trombocytopeni (lågt antal blodplättar). 
•  Skelettsjukdom. 
• 
Förstorad lever eller mjälte. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2010. Reproduction is authorised provided the source is acknowledged. 
 
 
 
 
 
 
 
 
Läkemedlet är receptbelagt. 
Hur används Cerezyme? 
Behandlingen med Cerezyme bör ledas av läkare som är kunniga i behandling av patienter med 
Gauchers sjukdom. Cerezyme ges vanligen som infusion varannan vecka. Dosen och 
infusionsfrekvensen (hur ofta infusionen ska ges) behöver justeras utifrån patientens symtom och hur 
patienten svarar på behandlingen. De första infusionerna bör ges långsamt, men efter några gånger 
kan infusionshastigheten ökas under övervakning av läkare eller sjuksköterska. Patienten eller 
vårdaren kan efter instruktioner ge infusionen hemma, om läkaren tror att detta är lämpligt. 
Hur verkar Cerezyme? 
Gauchers sjukdom har tidigare behandlats med ett enzym som kallas alglukeras och som framställts 
från mänsklig placenta (moderkaka). Imiglukeras, den aktiva substansen i Cerezyme, är en kopia av 
detta enzym och framställs med en metod som kallas rekombinant DNA-teknik, vilket innebär att 
enzymet framställs av en cell som fått en gen (DNA) som gör det möjligt för cellen att producera 
enzymet. Imiglukeras ersätter det enzym som saknas hos patienter med Gauchers sjukdom, bidrar till 
att bryta ner glukosylceramid och förhindrar att det lagras i kroppen. 
Hur har Cerezymes effekt undersökts? 
För behandling av Gauchers sjukdom typ 1 har Cerezyme undersökts i tre studier med sammanlagt 
40 patienter. Detta är ett godtagbart antal eftersom sjukdomen är sällsynt. I studierna jämfördes 
Cerezymes och alglukeras förmåga att kontrollera symtomen vid Gauchers sjukdom, till exempel när 
det gäller att öka antalet röda blodkroppar och blodplättar och att minska leverns och mjältens storlek. 
För Gauchers sjukdom typ 3, som är en ytterst ovanlig form av sjukdomen, lade företaget fram data 
från publicerade artiklar och från ett särskilt register över patienter med Gauchers sjukdom. 
Vilken nytta har Cerezyme visat vid studierna? 
Studierna har visat att Cerezyme är lika säkert och effektivt som alglukeras när det gäller att 
kontrollera symtomen av Gauchers sjukdom. De har även visat att patienter säkert kan byta från 
behandling med alglukeras till behandling med Cerezyme. 
Vilka är riskerna med Cerezyme? 
De vanligaste biverkningarna (uppträder hos 1–10 patienter av 100) är dyspné (andnöd), hosta, 
urticaria (nässelutslag) eller angioödem (svullnad under huden), klåda, hudutslag och 
överkänslighetsreaktioner (allergiska reaktioner). Förteckningen över samtliga biverkningar som 
rapporterats för Cerezyme finns i bipacksedeln. Patienter kan utveckla antikroppar (proteiner som 
framställs som en reaktion på Cerezyme och kan påverka behandlingen) och de bör övervakas med 
avseende på eventuella allergiska reaktioner på Cerezyme. 
Cerezyme ska inte ges till personer som kan vara överkänsliga (allergiska) mot imiglukeras eller något 
annat innehållsämne. 
Varför har Cerezyme godkänts? 
CHMP fann att Cerezyme ger effektiv kontroll av de icke-neurologiska (som inte har samband med 
hjärnan eller nerverna) symtomen vid Gauchers sjukdom typ 1 och typ 3. Kommittén fann att 
Cerezyme  
EMA/607357/2010  
Sida 2/3 
 
 
 
fördelarna med Cerezyme är större än riskerna och rekommenderade att Cerezyme skulle godkännas 
för försäljning. 
Mer information om Cerezyme: 
Den 17 november 1997 beviljade Europeiska kommissionen Genzyme Europe B.V. ett godkännande för 
försäljning av Cerezyme som gäller i hela Europeiska unionen. Godkännandet för försäljning gäller 
under obegränsad tid. 
Det offentliga europeiska utredningsprotokollet (EPAR) för Cerezyme finns i sin helhet här. Mer 
information om behandling med Cerezyme finns i bipacksedeln (ingår också i EPAR). Du kan också 
kontakta din läkare eller ditt apotek. 
Denna sammanfattning aktualiserades senast 08-2010. 
Cerezyme  
EMA/607357/2010  
Sida 3/3 
 
 
 
