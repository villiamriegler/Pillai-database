EMA/244342/2019 
EMEA/H/C/004837 
Xromi (hydroxikarbamid) 
Sammanfattning av Xromi och varför det är godkänt inom EU 
Vad är Xromi och vad används det för? 
Xromi är ett läkemedel som ges till vuxna, ungdomar och barn över två års ålder som har 
sickelcellssjukdom, en genetisk sjukdom där de röda blodkropparna blir styva och klibbiga, och 
förändras från att vara diskformade till halvmåneformade (som en sickel). Xromi används för att 
förhindra så kallade vaso-ocklusiva komplikationer, problem som uppstår när blodkärlen blockeras av 
de onormala röda blodkropparna och begränsar flödet av blod till delar av kroppen. 
Xromi är ett ”hybridläkemedel”. Det innebär att det liknar ett referensläkemedel som innehåller samma 
aktiva substans, men ges som en vätska som ska sväljas istället för som kapslar och som är godkänt 
för andra användningar. Referensläkemedlet för Xromi är Hydrea. 
Den aktiva substansen i Xromi är hydroxikarbamid. 
Hur används Xromi? 
Xromi finns som en vätska som ska sväljas. Det innehåller hydroxikarbamid 100 mg/ml och dosen 
beräknas efter patientens kroppsvikt. Patienterna börjar vanligtvis med en daglig dos på 15 mg per kg 
kroppsvikt som vid behov kan ökas var åttonde vecka till högst 35 mg/kg. Läkemedlet levereras med 
två orala sprutor för att mäta dosen: en mindre röd spruta för uppmätning av doser upp till totalt 
300 mg (3 ml vätska) och en större vit spruta som används om doserna är större än detta. Patienterna 
ska dricka vatten efter en dos Xromi för att se till att hela dosen når magsäcken. 
Läkemedlet är receptbelagt och behandling ska övervakas av hälso- och sjukvårdspersonal med 
erfarenhet av att behandla patienter med sickelcellssjukdom. För att få mer information om hur du 
använder Xromi, läs bipacksedeln eller tala med läkare eller apotekspersonal. 
Hur verkar Xromi? 
Den aktiva substansen i Xromi, hydroxikarbamid, blockerar tillväxt och reproduktion av vissa celler, 
t.ex. blodkroppar. Även om det inte är helt klarlagt hur hydroxikarbamid verkar vid denna sjukdom 
kan hydroxikarbamid minska antalet celler som cirkulerar i blodet och förhindra att de röda 
blodkropparna ändrar form hos patienter med sickelcellssjukdom. Detta minskar risken för att 
blodkärlen blir blockerade. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Hydroxikarbamid, som tidigare kallades hydroxiurea, har använts under många år för att behandla 
sickelcellssjukdom och har i flera årtionden varit godkänt i EU-länderna som Hydrea för användning vid 
vissa cancertyper. 
Vilken nytta med Xromi har visats i studierna? 
Eftersom hydroxikarbamid är en väletablerad substans som har använts i många år i EU, tillhandahöll 
företaget information från publicerad litteratur om nyttan och riskerna med hydroxikarbamid i dess 
godkända användningar. Detta omfattade information från 4 huvudstudier av sickelcellssjukdom, 
inklusive 3 studier med 384 vuxna och barn som visade att hydroxikarbamid avsevärt minskade risken 
för allvarliga och smärtsamma stopp i blodtillförseln (s.k. vaso-ocklusiva kriser) jämfört med en 
overksam behandling, och en fjärde studie med 121 barn som visade att hydroxikarbamid är minst lika 
effektivt som standardbehandling med blodtransfusioner för att minska blodkärlskador i hjärnan och 
risken för stroke. 
Företaget la också fram information från en rad olika stödstudier. Liksom för alla läkemedel omfattade 
detta studier som visade att läkemedlet var av godtagbar kvalitet. Företaget har dessutom genomfört 
en studie som visade att Xromi är bioekvivalent med referensläkemedlet, Hydrea. Två läkemedel är 
bioekvivalenta när de bildar samma halter av den aktiva substansen i kroppen. 
Vilka är riskerna med Xromi? 
De vanligaste biverkningarna som orsakas av Xromi (kan uppträda hos fler än 1 av 10 personer) är 
benmärgsuppression (minskad förmåga att framställa blodkroppar) och minskad fertilitet hos män på 
grund av oligospermi (lågt antal spermier) eller azoospermi (avsaknad av sperma). En fullständig 
förteckning över biverkningar som rapporterats för Xromi finns i bipacksedeln. 
Xromi får inte ges till personer som har allvarliga problem med njurar eller lever, eller som har farligt 
lågt antal blodkroppar. Xromi får inte användas i samband med graviditet och amning måste avbrytas 
när man tar läkemedlet. Xromi får inte heller ges till patienter som tar läkemedel för att behandla 
hivinfektion. En fullständig förteckning över restriktioner finns i bipacksedeln. 
Varför är Xromi godkänt i EU? 
Företaget har tillhandahållit uppdaterad information som visar fördelarna med hydroxikarbamid när det 
gäller att förhindra komplikationer av sickelcellssjukdom hos patienter över 2 år. Det finns god 
kunskap om säkerhetsfrågorna för hydroxikarbamid, och Xromi har visats vara bioekvivalent med ett 
godkänt hydroxikarbamidläkemedel. Europeiska läkemedelsmyndigheten fann därför att fördelarna 
med Xromi är större än riskerna och att Xromi kan godkännas för försäljning i EU. 
Vad görs för att garantera säker och effektiv användning av Xromi? 
Företaget som marknadsför Xromi kommer att införa ett utbildningsprogram för läkare och patienter 
om hur läkemedlet används på rätt sätt för att förebygga skada, inbegripet vägledning om användning 
av lämplig spruta för dosering och behovet av regelbundna blodprov. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Xromi har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Xromi kontinuerligt. Biverkningar 
som har rapporterats för Xromi utvärderas noggrant och nödvändiga åtgärder vidtas för att skydda 
patienterna. 
Xromi (hydroxikarbamid) 
EMA/244342/2019 
Sida 2/3 
 
 
 
Mer information om Xromi 
Mer information om Xromi finns på EMA:s webbplats ema.europa.eu/medicines/human/EPAR/xromi. 
Xromi (hydroxikarbamid) 
EMA/244342/2019 
Sida 3/3 
 
 
 
