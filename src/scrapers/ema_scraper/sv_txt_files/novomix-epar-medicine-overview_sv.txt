EMA/398562/2019 
EMEA/H/C/000308 
NovoMix (insulin aspart) 
Sammanfattning av NovoMix och varför det är godkänt inom EU 
Vad är NovoMix och vad används det för? 
NovoMix är ett insulin i olika sammansättningar som används för att behandla patienter med diabetes 
som behöver insulin för att hålla sin blodsockernivå under kontroll. NovoMix innehåller den aktiva 
substansen insulin aspart (100 enheter/ml) i kombination med protamin för att göra det mer 
långverkande. Det finns i följande sammansättningar: 
•  NovoMix 30 (30 % insulin aspart och 70 % insulin aspart-protamin) 
•  NovoMix 50 (50 % insulin aspart och 50 % insulin aspart-protamin) 
•  NovoMix 70 (70 % insulin aspart och 30 % insulin aspart-protamin). 
NovoMix 30 kan ges till patienter från 10 års ålder. NovoMix 50 och NovoMix 70 kan endast ges till 
vuxna (från 18 års ålder). 
Hur används NovoMix? 
NovoMix är receptbelagt och finns i cylinderampuller och förfyllda injektionspennor. Läkemedlet ges 
som injektion under huden i buken (magen), låret, överarmen eller skinkan. 
Dosen av NovoMix beror på patientens blodsockernivå, som ska mätas regelbundet för att fastställa en 
effektiv dos. Läkemedlet ges i regel strax före en måltid, men kan även ges strax efter en måltid om 
det är nödvändigt. 
Vid typ 2-diabetes kan NovoMix ges ensamt eller tillsammans med andra diabetesläkemedel. 
Patienterna kan själva injicera NovoMix efter att de har instruerats på lämpligt sätt. 
För att få mer information om hur du använder NovoMix, läs bipacksedeln eller tala med läkare eller 
apotekspersonal. 
Hur verkar NovoMix? 
Diabetes är en sjukdom som innebär att kroppen inte producerar tillräckligt med insulin eller inte kan 
använda insulinet effektivt, vilket leder till förhöjda sockernivåer i blodet. NovoMix är ett 
ersättningsinsulin. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Den aktiva substansen i NovoMix, insulin aspart, tas upp snabbare i kroppen än naturligt insulin och 
börjar verka strax efter att det injicerats. NovoMix innehåller både insulin aspart och en mer 
långverkande form som kallas insulin aspart-protamin, som tas upp långsammare och verkar under 
längre tid. 
NovoMix verkar på samma sätt som naturligt insulin och hjälper blodsockret att komma in i cellerna. 
Genom att insulineffekterna återställs kan blodsockernivån kontrolleras bättre och symtomen på och 
komplikationerna av diabetes minskar. 
Vilka fördelar med NovoMix har visats i studierna? 
I flera studier har NovoMix visat sig vara effektivt endera för att minska nivån av glykosylerat 
hemoglobin (HbA1c, en substans som visar hur väl blocksockret kontrolleras under 12–28 veckor) eller 
för att minska blodsockernivån efter en måltid. 
NovoMix 30 gav nästan identiska resultat som bifasiskt humant insulin 30 (en kombination av 30 % 
snabbverkande insulin och 70 % medellångverkande insulin) hos 294 vuxna med typ 1-diabetes (när 
bukspottkörteln inte kan producera insulin) eller typ 2-diabetes (när kroppen inte kan producera insulin 
effektivt) och hos 167 patienter i åldern 10–17 år med typ 1-diabetes. NovoMix 50 och NovoMix 70 
gav bättre övergripande kontroll av blodsockret än bifasiskt humant insulin 30 hos 664 patienter med 
typ 1- eller typ 2-diabetes. 
I fem studier som omfattade totalt omkring 1 350 patienter med typ 2-diabetes gavs NovoMix som 
tillägg till andra diabetesläkemedel (metformin, sulfonureider, pioglitazon och liraglutid). Även här 
visade resultatet på en bättre kontroll av blodsockret än de andra läkemedlen eller NovoMix som enda 
behandling. 
Vilka är riskerna med NovoMix? 
Den vanligaste biverkningen som orsakas av NovoMix (kan förekomma hos fler än 1 av 10 användare) 
är hypoglykemi (lågt blodsocker). 
En fullständig förteckning över biverkningar och restriktioner för NovoMix finns i bipacksedeln. 
Varför är NovoMix godkänt i EU? 
Europeiska läkemedelsmyndigheten (EMA) fann att fördelarna med NovoMix är större än riskerna och 
att det kan godkännas för försäljning i EU. 
Vad görs för att garantera säker och effektiv användning av NovoMix? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av NovoMix har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för NovoMix kontinuerligt. 
Biverkningar som har rapporterats för NovoMix utvärderas noggrant och nödvändiga åtgärder vidtas 
för att skydda patienterna. 
Mer information om NovoMix 
Den 1 augusti 2000 beviljades NovoMix ett godkännande för försäljning som gäller i hela EU. 
NovoMix NovoMix (insulin aspart)  
EMA/398562/2019 
Sida 2/3 
 
 
 
Mer information om NovoMix finns på EMA:s webbplats 
ema.europa.eu/medicines/human/EPAR/novomix. 
Denna sammanfattning uppdaterades senast 07-2019. 
NovoMix NovoMix (insulin aspart)  
EMA/398562/2019 
Sida 3/3 
 
 
 
