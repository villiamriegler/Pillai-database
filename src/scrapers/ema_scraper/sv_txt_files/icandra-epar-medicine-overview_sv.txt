EMA/319422/2021  
EMEA/H/C/000807 
Icandra1 (vildagliptin/metforminhydroklorid) 
Sammanfattning av Icandra och varför det är godkänt inom EU 
Vad är Icandra och vad används det för? 
Icandra  är  ett  diabetesläkemedel som  används  tillsammans  med  kost  och  motion  för  att  kontrollera 
blodglukosnivån (blodsockret) hos vuxna med typ 2-diabetes. Det ges enligt  följande:   
• 
• 
• 
till  patienter vars blodsocker inte kontrolleras tillräckligt väl med enbart metformin, 
till  patienter som redan tar en kombination av vildagliptin  och metformin som separata tabletter, 
tillsammans med andra diabetesläkemedel, däribland insulin, när dessa läkemedel inte ger tillräcklig 
blodsockerkontroll.  
Icandra  innehåller  de  aktiva  substanserna  vildagliptin  och  metforminhydroklorid.  Läkemedlet  är 
detsamma som Eucreas, som redan godkänts i  EU. Företaget som tillverkar Eucreas har godkänt att  de 
vetenskapliga uppgifterna för läkemedlet kan användas för Icandra (informerat samtycke).  
Hur används Icandra? 
Icandra finns som tabletter  (50  mg/850 mg  och 50 mg/1 000  mg)  och den  rekommenderade dosen är 
en tablett  två gånger om dagen (en på morgonen och en på kvällen). Den inledande tablettstyrkan beror 
på patientens  nuvarande behandling och  de förväntade effekterna av Icandra. Eventuella magproblem 
som orsakas av metformin kan minskas om Icandra tas tillsammans med eller strax efter måltid. 
Läkaren ska ta prover för att kontrollera patientens njur- och leverfunktion före behandling med Icandra 
och med jämna mellanrum under behandlingen. 
Läkemedlet är  receptbelagt.  För  mer  information  om  hur  du  använder Icandra, läs  bipacksedeln eller 
tala med läkare eller apotekspersonal. 
Hur verkar Icandra? 
Typ  2-diabetes  är  en  sjukdom  där  bukspottkörteln  inte  producerar  tillräckligt  med  insulin  för  att 
kontrollera sockernivån i blodet eller där kroppen inte kan använda insulinet effektivt. Icandra innehåller 
två aktiva substanser med sinsemellan olika verkningsmekanismer.  
Vildagliptin  är  en  dipeptidylpeptidas-4-hämmare  (DPP-4-hämmare)  som  verkar  genom  att  blockera 
nedbrytningen  av  inkretinhormoner i  kroppen. Dessa hormoner  frigörs efter  en  måltid  och  stimulerar 
1
 Kallades tidigare Vildagliptin/metforminhydroklorid Novartis 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
bukspottkörtelns  produktion  av  insulin.  Vildagliptin  förlänger  deras  verkan  genom  att  blockera 
nedbrytningen  av inkretinhormoner i  blodet,  och stimulerar  bukspottkörteln  att  producera mer  insulin 
när blodsockernivåerna är höga. Vildagliptin har ingen effekt när blodsockret är lågt. Vildagliptin minskar 
också  den  mängd  glukos  som  bildas  i  levern  genom  att  höja  insulinnivåerna  och  sänka  nivåerna  av 
hormonet glukagon.  
Metformin  verkar  främst  genom  att  hämma  blodsockerproduktionen och  minska  upptaget  i  tarmen. 
Blodsockret sänks som en följd av de båda aktiva substansernas verkan, vilket hjälper till att kontrollera 
typ 2-diabetes. 
Vilka fördelar med Icandra har visats i studierna? 
Vildagliptin  som enda behandling är godkänt i EU  under namnet Galvus, och metformin finns  att  tillgå i 
EU  sedan 1959.  Vildagliptin  kan ges tillsammans  med metformin till  patienter med  typ 2-diabetes vars 
sjukdom inte  kontrolleras tillräckligt väl med enbart metformin. 
Studier med Galvus som tillägg  till metformin, metformin och en sulfonureid eller metformin och insulin 
har använts som stöd för användningen av Icandra för samma indikationer. I studierna jämfördes Galvus 
med placebo (overksam behandling), och mätning gjordes av nivåerna av en substans i blodet som kallas 
glykosylerat hemoglobin (HbA1c).  Denna visar hur väl blodsockret kontrolleras. 
Vildagliptin  har  visat sig  vara effektivare än  placebo  när  det  gäller  att  sänka HbA1c-nivåerna när  det 
gavs som tillägg till metformin. Tilläggsbehandling med vildagliptin resulterade i att patienternas HbA1c-
nivåer  efter  24  veckor  hade  sjunkit  med  0,88 procentenheter  från  en  utgångsnivå  på  8,38 procent. 
Patienter som fick tilläggsbehandling  med placebo hade däremot mindre förändringar i HbA1c-nivåerna, 
med  en  ökning  med  0,23  procentenheter  från  en  utgångsnivå  på  8,3 procent.  I  andra  studier  har 
vildagliptin  i kombination med metformin  visat sig vara effektivare än placebo när det ges tillsammans 
med en sulfonureid eller insulin. 
Sökanden lade  också fram  resultaten  av  två  studier  som  visade  att  de  aktiva  substanserna  i  de  två 
styrkorna av Icandra togs upp i kroppen på samma sätt  som när de togs som separata tabletter. 
Vilka är riskerna med Icandra? 
De vanligaste biverkningarna som orsakas av Icandra (kan förekomma hos fler än  1 av 10  användare) 
är  illamående,  kräkningar,  diarré,  buksmärta  och  aptitförlust.  En  fullständig  förteckning  över 
biverkningar som rapporterats för Icandra finns i bipacksedeln. 
Icandra får inte ges till  personer som är överkänsliga (allergiska) mot vildagliptin, metformin eller något 
annat innehållsämne. Icandra får heller inte ges till  patienter med vissa njur-, lever- eller hjärtproblem 
eller till  patienter  som  kan utveckla metabolisk acidos (ansamling av  syra i  blodet).  Det  får heller inte 
ges till  patienter  som konsumerar stora mängder alkohol eller lider av alkoholism eller till  kvinnor som 
ammar. En fullständig  förteckning över restriktioner finns i bipacksedeln. 
Varför är Icandra godkänt i EU? 
Studier  har visat att  vildagliptin  som tas  tillsammans  med metformin är  effektivt när det  gäller  att  att 
sänka blodsockernivåerna och att kombinationen av vildagliptin och metformin är effektiv som tillägg till 
en sulfonureid eller insulin. Kombinationen av de två aktiva substanserna vildagliptin och metformin i en 
enda tablett  kan hjälpa  patienterna att  hålla sig  till  behandlingen. Europeiska läkemedelsmyndigheten 
(EMA)  fann  därför att  fördelarna med Icandra är större än riskerna och att  Icandra kan godkännas för 
försäljning i EU. 
Icandra (vildagliptin Icandra0F (vildagliptin/metforminhydroklorid)  
EMA/319422/2021  
Sida 2/3 
 
 
 
Vad görs för att garantera säker och effektiv användning av Icandra? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Icandra har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Icandra kontinuerligt. Biverkningar 
som  har  rapporterats för  Icandra utvärderas noggrant  och  nödvändiga  åtgärder vidtas  för  att  skydda 
patienter. 
Mer information om Icandra 
Den  1 december  2008  beviljades  Vildagliptin/metforminhydroklorid  Novartis  ett  godkännande  för 
försäljning som gäller i hela EU. Den 6 februari 2009  bytte läkemedlet namn till  Icandra.  
Mer information om Icandra finns på EMA:s webbplats: ema.europa.eu/medicines/human/EPAR/icandra. 
Denna sammanfattning  uppdaterades senast 06-2021. 
Icandra (vildagliptin Icandra0F (vildagliptin/metforminhydroklorid)  
EMA/319422/2021  
Sida 3/3 
 
 
 
 
