EMA/527379/2013 
EMEA/H/C/001159 
Sammanfattning av EPAR för allmänheten 
Copalia HCT 
amlodipin/valsartan/hydroklortiazid 
Detta är en sammanfattning av det offentliga europeiska utredningsprotokollet (EPAR) för 
Copalia HCT. Det förklarar hur kommittén för humanläkemedel (CHMP) bedömt läkemedlet och hur 
den kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Copalia HCT? 
Copalia HCT är ett läkemedel som innehåller tre aktiva substanser: amlodipin, valsartan och 
hydroklortiazid. Det finns som tabletter som innehåller amlodipin, valsartan och hydroklortiazid i 
följande mängder: 5/160/12,5 mg, 10/160/12,5 mg, 5/160/25 mg, 10/160/25 mg och 10/320/25 mg. 
Vad används Copalia HCT för? 
Copalia HCT används för att behandla essentiell hypertoni (högt blodtryck) hos vuxna vars blodtryck 
redan kontrolleras tillräckligt med en kombination av amlodipin, valsartan och hydroklortiazid. 
”Essentiell” innebär att hypertonin inte har någon påvisbar orsak. 
Läkemedlet är receptbelagt. 
Hur används Copalia HCT? 
Copalia HCT tas genom munnen. En tablett tas en gång dagligen vid samma tid på dagen, helst på 
morgonen. Dosen Copalia HCT som ska tas är densamma som doserna av de tre enskilda aktiva 
substanser som patienten tagit tidigare. Den dagliga dosen Copalia HCT bör inte överstiga 10 mg 
amlodipin, 320 mg valsartan och 25 mg hydroklortiazid. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
 
Hur verkar Copalia HCT? 
De tre aktiva substanserna i Copalia HCT är blodtryckssänkande medel som redan används inom EU. 
Amlodipin är en kalciumkanalblockerare. Det blockerar särskilda kanaler på cellernas yta 
(kalciumkanaler) genom vilka kalciumjoner normalt kommer in i cellerna. När kalciumjoner kommer in 
i kärlväggarnas muskelceller drar kärlen ihop sig. Genom att minska flödet av kalcium in i cellerna 
hindrar amlodipin cellerna från att dra ihop sig och hjälper på så sätt blodkärlen att slappna av och 
vidgas, vilket gör att blodtrycket sänks. 
Valsartan är en angiotensin II-receptorantagonist, som verkar genom att förhindra effekten av ett 
hormon i kroppen som kallas angiotensin II. Angiotensin II är en kraftfull vasokonstriktor (en substans 
som drar ihop blodkärlen). Genom att blockera de receptorer som angiotensin II normalt binder till 
hindrar valsartan hormonets effekt, vilket gör det möjligt för blodkärlen att vidgas och blodtrycket att 
sänkas. 
Hydroklortiazid är ett diuretikum (urindrivande medel). Det verkar genom att öka urinproduktionen och 
minskar på så sätt vätskemängden i blodet och sänker blodtrycket. 
Kombinationen av de tre aktiva substanserna har en additiv blodtryckssänkande effekt och sänker 
blodtrycket mer än om de enskilda läkemedlen ges ensamma. Genom att blodtrycket sänks minskar 
riskerna för skador som högt blodtryck kan ge upphov till, till exempel stroke (slaganfall). 
Hur har Copalias HCT:s effekt undersökts? 
Eftersom kombinationen av de tre aktiva substanserna har använts i ett antal år presenterade 
företaget studier som visade att tabletten som innehåller alla tre substanserna tas upp av kroppen på 
samma sätt som tabletterna med de separata läkemedlen. 
Vidare gjordes en huvudstudie på 2 271 patienter med måttlig till svår hypertoni som behandlades 
med den högsta styrkan av Copalia HCT (320 mg valsartan, 10 mg amlodipin och 25 mg 
hydroklortiazid). Patienterna fick antingen Copalia HCT eller någon av de tre kombinationerna som 
endast innehöll två av de aktiva substanserna i åtta veckor. Det viktigaste måttet på effekt var den 
genomsnittliga sänkningen av det diastoliska blodtrycket. 
Vilken nytta har Copalia HCT visat vid studierna? 
Behandlingen med den högsta styrkan av Copalia HCT var effektivare vid behandling av hypertoni än 
kombinationerna av två läkemedel som innehöll någon av de två aktiva substanserna. Den 
genomsnittliga minskningen av blodtrycket var cirka 39,7/24,7 mmHg hos patienter som fick 
Copalia HCT jämfört med 32/19,7 mmHg, 33,5/21,5 mmHg och 31,5/19,5 mmHg hos patienter som 
fick kombinationerna valsartan/hydroklortiazid, valsartan/amlodipin respektive 
hydroklortiazid/amlodipin. 
Vilka är riskerna med Copalia HCT? 
De vanligaste biverkningarna som orsakas av Copalia HCT (uppträder hos 1–10 patienter av 100) är 
hypokalemi (låga kaliumnivåer i blodet), yrsel, huvudvärk, hypotoni (lågt blodtryck), dyspepsi 
(halsbränna), pollakiuri (onormalt täta urineringar), utmattning (trötthet) och ödem 
(vätskeansamling). En fullständig förteckning över biverkningar som rapporterats för Copalia HCT finns 
i bipacksedeln. 
Copalia HCT får inte ges till personer som är överkänsliga (allergiska) mot de aktiva substanserna, 
andra sulfonamider, dihydropyridinderivat eller något annat innehållsämne i Copalia HCT. Det får inte 
Copalia HCT  
EMA/527379/2013 
Sida 2/3 
 
 
 
ges till gravida efter tredje graviditetsmånaden. Det får inte heller ges till patienter som har problem 
med levern eller gallan (t.ex. gulsot), svåra njurproblem, anuri (ett tillstånd som innebär att patienten 
inte kan producera urin eller urinera) eller till patienter som genomgår dialys (en blodreningsteknik). 
Copalia HCT får inte ges till patienter med hypokalemi (låga kaliumnivåer i blodet), hyponatremi (låga 
natriumnivåer i blodet) och hyperkalcemi (höga kalciumnivåer i blodet) som inte svarar på behandling 
eller till patienter med hyperurikemi (höga nivåer av urinsyra i blodet) som orsakar symtom. 
Slutligen får Copalia HCT inte ges i kombination med läkemedel som innehåller aliskiren (används för 
att behandla essentiell hypertoni) till patienter med typ 2-diabetes eller till patienter med måttligt eller 
svårt nedsatt njurfunktion. 
Varför har Copalia HCT godkänts? 
CHMP noterade att det var mer sannolikt att patienter som redan tog de tre aktiva substanserna skulle 
fortsätta med behandlingen om de ordinerades Copalia HCT som innehåller de tre substanserna i en 
enda tablett. Huvudstudien visade fördelen med den högsta styrkan av Copalia HCT när det gällde att 
sänka blodtrycket. I samtliga doser uppfyllde också Copalia HCT kraven på att styrka att läkemedlet 
var jämförbart med kombinationerna av de enskilda aktiva substanserna som togs separat. CHMP fann 
att nyttan med Copalia HCT är större än riskerna och rekommenderade att Copalia HCT skulle 
godkännas för försäljning. 
Mer information om Copalia HCT 
Den 4 november 2009 beviljade Europeiska kommissionen ett godkännande för försäljning av 
Copalia HCT som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Copalia HCT finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 09-2013. 
Copalia HCT  
EMA/527379/2013 
Sida 3/3 
 
 
 
