EMA/615917/2022 
EMEA/H/C/005681 
Pepaxti (melfalanflufenamid) 
Sammanfattning av Pepaxti och varför det är godkänt inom EU 
Vad är Pepaxti och vad används det för? 
Pepaxti är ett läkemedel som används för att  behandla vuxna med multipelt  myelom (en cancer i 
benmärgen) när cancern inte har svarat på tidigare behandlingar (refraktär sjukdom). 
Det ges i kombination med dexametason (ett antiinflammatoriskt läkemedel) till  vuxna som har fått 
minst tre tidigare behandlingar, däribland en immunmodulerare, en proteasomhämmare och en 
anti
CD38-antikropp, och vars sjukdom har förvärrats sedan den senaste behandlingen. 
För patienter som har genomgått autolog stamcellstransplantation  (ett förfarande där patientens 
‑
benmärg rensas från celler och ersätts av patientens egna stamceller) kan Pepaxti användas om det 
gått  minst tre år mellan transplantationen och cancerns återkomst. 
Multipelt  myelom är sällsynt och Pepaxti klassificerades som särläkemedel (ett läkemedel som används 
vid sällsynta sjukdomar) den 19 mars 2015. Mer information om klassificeringen som särläkemedel 
finns här: https://www.ema.europa.eu/en/medicines/human/orphan-designations/eu-3-15-1463 
Pepaxti innehåller den aktiva substansen melfalanflufenamid. 
Hur används Pepaxti? 
Läkemedlet är receptbelagt. Behandling med Pepaxti måste inledas och övervakas av läkare med 
erfarenhet av att  behandla multipelt myelom. 
Det ges genom infusion (dropp) i en ven under 30 minuter dag 1 i en 28-dagarscykel, och dosen beror 
på kroppsvikten. Läkaren kan minska dosen eller avbryta behandlingen om patienten får vissa 
biverkningar. Behandlingen ska fortsätta så länge den är till  nytta för patienten eller tills 
biverkningarna blir oacceptabla. 
Den rekommenderade dosen av dexametason vid kombinationsbehandling med Pepaxti är 40 mg 
genom munnen dag 1,  8, 15 och 22 i varje behandlingscykel på 28  dagar. För patienter som är 75 år 
och äldre är den rekommenderade dosen dexametason 20 mg. 
För mer information om hur du använder Pepaxti, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Hur verkar Pepaxti? 
Melfalanflufenamid, den aktiva substansen i detta läkemedel, tillhör en typ av cancerläkemedel som 
kallas alkylerande medel. Den stör den normala funktionen och reparationen av DNA, det  vill säga de 
genetiska instruktioner som cellerna behöver för att  fungera och föröka sig. Eftersom cancerceller 
tenderar att  växa och föröka sig mer än normala celler är de också känsligare för läkemedlets verkan. 
Genom att  skada cancercellernas DNA kan melfalanflufenamid hjälpa till att  döda cancercellerna och 
förhindra att  cancern växer och sprider sig. 
Vilka fördelar med Pepaxti har visats i studierna? 
I en huvudstudie  på 157  patienter med multipelt  myelom vars sjukdom inte längre svarade på 
behandling och hade kommit tillbaka efter tre tidigare behandlingar visades Pepaxti som 
kombinationsbehandling med dexametason vara effektivt för att  eliminera cancern. Kliniskt relevanta 
resultat visades för de 52  patienter som antingen inte  genomgått en transplantation eller som 
genomgått en transplantation  och vars sjukdom förvärrades när mer än tre år gått efter denna. Av 
dessa patienter svarade cirka 29 procent (där ett  ”svar” innebar att tecknen på cancern minskade) på 
kombinationsbehandlingen Pepaxti plus dexametason under cirka 7,6  månader. 
I en annan studie jämfördes Pepaxti tillsammans med dexametason med pomalidomid (ett  annat 
cancerläkemedel) tillsammans med dexametason. Studien visade på en gynnsam effekt hos patienter 
som inte hade genomgått  någon transplantation  eller som genomgått en transplantation men vars 
sjukdom förvärrades när mer än tre år gått  efter denna. Patienter som fick Pepaxti och dexametason 
levde i genomsnitt  i 9,3 månader utan att  sjukdomen förvärrades, jämfört med 4,6  månader för de 
patienter som fick pomalidomid och dexametason. Den totala överlevnaden för patienterna som fick 
Pepaxti plus dexametason var 23,6  månader, jämfört med 19,8  månader för dem som fick 
pomalidomid plus dexametason. 
Vilka är riskerna med Pepaxti? 
De vanligaste biverkningarna som orsakas av Pepaxti (kan förekomma hos fler än 1 av 10 användare) 
är trombocytopeni (lågt antal blodplättar),  neutropeni (låga nivåer av neutrofiler, en typ av vita 
blodkroppar), anemi (lågt antal röda blodkroppar), illamående, diarré och feber. De vanligaste 
allvarliga biverkningarna är pneumoni (lunginfektion),  trombocytopeni och luftvägsinfektion. 
Pepaxti får inte användas under amning. 
En fullständig  förteckning över biverkningar och restriktioner för Pepaxti finns i bipacksedeln. 
Varför är Pepaxti godkänt i EU? 
Europeiska läkemedelsmyndigheten (EMA) fann att fördelarna med Pepaxti är större än riskerna och 
att  Pepaxti kan godkännas för försäljning i EU. EMA noterade det  ouppfyllda medicinska behovet hos 
patienter med multipelt myelom som inte längre förbättras av tillgängliga behandlingar. Trots vissa 
begränsningar i studierna ansågs resultaten vara kliniskt relevanta, med undantag för den undergrupp 
av patienter som hade genomgått  autolog stamcellstransplantation och vars sjukdom förvärrades inom 
tre år efter transplantationen. 
Vad gäller säkerheten ansågs de biverkningar som orsakas av Pepaxti vara godtagbara och 
hanterbara, även om vissa av dem är allvarliga. 
Pepaxti (melfalanflufenamid) 
EMA/615917/2022 
Sida 2/3 
 
 
 
Vad görs för att garantera säker och effektiv användning av Pepaxti? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pepaxti har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Pepaxti kontinuerligt.  Misstänkta 
biverkningar som har rapporterats för Pepaxti utvärderas noggrant och nödvändiga åtgärder vidtas för 
att  skydda patienterna. 
Mer information om Pepaxti 
Mer information om Pepaxti finns på EMA:s webbplats: ema.europa.eu/medicines/human/EPAR/pepaxti 
Pepaxti (melfalanflufenamid) 
EMA/615917/2022 
Sida 3/3 
 
 
 
