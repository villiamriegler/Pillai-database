EMA/208531/2017 
EMEA/H/C/004051 
Sammanfattning av EPAR för allmänheten 
Trumenba 
vaccin mot grupp B-meningokocker (rekombinant, adsorberat) 
Detta är en sammanfattning av det offentliga europeiska utredningsprotokollet (EPAR) för Trumenba. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge praktiska råd om hur Trumenba ska användas. 
Praktisk information om hur Trumenba ska användas finns i bipacksedeln. Du kan också kontakta din 
läkare eller apotekspersonal. 
Vad är Trumenba och vad används det för? 
Trumenba är ett vaccin som används för att skydda personer från 10 års ålder mot invasiv 
meningokock-sjukdom orsakad av en bakteriegrupp kallad Neisseria meningitidis (meningokocker) 
grupp B. 
Invasiv sjukdom uppstår när bakterierna sprids i kroppen och orsakar allvarliga infektioner som 
exempelvis meningit (infektion i hjärnans eller ryggmärgens skyddshinnor) och sepsis 
(blodförgiftning). 
Hur används Trumenba? 
Trumenba är receptbelagt och ska ges i enlighet med de officiella rekommendationerna. Det finns 
tillgängligt i en förfylld spruta och injiceras i en muskel, helst i överarmen. Inledande behandling kan 
omfatta antingen 2 injektioner med minst 6 månaders mellanrum, eller 2 injektioner med minst 
1 månads mellanrum och följt av ytterligare en injektion minst 4 månader senare.  På patienter med 
större risk för invasiv meningokocksjukdom kan ytterligare en boosterdos övervägas senare. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur verkar Trumenba? 
Vacciner verkar genom att de ”lär” immunsystemet (kroppens naturliga försvar) hur det ska skydda sig 
mot en sjukdom. När en person vaccineras uppfattar immunsystemet de delar av bakterien som ingår i 
vaccinet som främmande och bildar antikroppar mot dem. När personen sedan exponeras för bakterien 
kommer antikropparna tillsammans med andra komponenter i immunsystemet att döda bakterierna 
och bidra till att skydda mot sjukdomen. 
Trumenba innehåller två komponenter, proteiner som finns i de yttre lagren på bakterien Neisseria 
meningitidis (meningokocker) grupp B. Dessa proteiner är fixerade på en aluminiumförening 
(adsorberad), som hjälper till att stabilisera dem, och möjliggör att immunförsvaret svarar till dem. 
Vilken nytta med Trumenba har visats i studierna? 
I två huvudstudier har det visats att Trumenba kan starta produktionen av skyddsnivåer av 
antikroppar mot Neisseria meningitidis (meningokocker) grupp B. Första studien omfattade runt 
3 600 deltagare i åldrarna 10–18 år. Den andra studien omfattade runt 3 300 unga vuxna i åldrarna 
18–25 år. Ingen av deltagarna hade vaccinerats mot Neisseria meningitidis (meningokocker) grupp B 
tidigare. De som deltog i studien fick 3 doser av vaccinet och antikroppssvar mot 4 huvudteststammar 
av bakterien (de som vanligtvis orsakar sjukdom i Europa) uppmättes en månad efter sista 
injektionen. Studierna tittade också på svar till 10 andra, sekundära stammar av Neisseria meningitidis 
(meningokocker) grupp B. 
Antikroppar producerades i tillräckliga mängder för att ge skydd mot de 4 huvudteststammarna hos 
mellan 80 och 90 procent av dem som deltog i första studien, beroende på stammen. 84 procent av 
dem som fått vaccinet hade skyddande antikroppar mot alla 4 stammarna när de testades.  I den 
andra studien producerades tillräcklig mängd antikroppar i 79–90 procent av fallen och skyddande 
nivåer av antikroppar mot alla 4 stammarna observerades hos 85 procent av deltagarna.  
Antikroppssvaren observerades också mot de 10 sekundära stammarna och bekräftade svaren som 
setts med de 4 huvudstammarna. 
Kompletterande studier utfördes också och de visade att 2 doser av vaccinet uppnådde i stort sett 
samma antikroppssvar som 3 doser och även om skyddande antikroppsnivåer minskade över tiden så 
kunde de förbättras av ytterligare en boosterdos efter behandlingar med både två och tre doser. 
Vilka är riskerna med Trumenba? 
Den vanligaste biverkningen som orsakas av Trumenba (kan uppträda hos fler än 1 av 10 personer) är 
smärta, rodnad eller svullnad vid injektionsstället, huvudvärk, trötthet, frossa, diarré, illamående och 
muskel- eller ledvärk. 
En fullständig förteckning över biverkningar och begränsningar för Trumenba finns i bipacksedeln. 
Varför godkänns Trumenba? 
Tillgängliga uppgifter indikerar att Trumenba borde ge i stort sett samma skydd mot stammar av 
Neisseria meningitidis (meningokocker) grupp B som hittats i Europa, oavsett om det ges i två eller tre 
doser. Eftersom skyddet som uppnås verkar avta över tiden bör en boosterdos övervägas till patienter 
som tros vara utsatta för kontinuerlig risk att få invasiv meningokocksjukdom. Även om biverkningarna 
var vanliga ansågs de vara inom acceptabla gränser. Framtida planerade eller pågående studier 
förväntas ge mer information om Trumenbas effektivitet. 
Trumenba  
EMA/208531/2017 
Sida 2/3 
 
 
 
Kommittén för humanläkemedel (CHMP) fann att, baserat på tillgängliga uppgifter, nyttan med 
Trumenba är större än riskerna och rekommenderade att Trumenba skulle godkännas för användning i 
EU. 
Vad görs för att garantera säker och effektiv användning av Trumenba? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Trumenba, har tagits med i produktresumén och 
bipacksedeln. 
Mer information om Trumenba 
EPAR för Trumenba finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Trumenba finns i 
bipacksedeln (ingår också i EPAR). Du kan också kontakta din läkare eller apotekspersonal. 
Trumenba  
EMA/208531/2017 
Sida 3/3 
 
 
 
