EMA/515149/2023 
EMEA/H/C/003820 
Keytruda (pembrolizumab) 
Sammanfattning av Keytruda och varför det är godkänt inom EU 
Vad är Keytruda och vad används det för? 
Keytruda är ett cancerläkemedel som används för att behandla 
•  melanom, en typ av hudcancer, 
• 
• 
icke-småcellig lungcancer (NSCLC), en typ av lungcancer, 
klassiskt Hodgkins lymfom, en typ av cancer i de vita blodkropparna, 
•  urotelial cancer, en typ av cancer i urinblåsan och urinvägarna, 
• 
en typ av cancer i huvudet och halsen som kallas skivepitelcancer i huvud och hals (HNSCC), 
•  njurcellskarcinom (en typ av njurcancer), 
• 
• 
• 
• 
• 
• 
• 
cancer i esofagus (cancer i matstrupen), 
adenokarcinom i magen och i den gastroesofageala övergången (en typ av cancer i övergången 
mellan matstrupen och magen), 
en typ av bröstcancer som kallas trippelnegativ bröstcancer, 
endometriekarcinom (cancer i livmoderslemhinnan), 
cervixcancer (livmoderhalscancer), 
gallvägscancer (en cancer i gallgångarna, de rör som transporterar galla från levern och gallblåsan 
till tarmen – eller gallblåsan), 
följande cancertyper när de beskrivs som hög mikrosatellitinstabilitet (MSI-H) eller defekt 
felparningsreparation (dMMR): 
− 
kolorektal cancer (cancer i tjocktarmen eller ändtarmen [nedre delen av tarmen]), 
−  endometriekarcinom (cancer i livmoderslemhinnan), 
−  magsäckscancer, tunntarmscancer, gallcancer. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2024. Reproduction is authorised provided the source is acknowledged. 
 
 
  
 
 
 
 
Keytruda ges främst till vuxna när cancern är avancerad, har spridit sig eller kommit tillbaka, eller när 
den inte svarar på andra behandlingar eller inte kan opereras bort. Keytruda ges också till barn från 
3 års ålder med klassiskt Hodgkins lymfom och till ungdomar från 12 års ålder med melanom. 
Vid vissa cancertyper ges det endast till patienter med tumörer som bildar en viss nivå av ett protein 
som kallas PD-L1 eller som beskrivs som MSI-H eller dMMR. 
Keytruda används också för att förhindra att cancern kommer tillbaka efter att patienterna genomgått 
operation för att avlägsna melanom, NSCLC eller njurcellskarcinom (adjuvant behandling). Hos vissa 
patienter med trippelnegativ bröstcancer kan Keytruda ges före (neoadjuvant behandling) och efter 
(adjuvant behandling) operation. 
Beroende på cancern som behandlas kan Keytruda användas ensamt eller i kombination med andra 
cancerläkemedel, till exempel lenvatinib eller axitinib, enbart som kemoterapi eller i kombination med 
trastuzumab eller bevacizumab. 
Keytruda innehåller den aktiva substansen pembrolizumab. 
Hur används Keytruda? 
Keytruda ges som en infusion (dropp) i en ven var tredje eller var sjätte vecka. Läkaren kan skjuta 
upp behandlingen om vissa biverkningar uppträder eller avbryta den om biverkningarna är allvarliga. I 
vissa fall måste man genomföra tester för att kontrollera nivån av PD-L1 eller MSI-H/dMMR-
tumörstatus innan behandlingen inleds. 
Läkemedlet är receptbelagt och behandlingen måste inledas och övervakas av en läkare med 
erfarenhet av cancerbehandling. För mer information om hur du använder Keytruda, läs bipacksedeln 
eller tala med läkare eller apotekspersonal. 
Hur verkar Keytruda? 
Den aktiva substansen i Keytruda, pembrolizumab, är en monoklonal antikropp, ett protein som 
utformats för att känna igen och blockera en receptor (ett mål) som kallas PD-1. Vissa cancertyper kan 
bilda ett protein (PD-L1) som i samverkan med PD-1 stänger av aktiviteten hos vissa celler i 
immunsystemet (kroppens naturliga försvar) så att de förhindras att angripa cancern. Genom att 
blockera PD-1 förhindrar pembrolizumab att cancern inaktiverar dessa immunceller, vilket ökar 
immunsystemets förmåga att döda cancercellerna. 
Vilka fördelar med Keytruda har visats i studierna? 
Melanom (hudcancer) 
Keytruda kan förlänga den tid det tar innan melanom förvärras och förbättra överlevnaden. Resultat 
från en studie på 540 tidigare behandlade patienter med melanom visade att sjukdomen inte hade 
förvärrats 2 år efter behandlingsstarten hos 16 procent av patienterna som behandlades med 
Keytruda, jämfört med mindre än 1 procent av patienterna som fick kemoterapi. 
I en andra studie undersökte man 834 patienter med melanom som antingen fick Keytruda eller 
ipilimumab (ett annat läkemedel). Patienterna som behandlades med Keytruda levde i upp till 
5,6 månader utan att deras sjukdom förvärrades, jämfört med 2,8 månader med ipilimumab. Vidare 
levde upp till 74 procent av patienterna som behandlades med Keytruda i minst 12 månader efter att 
behandlingen påbörjats, jämfört med 59 procent av patienterna som fick ipilimumab. 
Keytruda (pembrolizumab)  
EMA/515149/2023 
Sida 2/8 
 
 
 
I en tredje studie, som omfattade 1 019 opererade patienter hos vilka risken var hög för att cancern 
skulle komma tillbaka, jämfördes Keytruda med placebo (overksam behandling). Efter ett och ett halvt 
år var 72 procent av patienterna som fick Keytruda fortfarande sjukdomsfria, jämfört med 54 procent 
av patienterna som fick placebo. 
Keytruda jämfördes med placebo i en annan studie på 976 patienter som inte hade fått tidigare 
behandlingar och som opererats för att avlägsna cancern. Efter 14,3 månaders behandling hade 
11 procent av patienterna som behandlades med Keytruda fått cancerrecidiv eller avlidit, jämfört med 
omkring 17 procent av dem som behandlades med placebo. 
Eftersom melanom hos ungdomar liknar sjukdomen hos vuxna förväntas Keytruda vara lika effektivt 
hos ungdomar som hos vuxna. Uppgifterna om vuxna gäller därför också för ungdomar. 
Icke-småcellig lungcancer (NSCLC) 
Keytruda är också effektivt när det gäller att bromsa sjukdomsförloppet och förbättra överlevnaden 
hos patienter med NSCLC. 
I en studie som omfattade cirka 1 000 tidigare behandlade patienter levde de patienter som fick 
Keytruda som enda läkemedel längre (cirka 11 månader) än de som fick cancerläkemedlet docetaxel 
(cirka 8 månader). Perioden då sjukdomen inte förvärrades var omkring 4 månader för båda 
behandlingarna. Keytruda var effektivare hos patienter vars tumörer visade starkt positivt resultat för 
PD-L1. Dessa patienter levde i genomsnitt i 15 månader, och sjukdomen förvärrades inte under de 
första 5 månaderna. 
I en andra studie, på 305 tidigare obehandlade lungcancerpatienter vars tumörer visade starkt positivt 
resultat för PD-L1, levde patienterna som fick Keytruda i omkring 10 månader utan att deras sjukdom 
förvärrades, jämfört med 6 månader för patienterna som fick platinabaserad kemoterapi. 
Keytruda är också effektivt för kombinationsbehandling av NSCLC av icke-skivepiteltyp. I en studie på 
616 patienter med NSCLC av icke-skivepiteltyp som hade spridit sig fann man att 69 procent av 
patienterna som fick Keytruda med pemetrexed och platinabaserad kemoterapi levde efter 
11 månader, jämfört med mindre än hälften av patienterna som bara fick pemetrexed och 
platinabaserad kemoterapi. Dessutom levde patienterna som behandlades med Keytruda i genomsnitt 
8,8 månader utan att sjukdomen förvärrades, jämfört med 4,9 månader för patienterna som inte fick 
Keytruda. 
I ytterligare en studie, som omfattade 559 patienter med NSCLC av skivepiteltyp som hade spridit sig, 
levde de patienter som fick Keytruda med karboplatin och paklitaxel eller nab-paklitaxel i genomsnitt 
15,9 månader, jämfört med 11,3 månader för patienter som fick placebo med karboplatin och 
paklitaxel eller nab-paklitaxel. Patienterna i Keytruda-gruppen levde i genomsnitt 6 månader utan att 
sjukdomen förvärrades, jämfört med 4,8 månader för patienterna i placebogruppen. 
I en studie på över 1 000 patienter med NSCLC som opererats för att avlägsna cancern och som fått 
kemoterapi efter operationen levde patienter som behandlades med Keytruda under upp till ett år i 
genomsnitt i 54 månader utan att sjukdomen kom tillbaka, jämfört med 41 månader för patienter som 
fick placebo. 
Hodgkins lymfom 
Keytruda eliminerar delvis eller helt cancercellerna vid klassiskt Hodgkins lymfom som inte har 
förbättrats eller som kommit tillbaka efter tidigare behandling. 
I en huvudstudie på 210 vuxna patienter resulterade Keytruda-behandling i fullständig eller delvis 
remission (eliminering) av cancern hos 71 procent av patienterna. Fullständig remission skedde hos 
Keytruda (pembrolizumab)  
EMA/515149/2023 
Sida 3/8 
 
 
 
28 procent av patienterna, vilket innebar att de inte längre uppvisade några tecken på cancer. Den 
genomsnittliga tid som patienterna levde utan att deras sjukdom åter förvärrades var omkring 
14 månader. 
En annan huvudstudie på 304 vuxna patienter visade att Keytruda också var effektivt för patienter på 
vilka stamcellstransplantation hade prövats och för patienter som hade fått två andra behandlingar och 
inte kunde genomgå stamcellstransplantation. I denna studie levde patienter som fick Keytruda i 
genomsnitt i 13 månader utan att deras sjukdom förvärrades, jämfört med omkring 8 månader för 
dem som behandlades med brentuximabvedotin. Data från en studie på barn visar att läkemedlet 
också kan vara effektivt i denna åldersgrupp. 
Urotelial cancer 
Keytruda förbättrar överlevnaden för patienter med urotelial cancer. I en studie undersöktes 542 
patienter som tidigare behandlats med platinabaserade läkemedel som antingen fick Keytruda eller ett 
annat cancerläkemedel som valdes ut av läkaren (paklitaxel, docetaxel eller vinflunin). Patienter som 
behandlades med Keytruda levde i genomsnitt cirka 10 månader jämfört med cirka 7 månader med de 
andra cancerläkemedlen. Det tog inte längre tid innan sjukdomen förvärrades med Keytruda än med 
de andra cancerläkemedlen (tiden som gick utan att sjukdomen förvärrades var 2 respektive 3 
månader). 
I en andra studie på 370 patienter som inte kunde behandlas med cisplatin-innehållande läkemedel 
resulterade Keytruda-behandlingen i en fullständig eller delvis remission (eliminering) av cancern hos 
108 patienter (29 procent). Fullständig remission skedde hos 30 (8 procent) av patienterna, vilket 
innebar att de inte längre hade några tecken på cancer. 
Cancer i huvud och hals 
Keytruda är också effektivt när det gäller att förbättra överlevnaden för patienter med skivepitelcancer 
i huvud och hals (HNSCC) som har spridit sig eller kommit tillbaka. I en studie på 495 patienter levde 
patienterna som behandlades med Keytruda och hade höga nivåer av PD-L1 i genomsnitt i 
11,6 månader, medan de som fick standardbehandlingar mot cancer levde i 6,6 månader. 
En annan studie, som omfattade 882 patienter med HNSCC, visade att Keytruda som enda behandling 
eller i kombination med platinabaserad och 5-fluorouracil-baserad (5-FU) kemoterapi är effektivt när 
det gäller att förlänga patienternas liv när HNSCC har en viss nivå av PD-L1. Patienter som fick 
Keytruda-kombinationen levde i genomsnitt i 13,6 månader, jämfört med 10,4 månader för patienter 
som fick andra standardbehandlingar. Dessutom levde de patienter som fick Keytruda som enda 
behandling i genomsnitt i 12,3 månader, jämfört med 10,3 månader för patienter som fick andra 
standardbehandlingar. 
I denna studie fortlöpte sjukdomen i genomsnitt i 5,1 månader utan att förvärras för patienter som fick 
Keytruda-kombinationen, 3,2 månader utan att förvärras för patienter som fick Keytruda som enda 
behandling och 5,0 månader för patienter som fick andra standardbehandlingar. 
Njurcancer 
I en studie på 861 patienter med njurcellskarcinom levde de patienter som fick Keytruda i kombination 
med ett redan godkänt läkemedel mot njurcellskarcinom, axitinib, omkring 15 månader utan att deras 
sjukdom förvärrades, jämfört med 11 månader för patienter som fick behandling med ett annat 
läkemedel mot njurcellskarcinom, sunitinib. Keytruda är också effektivt när det gäller att förbättra 
överlevnaden för patienter med njurcellscancer. Efter 18 månader levde 81 procent av patienterna som 
Keytruda (pembrolizumab)  
EMA/515149/2023 
Sida 4/8 
 
 
 
fick kombinationsbehandlingen, jämfört med 71 procent av patienterna som behandlades med 
sunitinib. 
I en annan studie, på 1 069 patienter med njurcellskarcinom, jämfördes effekterna av Keytruda eller 
everolimus i kombination med lenvatinib med effekterna av sunitinib. I denna studie levde patienterna 
som fick Keytruda plus lenvatinib i cirka 24 månader utan att sjukdomen förvärrades, medan de som 
fick sunitinib levde i 9 månader utan att deras sjukdom förvärrades. 
I en tredje studie undersöktes effekten av Keytruda efter operation på 994 patienter som löpte en 
högre risk för att deras njurcancer skulle komma tillbaka. Efter ett år var sannolikheten att patienterna 
levde utan att deras sjukdom kommit tillbaka 86 procent för patienterna som behandlades med 
Keytruda, jämfört med 76 procent för patienterna som fick placebo. Efter två år hade denna 
sannolikhet sjunkit till 77 procent för patienterna som fick Keytruda och 68 procent för patienterna 
som fick placebo. 
Esofageal cancer 
I en huvudstudie på 749 patienter med esofageal cancer som var avancerad eller hade spridit sig 
jämfördes Keytruda plus kemoterapi med placebo plus kemoterapi. 
Behandling med Keytruda var främst till nytta för patienter vars cancer ledde till höga nivåer av PD-L1. 
Bland dessa patienter levde de som fick Keytruda i genomsnitt i cirka 14 månader, medan de som fick 
placebo levde i 9 månader. Dessutom levde patienterna i Keytruda-gruppen i 8 månader utan att 
sjukdomen förvärrades, jämfört med 6 månader för patienterna i placebogruppen. 
Adenokarcinom i magen och i den gastroesofageala övergången 
En huvudstudie genomfördes på 698 patienter med HER2-positivt avancerat adenokarcinom i magen 
eller i den gastroesofageala övergången vilka inte behandlats tidigare och vars cancer inte kunnat 
opereras bort. Att cancern är HER2-positiv betyder att cancercellerna producerar proteinet HER2 på sin 
yta. I studien jämfördes Keytruda med placebo hos patienter som också fick cancerläkemedlet 
trastuzumab och kemoterapi. Behandlingen med Keytruda visade sig endast ha fördelar för patienter 
vars cancer producerade en viss nivå av PD-L1. Bland dessa patienter levde de som fick Keytruda i 
genomsnitt 11 månader utan att sjukdomen förvärrades och cirka 21 månader totalt, jämfört med 
cirka 7 respektive 16 månader för dem som fick placebo. 
En annan huvudstudie gjordes på 1 579 patienter med HER2-negativa avancerade adenokarcinom i 
magen och i den gastroesofageala övergången som inte tidigare fått systemisk behandling (behandling 
som påverkar hela kroppen) mot metastatisk sjukdom. Patienterna fick antingen Keytruda eller 
placebo tillssammans med kemoterapiläkemedel som läkaren valt (5-FU plus cisplatin eller kapecitabin 
plus oxaliplatin). Behandlingen med Keytruda visade sig ge större fördelar för patienter vars cancer 
producerade en viss nivå av PD-L1. Bland dessa patienter levde de som behandlades med Keytruda i 
genomsnitt i 13 månader, jämfört med 11,4 månader för dem som fick placebo. 
Trippelnegativ bröstcancer 
I en huvudstudie på 1 174 patienter med trippelnegativ bröstcancer av högrisktyp som var i ett tidigt 
stadium jämfördes effekterna av att ge Keytruda före (neoadjuvant behandling) och efter (adjuvant 
behandling) operation med effekterna av att ge placebo före och efter operation. Samtliga patienter i 
studien, vars cancer var lokalt avancerad och löpte risk att komma tillbaka, fick också kemoterapi före 
operation. Resultatet var att 64 procent av de patienter som fick Keytruda som neoadjuvant 
behandling inte hade några tecken på invasiv cancer i den bröstvävnad som avlägsnades under 
operation, jämfört med 55 procent av de patienter som fick placebo. Efter 24 månader var dessutom 
Keytruda (pembrolizumab)  
EMA/515149/2023 
Sida 5/8 
 
 
 
sannolikheten att patienten levde utan att sjukdomen kom tillbaka 88 procent för de patienter som fick 
Keytruda som neoadjuvant och adjuvant behandling, jämfört med 81 procent för dem som 
behandlades med placebo. 
I en annan huvudstudie jämfördes Keytruda plus kemoterapi med placebo och kemoterapi på 
847 patienter med tidigare obehandlad trippelnegativ bröstcancer som inte kunde opereras bort eller 
som hade spridit sig. Bland patienterna med höga nivåer av PD-L1 levde patienterna i Keytruda-
gruppen i nästan 10 månader utan att sjukdomen förvärrades, medan patienterna i placebogruppen 
levde i 5 månader utan att sjukdomen förvärrades. När man tittade på överlevnaden (hur länge de 
levde) levde patienterna i Keytruda-gruppen längre, nämligen i 23 månader jämfört med 16 månader. 
Endometriekarcinom 
I en studie på 827 patienter med endometriekarcinom jämfördes Keytruda plus lenvatinib med 
kemoterapibehandlingar (doxorubicin eller paklitaxel). Patienterna i Keytruda-gruppen levde i omkring 
7 månader utan att deras sjukdom förvärrades, medan patienterna i kemoterapigruppen levde i nästan 
4 månader utan att deras sjukdom förvärrades. I studien tittade man dessutom på överlevnaden (hur 
länge de levde) och kunde konstatera att patienterna i Keytruda-gruppen levde i genomsnitt omkring 
18 månader, jämfört med 11 månader för patienterna i kemoterapigruppen. 
Cervixcancer 
Keytruda i kombination med andra cancerbehandlingar är också effektivt hos patienter med 
cervixcancer som har kommit tillbaka efter tidigare behandling eller som har spridit sig och visat 
positivt resultat för PD-L1. 
Patienter som fick Keytruda tillsammans med kemoterapi med eller utan ett annat cancerläkemedel 
som kallas bevacizumab levde i genomsnitt 10,4 månader utan att deras sjukdom förvärrades 
(273 patienter), jämfört med 8,2 månader för de patienter som enbart fick kemoterapi med eller utan 
bevacizumab (275 patienter). Dessutom visar tidiga uppgifter från studien att patienter som fick 
Keytruda levde längre än de som inte fick läkemedlet. 
Gallvägscancer 
I en studie på 1 069 patienter med lokalt avancerad icke-resektabel (som inte kan opereras bort) eller 
metastatisk gallvägscancer som inte hade fått systemisk behandling mot sin avancerade sjukdom 
tidigare fick patienterna antingen Keytruda eller placebo, tillsammans med gemcitabin och cisplatin. 
Patienterna som behandlades med Keytruda levde i genomsnitt i 12,7 månader, jämfört med 10,9 
månader för dem som fick placebo. 
Cancertyper som beskrivs som MSI-H eller dMMR 
I en huvudstudie jämfördes Keytruda med standardbehandling, inklusive kemoterapi, på 307 patienter 
med kolorektal cancer som beskrivs som MSI-H eller dMMR och som spridit sig och inte behandlats 
tidigare. Patienterna som fick Keytruda levde i genomsnitt i ungefär 17 månader utan att sjukdomen 
förvärrades, jämfört med 8 månader för patienterna som fick standardbehandlingar. 
I två ytterligare studier undersöktes effekten av Keytruda hos patienter med andra cancertyper som 
beskrivs som MSI-H eller dMMR och som spridit sig och kommit tillbaka efter tidigare behandlingar. Av 
de patienter som deltog i studien hade 124 kolorektal cancer, 83 hade endometriekarcinom, 51 hade 
magsäckscancer, 27 hade tunntarmscancer och 22 hade gallcancer. 
Keytruda (pembrolizumab)  
EMA/515149/2023 
Sida 6/8 
 
 
 
Andelen patienter vars cancer svarade på behandlingen med Keytruda var cirka 34 procent hos 
patienter med kolorektal cancer, 51 procent hos patienter med endometriekarcinom, 37 procent hos 
patienter med magsäckscancer, 56 procent hos patienter med tunntarmscancer och 41 procent hos 
patienter med gallcancer. 
Vilka är riskerna med Keytruda? 
En fullständig förteckning över biverkningar och restriktioner för Keytruda finns i bipacksedeln. 
Biverkningarna som orsakas av Keytruda beror främst på aktiviteten i immunsystemet, som kan 
orsaka inflammation i kroppens organ och vävnader, och kan vara allvarliga, även om de flesta 
biverkningar går över om de behandlas på lämpligt sätt eller om Keytruda sätts ut. De vanligaste 
biverkningarna som orsakas av Keytruda som ensam behandling (kan förekomma hos fler än 1 av 5 
användare) är trötthet, illamående och diarré. De allvarligaste biverkningarna var immunreaktioner 
och allvarliga reaktioner i samband med infusionen. 
Ytterligare biverkningar kan uppträda när Keytruda används tillsammans med andra cancerläkemedel. 
Varför är Keytruda godkänt i EU? 
Keytruda är effektivt när det gäller att förbättra överlevnaden eller fördröja förvärrandet av sjukdomen 
hos patienter med cancer som är avancerad eller cancer som har spridit sig eller kommit tillbaka eller 
inte kan opereras bort. För att läkemedlet ska vara effektivt för vissa patienter måste deras tumörer 
bilda en viss nivå av PD-L1 eller beskrivas som MSH-I eller dMMR. 
Keytruda är också effektivt för att förhindra att melanom, NSCLC och njurcancer kommer tillbaka hos 
patienter som opererats. Resultatet förbättras hos patienter med trippelnegativ bröstcancer som fått 
Keytruda före och efter operation. 
Biverkningarna med detta läkemedel är hanterbara och liknar dem som ses med många andra 
cancerläkemedel. 
Europeiska läkemedelsmyndigheten (EMA) fann att fördelarna med Keytruda är större än riskerna och 
att Keytruda kan godkännas för försäljning i EU. 
Vad görs för att garantera säker och effektiv användning av Keytruda? 
Företaget som marknadsför Keytruda kommer att förse patienterna med ett varningskort för att 
informera dem om riskerna med potentiella immunrelaterade biverkningar och ge instruktioner om när 
de bör kontakta läkare om de har symtom. 
Dessutom kommer företaget att tillhandahålla resultaten av studier med Keytruda för att bekräfta dess 
fördelar, inklusive de långsiktiga, vid behandling av melanom hos vuxna och ungdomar från 12 års 
ålder samt vid behandling av Hodgkins lymfom, NSCLC och vissa cancertyper som beskrivs som MSI-H 
eller dMMR (magsäckscancer, gallcancer och tunntarmscancer) hos vuxna. Vidare kommer företaget 
att utföra analyser för att bättre förstå vilka patienter som troligast drar nytta av behandling med 
Keytruda. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Keytruda har också tagits med i produktresumén och 
bipacksedeln. 
Keytruda (pembrolizumab)  
EMA/515149/2023 
Sida 7/8 
 
 
 
Liksom för alla läkemedel övervakas de vetenskapliga uppgifterna för Keytruda kontinuerligt. 
Biverkningar som har rapporterats för Keytruda utvärderas noggrant och nödvändiga åtgärder vidtas 
för att skydda patienterna. 
Mer information om Keytruda 
Den 17 juli 2015 beviljades Keytruda ett godkännande för försäljning som gäller i hela EU. 
Mer information om Keytruda finns på EMA:s 
webbplats:ema.europa.eu/medicines/human/EPAR/keytruda. 
Denna sammanfattning uppdaterades senast 12-2023. 
Keytruda (pembrolizumab)  
EMA/515149/2023 
Sida 8/8 
 
 
 
