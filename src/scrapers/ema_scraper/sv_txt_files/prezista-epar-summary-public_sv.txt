EMA/413582/2020 
EMEA/H/C/000707 
Prezista (darunavir) 
Sammanfattning av Prezista och varför det är godkänt inom EU 
Vad är Prezista och vad används det för? 
Prezista används tillsammans med låga doser av ritonavir och andra hivläkemedel för att behandla 
patienter från 3 års ålder (som väger minst 15 kg) smittade med humant immunbristvirus typ 1 (hiv-
1), som är ett virus som orsakar förvärvat immunbristsyndrom (aids). 
För att behandla en hiv-1-infektion ges Prezista också till vuxna och ungdomar (som är minst 12 år och 
väger minst 40 kg) tillsammans med ett annat läkemedel, kobicistat, i kombination med andra 
hivläkemedel. 
Prezista innehåller den aktiva substansen darunavir. 
Hur används Prezista? 
Prezista är receptbelagt och behandling ska initieras av sjukvårdspersonal med erfarenhet av att 
hantera hivinfektioner. 
Prezista tas genom munnen i samband med måltid och finns som tabletter eller som vätska (oral 
suspension) för patienter som inte kan svälja tabletter. Läkemedlet tas alltid tillsammans med 
kobicistat (vuxna eller ungdomar) eller med ritonavir i låg dos (vuxna och barn) i kombination med 
andra hivläkemedel. Om det används tillsammans med kobicistat ska läkemedlet tas en gång dagligen. 
Om det används tillsammans med ritonavir ska läkemedlet tas en eller två gånger dagligen. 
Dosen av Prezista beror på tidigare hivbehandling, om viruset är resistent mot läkemedlet, och 
patientens ålder, vikt och allmänna hälsa. För mer information om hur du använder Prezista, läs 
bipacksedeln eller tala med läkare eller apotekspersonal. 
Hur verkar Prezista? 
Den aktiva substansen i Prezista, darunavir, är en proteashämmare. Den blockerar ett enzym som 
kallas proteas, som medverkar till hivvirusets förökning. När enzymet blockeras kan viruset inte föröka 
sig normalt och förökningshastigheten i kroppen minskar. Tillsammans med Prezista ges endera 
ritonavir eller kobicistat som förstärkare (booster). De här förstärkarna gör att darunavir bryts ned 
långsammare och därmed ökar nivåerna av darunavir i blodet. Detta gör det möjligt att ge en lägre 
dos av darunavir för samma antivirala effekt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
I kombination med andra hivläkemedel sänker Prezista mängden hiv-1 i blodet och håller den på en låg 
nivå. Prezista botar inte hiv-1-infektion, men det kan fördröja skadan på immunsystemet och 
utvecklingen av infektioner och sjukdomar som är förknippade med aids. 
Vilka fördelar med Prezista har visats i studierna? 
Sex huvudstudier på vuxna patienter visade att Prezista var effektivt när det gäller att hålla 
hivinfektion under kontroll. I samtliga studier tog patienterna också andra hivläkemedel. 
Huvudeffektmåtten var förändringar av hivnivåerna i blodet (virusbelastning). 
• 
• 
• 
• 
I en studie på 691 vuxna patienter som inte tidigare behandlats för hiv jämfördes Prezista förstärkt 
med ritonavir med lopinavir (en annan proteashämmare) förstärkt med ritonavir. Efter 48 veckor 
hade 84 procent av de patienter som fick Prezista förstärkt med ritonavir en virusbelastning under 
50 kopior/ml (287 av 343), jämfört med 78 procent av dem som fick lopinavir förstärkt med 
ritonavir (271 av 346). 
Tre studier omfattade vuxna som behandlats tidigare och som fick 600 mg Prezista två gånger om 
dagen. I en studie på 604 patienter som tidigare fått läkemedel mot hiv jämfördes Prezista 
förstärkt med ritonavir med lopinavir förstärkt med ritonavir. Efter 48 veckor hade 77 procent av 
dem som fick Prezista förstärkt med ritonavir en virusbelastning under 400 kopior/ml (211 av 
274), jämfört med 68 procent av dem som fick lopinavir förstärkt med ritonavir (189 av 280). I de 
två andra studierna, som omfattade totalt 628 patienter som tidigare behandlats med många 
läkemedel mot hiv, jämfördes Prezista förstärkt med ritonavir med andra proteashämmare som 
valts ut på grundval av patientens tidigare behandlingar och förväntade svar. Hos 70 procent av 
dem som fick den godkända dosen av Prezista förstärkt med ritonavir (92 av 131) minskade 
virusbelastningen med minst 90 procent efter 24 veckor, jämfört med 21 procent av dem som fick 
proteashämmare som jämförelseläkemedel (26 av 124). 
I den femte studien, som omfattade 590 vuxna som behandlats tidigare, fann man att Prezista 
800 mg en gång om dagen var lika effektivt som Prezista 600 mg två gånger om dagen: efter 
48 veckor hade 72 procent av de patienter som fick Prezista 800 mg en gång om dagen en 
virusbelastning under 50 kopior/ml (212 av 294), jämfört med 71 procent av dem som fick Prezista 
600 mg två gånger om dagen (210 av 296). 
Prezista i kombination med förstärkaren kobicistat utvärderades i en studie på 313 vuxna patienter 
som alla fick 800 mg Prezista och 150 mg kobicistat en gång om dagen, utöver två andra 
hivläkemedel. I studien ingick både patienter som behandlats tidigare och patienter som inte hade 
fått hivläkemedel innan. Omkring 81 procent av patienterna (253 av 313) hade en virusbelastning 
under 50 kopior/ml efter 48 veckor. 
Prezista förstärkt med ritonavir har också undersökts hos 101 barn i åldern 3–18 år som behandlats 
tidigare och hos 12 barn i åldern 12–18 år som inte behandlats tidigare och som vägde minst 40 kg. 
• 
• 
Prezista var effektivt när det gäller att hålla hivinfektionen under kontroll hos barn som behandlats 
tidigare: Hos 74 procent av barnen över 6 år (59 av 80) minskade virusbelastningen med minst 
90 procent efter 24 veckors behandling. Av barnen i åldern 3–6 år (17 av 21) hade 81 procent en 
virusbelastning under 50 kopior/ml efter 48 veckor. 
I studien av barn som inte behandlats tidigare hade 83 procent (10 av 12) en virusbelastning 
under 50 kopior/ml efter 48 veckors behandling. 
Man fann att nivåerna av Prezista förstärkt med kobicistat i blodet var likartade hos vuxna och 
ungdomar och dess effekt förväntas därför vara densamma. I en pågående studie som omfattar barn 
Prezista (darunavir)  
EMA/413582/2020  
Sida 2/3 
 
 
 
och ungdomar som behandlats tidigare hade 6 av 7 patienter i åldern 12–16 år som vägde minst 40 kg 
och som fick kobicistat och Prezista en virusbelastning under 50 kopior/ml efter 48 veckors behandling. 
Vilka är riskerna med Prezista? 
Hos vuxna är de vanligaste biverkningarna som orsakas av Prezista (kan förekomma hos fler än 
1 av 10 användare) diarré, illamående och kräkningar, huvudvärk och hudutslag. En fullständig 
förteckning över biverkningar som rapporterats för Prezista finns i bipacksedeln. 
Prezista får inte ges till patienter som har kraftigt nedsatt leverfunktion eller som tar läkemedel som 
kan minska dess effekt eller orsaka allvarliga biverkningar om det ges tillsammans med Prezista-
kombinationer. En fullständig förteckning över dessa läkemedel finns i bipacksedeln. 
Varför är Prezista godkänt i EU? 
Europeiska läkemedelsmyndigheten (EMA) fann att fördelarna med Prezista är större än riskerna och 
att Prezista kan godkännas för försäljning i EU. 
Vad görs för att garantera säker och effektiv användning av Prezista? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Prezista har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Prezista kontinuerligt. 
Biverkningar som har rapporterats för Prezista utvärderas noggrant och nödvändiga åtgärder vidtas för 
att skydda patienter. 
Mer information om Prezista 
Den 12 februari 2007 beviljades Prezista ett godkännande för försäljning som gäller i hela EU. 
Mer information om Prezista finns på EMA:s webbplats: 
ema.europa.eu/medicines/human/EPAR/prezista 
Denna sammanfattning uppdaterades senast 08-2020. 
Prezista (darunavir)  
EMA/413582/2020  
Sida 3/3 
 
 
 
