EMA/654959/2018
EMEA/H/C/002643
Mekinist (trametinib)
Sammanfattning av Mekinist och varför det är godkänt inom EU
Vad är Mekinist och vad används det för?
Mekinist är ett cancerläkemedel som används för att behandla vuxna vars cancerceller har en särskild 
genmutation (förändring) som kallas ”BRAF V600”. Det används för att behandla följande:
 Melanom (en hudcancer) som har spridit sig eller inte kan opereras bort. Mekinist ges som 
enda behandling eller i kombination med ett annat cancerläkemedel, dabrafenib.


Avancerat melanom (stadie III) efter att operation utförts. Mekinist ges i kombination med 
dabrafenib.
Avancerad icke-småcellig lungcancer. Det ges i kombination med dabrafenib.
Mekinist innehåller den aktiva substansen trametinib.
Hur används Mekinist?
Behandling med Mekinist ska inledas och övervakas av läkare med erfarenhet av att använda 
cancerläkemedel. Läkemedlet är receptbelagt.
Mekinist finns som tabletter (0,5 och 2 mg). Dosen av Mekinist är 2 mg en gång om dagen på fastande 
mage (minst 1 timme före eller 2 timmar efter måltid) och vid ungefär samma tid varje dag.
Behandlingen med Mekinist kan fortsätta så länge patienten har nytta av den. Efter operation av 
avancerat melanom fortsätter behandlingen vanligtvis i 12 månader om inte sjukdomen återkommer. 
Behandlingen kan behöva avbrytas tillfälligt eller stoppas helt, eller dosen sänkas, om vissa 
biverkningar uppträder.
För att få mer information om hur du använder Mekinist, läs bipacksedeln eller tala med läkare eller 
apotekspersonal.
Hur verkar Mekinist?
I melanom och icke-småcellig lungcancer med BRAF V600-mutationen finns en onormal form av 
proteinet BRAF, vilket aktiverar ett annat protein som kallas MEK och som deltar i stimuleringen av 
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2018. Reproduction is authorised provided the source is acknowledged.
celldelning. Detta leder till att cancern utvecklas genom att tillåta okontrollerad celldelning. Den aktiva 
substansen i Mekinist, trametinib, verkar genom att blockera MEK och genom att hindra dess 
aktivering genom BRAF, vilket saktar ner cancerns tillväxt och spridning.
Vilka fördelar med Mekinist har visats i studierna?
Mekinist har studerats på patienter vars cancer hade BRAF V600-mutationen.
Melanom
Mekinist var effektivare än cancerläkemedlen dakarbazin eller paklitaxel när det gäller att kontrollera 
melanom som hade spridit sig till andra delar av kroppen eller inte kunde opereras bort. Detta 
baserades på en huvudstudie med 322 patienter som antingen fick Mekinist eller jämförelseläkemedlet 
och som mätte hur länge patienterna levde innan deras sjukdom förvärrades. De patienter som tog 
Mekinist levde i genomsnitt 4,8 månader innan deras sjukdom förvärrades, jämfört med 1,5 månader 
för dem som fick dakarbazin eller paklitaxel.
I en kompletterande studie framkom ingen nytta av Mekinist när det gavs till patienter som inte svarat 
på tidigare behandling med ett annat läkemedel som blockerar BRAF.
Två ytterligare studier av melanom som hade spridit sig till andra delar av kroppen eller inte kunde 
opereras bort undersökte användning av kombinationen Mekinist och dabrafenib. I en studie fick 
423 patienter antingen kombinationen eller dabrafenib som enda behandling. De patienter som fick 
kombinationen levde i 11 månader utan att sjukdomen förvärrades, jämfört med 8,8 månader för dem 
som fick dabrafenib som enda behandling. I den andra studien, som omfattade 704 patienter, 
jämfördes Mekinist tillsammans med dabrafenib med ett annat läkemedel mot melanom, vemurafenib. 
De patienter som fick kombinationen levde i genomsnitt 25,6 månader jämfört med 18 månader med 
vemurafenib.
I en studie på 870 patienter med melanom stadie III som hade opererats bort jämfördes 
kombinationen Mekinist och dabrafenib som gavs under 1 år med placebo (en overksam behandling). 
Omkring 40 procent av patienterna som behandlades med kombinationen antingen dog eller fick 
tillbaka sin sjukdom efter i genomsnitt cirka 3,5 år, jämfört med 59 procent av patienterna som fick 
placebo.
Icke-småcellig lungcancer
I en huvudstudie fick 171 patienter med icke-småcellig lungcancer antingen dabrafenib kombinerat 
med Mekinist eller dabrafenib som enda behandling. Huvudeffektmåttet var andelen patienter som helt 
eller delvis svarade på behandling. Svar på behandling bedömdes genom skanning av kroppen och 
patienternas kliniska data. Användningen av Mekinist och dabrafenib ledde till ett svar hos över 
60 procent av patienterna, jämfört med 23 procent av patienterna som fick dabrafenib som enda 
behandling.
Vilka är riskerna med Mekinist?
De vanligaste biverkningarna som orsakas av Mekinist (kan uppträda hos fler än 1 av 5 personer) är 
hudutslag, diarré, trötthet, perifert ödem (svullnad, särskilt i vrister och fötter), illamående och 
akneiform dermatit (akneliknande inflammation i huden).
När Mekinist tas i kombination med dabrafenib är de vanligaste biverkningarna (kan uppträda hos fler 
än 1 av 5 personer) feber, trötthet, illamående, frossbrytningar, huvudvärk, diarré, kräkningar, 
ledsmärta och hudutslag.
MekinistMekinist (trametinib)
EMA/654959/2018
Sida 2/3
En fullständig förteckning över biverkningar och restriktioner för Mekinist finns i bipacksedeln.
Varför är Mekinist godkänt i EU?
Europeiska läkemedelsmyndigheten (EMA) fann att fördelarna med Mekinist är större än riskerna och 
att Mekinist kan godkännas för användning i EU. EMA fann att Mekinist använt som enda behandling 
eller i kombination med dabrafenib hade visat en kliniskt relevant nytta för patienter med icke-
småcellig lungcancer eller melanom som hade spridit sig eller inte kunde opereras bort. EMA fann 
också att det var till nytta för patienter med avancerat melanom som hade opererats bort. Mekinists 
biverkningar ansågs godtagbara och hanterbara med hjälp av lämpliga åtgärder.
Vad görs för att garantera säker och effektiv användning av Mekinist?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Mekinist har tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för Mekinist kontinuerligt. 
Biverkningar som har rapporterats för Mekinist utvärderas noggrant och nödvändiga åtgärder vidtas för 
att skydda patienterna.
Mer information om Mekinist
Den 30 juni 2014 beviljades Mekinist ett godkännande för försäljning som gäller i hela EU.
Mer information om Mekinist finns på EMA:s webbplats ema.europa.eu/Find medicine/Human 
medicines/European public assessment reports.
Denna sammanfattning uppdaterades senast 08-2018.
MekinistMekinist (trametinib)
EMA/654959/2018
Sida 3/3
