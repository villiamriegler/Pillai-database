EMA/601025/2014 
EMEA/H/C/003953 
Sammanfattning av EPAR för allmänheten 
Budesonide/Formoterol Teva Pharma B.V. 
budesonid/formoterol 
Detta är en sammanfattning av det offentliga europeiska utredningsprotokollet (EPAR) för 
Budesonide/Formoterol Teva Pharma B.V. Det förklarar hur EMA bedömt läkemedlet för att 
rekommendera godkännande i EU och villkoren för att använda det. Syftet är inte att ge några 
praktiska råd om hur Budesonide/Formoterol Teva Pharma B.V. ska användas. 
Praktisk information om hur Budesonide/Formoterol Teva Pharma B.V. ska användas finns i 
bipacksedeln. Du kan också kontakta din läkare eller apotekspersonal. 
Vad är Budesonide/Formoterol Teva Pharma B.V. och vad används det för? 
Budesonide/Formoterol Teva Pharma B.V. är ett läkemedel som innehåller de aktiva substanserna 
budesonid och formoterol. Det används för behandling av astma hos vuxna för vilka en 
kombinationsprodukt anses lämplig. Det kan ges till patienter vars sjukdom inte är tillräckligt 
kontrollerad av behandlingen med andra astmaläkemedel som kallas kortikosteroider och 
”kortverkande beta 2-agonister” och som tas genom inhalation, eller till patienter vars sjukdom är 
tillräckligt kontrollerad av behandlingen med kortikosteroider och ”långverkande beta 2-agonister” som 
tas genom inhalation. 
Budesonide/Formoterol Teva Pharma B.V. är ett ”hybridläkemedel”. Detta innebär att det är likt ett 
referensläkemedel som innehåller samma aktiva substanser, men Budesonide/Formoterol Teva Pharma 
B.V. ges med hjälp av en annan inhalator. Referensläkemedlet för Budesonide/Formoterol Teva 
Pharma B.V. är Symbicort Turbohaler. 
Hur används Budesonide/Formoterol Teva Pharma B.V.? 
Läkemedlet är receptbelagt. Det finns som ett inhalationspulver i en bärbar inhalator som ger en 
bestämd dos av läkemedlet vid varje inhalation. Budesonide/Formoterol Teva Pharma B.V. kan 
användas för regelbunden behandling av astma. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
 
För regelbunden behandling av astma är den rekommenderade dosen 1–4 inhalationer två gånger om 
dagen, beroende på den använda styrkan och astmans svårighetsgrad. För att lindra symtomen av 
astma bör patienten ta en separat ”vid behov”-inhalation för symtomlindring. Patienter som behöver ta 
mer än 8 inhalationer per dag bör tala med sin läkare för att få sin astmabehandling omprövad. 
Mer information finns i bipacksedeln. 
Hur verkar Budesonide/Formoterol Teva Pharma B.V.? 
De två aktiva substanserna i Budesonide/Formoterol Teva Pharma B.V. är välkända och finns i flera 
läkemedel som används för behandling av astma, antingen ensamt eller i kombination med andra 
läkemedel. 
Budesonid tillhör en grupp antiinflammatoriska läkemedel som kallas kortikosteroider. Det verkar på 
ett liknande sätt som naturligt förekommande kortikosteroidhormoner, och minskar immunsystemets 
aktivitet genom att binda till receptorer i olika typer av immunceller. Detta leder till minskad frisättning 
av substanser som medverkar i inflammationsprocessen, såsom histamin, och hjälper på så vis till att 
hålla luftvägarna öppna så att patienten kan andas lättare. 
Formoterol är en långverkande beta 2-agonist. Den verkar genom att fästa vid receptorer som kallas 
beta 2-receptorer och finns i musklerna i luftvägarna. När den fäster vid dessa receptorer får den 
musklerna att slappna av, vilket hjälper till att hålla luftvägarna öppna så att patienten kan andas 
lättare. 
Vilka är fördelarna och riskerna med Budesonide/Formoterol Teva Pharma 
B.V.? 
Studier utfördes för att visa att Budesonide/Formoterol Teva Pharma B.V. är bioekvivalent med 
referensläkemedlet (dvs. bildar samma halter av den aktiva substansen i kroppen) och att de två 
läkemedlen verkar på samma sätt. Nyttan och riskerna med Budesonide/Formoterol Teva Pharma B.V. 
anses därför vara desamma som för referensläkemedlet. 
Varför godkänns Budesonide/Formoterol Teva Pharma B.V.? 
Kommittén för humanläkemedel (CHMP) fann att det styrkts att Budesonide/Formoterol Teva Pharma 
B.V. 160/4,5 mikrogram och 320/9 mikrogram har likvärdig kvalitet och är bioekvivalent med de 
motsvarande styrkorna av Symbicort Turbohaler. Liksom för Symbicort Turbohaler menade därför 
CHMP att nyttan är större än den identifierade risken. Kommittén rekommenderade att 
Budesonide/Formoterol Teva Pharma B.V. skulle godkännas för försäljning. 
Vad görs för att garantera säker och effektiv användning av 
Budesonide/Formoterol Teva Pharma B.V.? 
En riskhanteringsplan har tagits fram för att se till att Budesonide/Formoterol Teva Pharma B.V. 
används så säkert som möjligt. I enlighet med denna plan har säkerhetsinformation tagits med i 
produktresumén och bipacksedeln för Budesonide/Formoterol Teva Pharma B.V. Där anges också 
lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Budesonide/Formoterol Teva Pharma B.V.  
EMA/601025/2014 
Sida 2/3 
 
 
 
Mer information om Budesonide/Formoterol Teva Pharma B.V. 
Den 19 november 2014 beviljade Europeiska kommissionen ett godkännande för försäljning av 
Budesonide/Formoterol Teva Pharma B.V. som gäller i hela EU. 
EPAR och sammanfattningen av riskhanteringsplanen för Budesonide/Formoterol Teva Pharma B.V. 
finns i sin helhet på EMA:s webbplats: ema.europa.eu/Find medicine/Human medicines/European 
public assessment reports. Mer information om behandling med Budesonide/Formoterol Teva Pharma 
B.V. finns i bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2014. 
Budesonide/Formoterol Teva Pharma B.V.  
EMA/601025/2014 
Sida 3/3 
 
 
 
