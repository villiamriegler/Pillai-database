EMA/971273/2011  
EMEA/H/C/1137 
Sammanfattning av EPAR för allmänheten 
Clopidogrel Krka d.d.(1) 
klopidogrel 
Detta är en sammanfattning av det offentliga europeiska utredningsprotokollet (EPAR) för Clopidogrel 
Krka d.d. Det förklarar hur Kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Clopidogrel Krka d.d.? 
Clopidogrel Krka d.d. är ett läkemedel som innehåller den aktiva substansen klopidogrel. Det finns som 
rosa, runda tabletter (75 mg). 
Clopidogrel Krka d.d. är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet är Plavix. Mer information om generiska läkemedel 
finns i dokumentet med frågor och svar här. 
Vad används Clopidogrel Krka d.d. för? 
Clopidogrel Krka d.d. ges till vuxna för att förebygga aterotrombotiska händelser (problem som 
orsakas av blodproppar och åderförkalkning). Clopidogrel Krka d.d. kan ges till följande grupper av 
patienter: 
 
Patienter som nyligen har haft en myokardinfarkt (hjärtinfarkt). Man kan börja med Clopidogrel 
Krka d.d. ett par dagar efter infarkten och upp till 35 dagar efter den. 
 
Patienter som nyligen har haft en s.k. ischemisk stroke, en stroke (ett slaganfall) som orsakas av 
att blodförsörjningen till hjärnan är otillräcklig. Man kan börja med Clopidogrel Krka d.d. mellan sju 
dagar och upp till sex månader efter stroken. 
 
Patienter med perifer artärsjukdom (problem med blodflödet i artärerna). 
(1) Kallades tidigare Zopya.  
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
                                               
Läkemedlet är receptbelagt. 
Hur används Clopidogrel Krka d.d.? 
Standarddosen av Clopidogrel Krka d.d. är en 75 mg-tablett en gång dagligen, som tas med eller utan 
föda. 
Hur verkar Clopidogrel Krka d.d.? 
Den aktiva substansen i Clopidogrel Krka d.d., klopidogrel, är en trombocytaggregationshämmare. Det 
betyder att den hjälper till att förhindra att det bildas blodproppar. När blodet koagulerar beror det på 
att vissa celler i blodet som kallas blodplättar aggregerar (klibbar ihop). Klopidogrel hindrar 
blodplättarna från att aggregera genom att hindra ett ämne som kallas ADP från att fästa vid en 
särskild receptor på blodplättarnas yta. Detta gör att blodplättarna inte blir ”klibbiga”, vilket minskar 
risken för att det bildas blodproppar och hjälper till att förhindra en ny hjärtinfarkt eller stroke. 
Hur har Clopidogrel Krka d.d.:s effekt undersökts? 
Eftersom Clopidogrel Krka d.d. är ett generiskt läkemedel har studierna begränsats till tester som visar 
att det är bioekvivalent med referensläkemedlet Plavix. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Clopidogrel Krka d.d.? 
Eftersom Clopidogrel Krka d.d. är ett generiskt läkemedel och är bioekvivalent med referensläkemedlet 
anses dess fördelar och risker vara desamma som hos referensläkemedlet. 
Varför har Clopidogrel Krka d.d. godkänts? 
CHMP fann att det styrkts att Clopidogrel Krka d.d. i enlighet med EU:s krav har likvärdig kvalitet och 
är bioekvivalent med Plavix. CHMP fann därför att nyttan är större än de konstaterade riskerna, liksom 
för Plavix. Kommittén rekommenderade att Clopidogrel Krka d.d. skulle godkännas för försäljning. 
Mer information om Clopidogrel Krka d.d. 
Den 21 september 2009 beviljade Europeiska kommissionen ett godkännande för försäljning av Zopya 
som gäller i hela EU. Den 18 maj 2011 ändrades läkemedlets namn till Clopidogrel Krka d.d. 
Det offentliga europeiska utredningsprotokollet (EPAR) för Clopidogrel Krka d.d. finns i sin helhet på 
EMA:s webbplats ema.europa.eu/Find medicine/Human medicines/European Public Assessment 
Reports. Mer information om behandling med Clopidogrel Krka d.d. finns i bipacksedeln (ingår också i 
EPAR). Du kan också kontakta din läkare eller apotekspersonal. 
Det offentliga europeiska utredningsprotokollet (EPAR) för referensläkemedlet finns också i sin helhet 
på EMA:s webbplats. 
Denna sammanfattning uppdaterades senast 12-2011. 
Clopidogrel Krka d.d.(F F)  
EMA/971273/2011  
Sida 2/2
 
 
 
 
 
