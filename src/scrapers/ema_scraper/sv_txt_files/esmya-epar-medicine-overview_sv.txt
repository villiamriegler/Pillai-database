EMA/618362/2020 
EMEA/H/C/002041 
Esmya (ulipristalacetat) 
Sammanfattning av Esmya och varför det är godkänt inom EU 
Vad är Esmya och vad används det för? 
Esmya är ett läkemedel som används för att behandla måttliga till allvarliga symtom på myom i 
livmodern. Myom i livmodern kallas även uterina fibroider och är icke-cancerösa (godartade) tumörer i 
livmodern (uterus). 
Esmya är endast avsett för kvinnor som ännu inte nått klimakteriet och för vilka fibroid embolisering 
(ett icke-kirurgiskt ingrepp för att blockera artärerna som livnär de fibroiderna) eller kirurgi inte är 
lämpligt eller inte har fungerat. 
Läkemedlet innehåller den aktiva substansen ulipristalacetat. 
Hur används Esmya? 
Esmya är receptbelagt och behandling ska inledas och övervakas av en läkare med erfarenhet av att 
diagnostisera och behandla myom i livmodern. 
Läkemedlet finns som tabletter (5 mg) som ska tas genom munnen. Den rekommenderade dosen är 
en tablett om dagen i upp till tre månader (en behandlingscykel). Behandlingscykeln kan sedan 
upprepas. Behandlingen ska alltid inledas under menstruationsperiodens första vecka. 
För mer information om hur du använder Esmya, läs bipacksedeln eller tala med läkare eller 
apotekspersonal. 
Hur verkar Esmya? 
Den aktiva substansen i Esmya, ulipristalacetat, blockerar aktiviteten av progesteron, ett hormon som 
medverkar i kontrollen av tillväxten av livmoderslemhinnan. Hos vissa kvinnor kan progesteron främja 
tillväxten av myom (fibroider), vilket kan ge upphov till symtom som kraftig uterin blödning (blödning 
från livmodern under eller utanför menstruationsperioden), anemi (lågt antal röda blodkroppar) och 
buksmärta (t.ex. menstruationssmärta). När progesteronaktiviteten blockeras slutar fibroidcellerna att 
dela sig och dör så småningom, så att både fibroidernas storlek och de symtom de ger upphov till 
minskar. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union 
© European Medicines Agency, 2021. Reproduction is authorised provided the source is acknowledged. 
 
 
 
 
 
 
Vilka fördelar med Esmya har visats i studierna? 
Esmya förbättrade symtomen på myom i livmodern i två huvudstudier på 549 kvinnor som skulle 
genomgå operation för att avlägsna myomen. 
I den första studien minskade den uterina blödningen hos 92 procent av kvinnorna som tog Esmya 
under tre månader (en behandlingscykel), jämfört med 19 procent av kvinnorna som tog placebo 
(overksam behandling). Efter behandling med Esmya var också fibroiderna mindre till storleken än hos 
patienterna i placebogruppen. 
I den andra studien var tre månaders behandling med Esmya lika effektivt som leuprorelin (ett annat 
läkemedel mot myom) när det gällde att minska kraftig uterin blödning. Blödningen minskade hos 
90 procent av kvinnorna som behandlades med Esmya, jämfört med 89 procent av kvinnorna som 
behandlades med leuprorelin. 
Långtidsbehandling med Esmya har undersökts i en huvudstudie med 451 kvinnor under fyra 
behandlingscykler på tre månader var. Av de kvinnor som fick 5 mg Esmya hade 49 procent (95 av de 
195 kvinnor som bedömdes) inte mer än en dag med stänkblödning (minimal uterin blödning) inom ett 
intervall på 5 veckor efter varje behandlingscykel, och efter den fjärde behandlingscykeln hade 
70 procent inte mer än en dag med stänkblödning inom ett intervall på 5 veckor efter varje 
behandlingscykel. Fibroiderna krympte dessutom. 
Vilka är riskerna med Esmya? 
De vanligaste biverkningarna som orsakas av Esmya (kan förekomma hos fler än 1 av 10 användare) 
är amenorré (utebliven menstruationsperiod), endometrieförtjockning (förtjockning av 
livmoderslemhinnan) och värmevallningar. 
Esmya får inte ges till gravida eller ammande kvinnor, kvinnor som blöder från genitalområdet av 
andra orsaker än myom i livmodern, kvinnor som har cancer i livmodern, cervix (livmoderhalsen), 
äggstockarna eller brösten, eller som har leverproblem. 
En fullständig förteckning över biverkningar och restriktioner för Esmya finns i bipacksedeln. 
Varför är Esmya godkänt i EU? 
Esmya är effektivt när det gäller att lindra symtomen av och minska storleken på myom i livmodern 
när det används i upp till fyra behandlingscykler. 
Eftersom sällsynta men allvarliga fall av leverskada (som kräver levertransplantation) har konstaterats 
hos kvinnor som tar läkemedlet, har Europeiska läkemedelsmyndigheten rekommenderat att 
läkemedlet endast får användas av kvinnor hos vilka kirurgi eller uterin fibroid embolisering inte är 
lämpliga alternativ eller inte har fungerat. Åtgärder har införts för att minimera risken för allvarlig 
leverskada.1 Endometrieförtjockning sågs visserligen hos vissa patienter, men denna försvann 
vanligtvis efter avslutad behandling. 
Europeiska läkemedelsmyndigheten (EMA) fann att fördelarna med Esmya är större än riskerna och att 
Esmya kan godkännas för försäljning i EU. 
Vad görs för att garantera säker och effektiv användning av Esmya? 
Företaget som marknadsför Esmya kommer att se till att läkare som förväntas ordinera läkemedlet får 
utbildningsmaterial med information om Esmyas säkerhet och rekommendationer om att överväga alla 
1 Se resultatet av säkerhetsgranskningen från 2020 här. 
Esmya (ulipristalacetat)  
EMA/618362/2020  
Sida 2/3 
 
 
 
 
behandlingsalternativ med patienterna samt övervaka leverfunktionen och eventuella 
endometrieförändringar under behandlingens gång. Ett informationskort kommer också att ges till 
patienterna för att upplysa dem om risken för leverskada och behovet av leverövervakning samt för att 
uppmana dem att kontakta läkare om de utvecklar symtom på leverskada (t.ex. trötthet, gulfärgning 
av huden, mörkfärgning av urinen, illamående och kräkningar). 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Esmya har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Esmya kontinuerligt. 
Biverkningar som har rapporterats för Esmya utvärderas noggrant och nödvändiga åtgärder vidtas för 
att skydda patienterna. 
Mer information om Esmya 
Den 23 februari 2012 beviljades Esmya ett godkännande för försäljning som gäller i hela EU. 
Mer information om Esmya finns på EMA:s webbplats: ema.europa.eu/medicines/human/EPAR/esmya 
Denna sammanfattning uppdaterades senast 12-2020. 
Esmya (ulipristalacetat)  
EMA/618362/2020  
Sida 3/3 
 
 
 
 
