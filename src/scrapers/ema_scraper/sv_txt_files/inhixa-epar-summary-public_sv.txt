EMA/33241/2022 
EMEA/H/C/004264 
Inhixa (enoxaparinnatrium) 
Sammanfattning av Inhixa och varför det är godkänt inom EU 
Vad är Inhixa och vad används det för? 
Inhixa är ett blodförtunnande läkemedel (ett läkemedel som förebygger blodproppar) som ges till 
vuxna för att 
• 
• 
• 
• 
• 
• 
förhindra venös tromboemboli (blodproppar som bildas i venerna och hindrar blodflödet), särskilt 
för patienter som ska opereras eller som löper större risk att få proppar eftersom de är 
sängliggande på grund av sjukdom, 
behandla djup ventrombos (DVT, där proppen bildas i en djup ven, vanligtvis i benet) och 
lungemboli (en blodpropp i blodkärlen till lungorna), 
behandla DVT och lungemboli hos patienter med aktiv cancer och förhindra att dessa 
koagulationsproblem uppstår igen, 
behandla instabil angina (en allvarlig typ av bröstsmärta som orsakas av problem med blodflödet 
till hjärtat), 
behandla vissa typer av myokardinfarkt (hjärtinfarkt), 
förhindra att det bildas proppar när blodet cirkulerar genom hemodialys för att avlägsna giftiga 
ämnen. 
Vid behandlingen av instabil angina och hjärtinfarkt ges Inhixa tillsammans med acetylsalicylsyra. 
Inhixa innehåller den aktiva substansen enoxaparinnatrium och är en biosimilar (liknande biologiskt 
läkemedel), vilket innebär att Inhixa i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Inhixa är Clexane. Mer 
information om biosimilarer finns här. 
Hur används Inhixa? 
Inhixa ges vanligtvis som en injektion under huden, men vid behandlingen av en typ av hjärtinfarkt 
som kallas akut hjärtinfarkt med ST-höjning (STEMI) ger man det först som en injektion i en ven. För 
att förhindra proppar i hemodialysmaskiner injiceras det direkt i slangen som leder blodet. Dosen och 
hur länge läkemedlet ges, liksom om det ges tillsammans med andra läkemedel, beror på vilket 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
tillstånd som ska förhindras eller behandlas. Doserna måste justeras för patienter med gravt nedsatt 
njurfunktion. 
Läkemedlet är receptbelagt. För mer information om hur du använder Inhixa, läs bipacksedeln eller 
tala med läkare eller apotekspersonal. 
Hur verkar Inhixa? 
När det bildas blodproppar i blodkärl kan de begränsa blodflödet till organen, inklusive hjärtat. Den 
aktiva substansen i Inhixa, enoxaparin, ingår i en grupp blodförtunnande läkemedel som kallas 
lågmolekylära hepariner. Enoxaparin ökar effekten av antitrombin III, en naturlig substans som 
kontrollerar blodets koagulationsfaktorer och hjälper till att förhindra att blodet levras inne i kroppen. 
Detta bidrar till att stoppa bildandet av nya blodproppar och kontrollerar dem som redan finns. 
Vilka fördelar med Inhixa har visats i studierna? 
Laboratoriestudier där Inhixa jämfördes med Clexane visade att den aktiva substansen i Inhixa är 
mycket lik den i Clexane när det gäller uppbyggnad, renhet och biologisk aktivitet. 
Dessutom har en studie på 20 friska försökspersoner visat att samma doser av de två produkterna 
som gavs som injektion under huden framkallade likartade effekter på blodets koagulationsfaktorer, 
med användning av olika mått som återger hur läkemedlet verkar i kroppen. 
Företaget lämnade även information från publicerade studier som visade fördelarna med enoxaparin 
när det gällde att förhindra och behandla blodproppar. 
Eftersom Inhixa är en biosimilar behöver inte studierna om enoxaparins effekt och säkerhet som 
utförts med Clexane utföras på nytt med Inhixa. 
Vilka är riskerna med Inhixa? 
Inhixas säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Clexane ger upphov till. 
Den vanligaste biverkningen som orsakas av Inhixa (kan förekomma hos fler än 1 av 10 användare) är 
blödning. Allvarlig blödning kan förekomma hos cirka 4 av 100 personer som får Inhixa för att 
förhindra blodproppar under operation. Dessutom är förhöjda nivåer av leverenzymer i blodet (ett 
tecken på möjliga leverproblem) mycket vanliga (kan förekomma hos fler än 1 av 10 användare). 
En fullständig förteckning över biverkningar som rapporterats för Inhixa finns i bipacksedeln. 
Inhixa får inte användas till patienter med befintlig större blödning, grava störningar i 
blodkoagulationen, eller med tillstånd som ökar risken för blödning eller risker med blödning, såsom 
magsår eller stroke. En fullständig förteckning över restriktioner finns i bipacksedeln. 
Varför är Inhixa godkänt i EU? 
Europeiska läkemedelsmyndigheten (EMA) fann att det styrkts att Inhixa i enlighet med EU:s krav för 
biosimilarer i hög grad liknar Clexane när det gäller struktur, renhet och biologisk aktivitet och att 
Inhixa har samma effekt på blodets koagulationsfaktorer. Säkerhetsprofilerna för de två läkemedlen 
ansågs också likartade, baserat på laboratorietester. 
Alla dessa data ansågs räcka för att dra slutsatsen att Inhixa kommer att verka på samma sätt som 
Clexane vad gäller effekt och säkerhet vid dess godkända användningar. EMA fann därför att 
Inhixa (enoxaparinnatrium)  
EMA/33241/2022  
Sida 2/3 
 
 
 
fördelarna är större än de konstaterade riskerna, liksom för Clexane, och att Inhixa kan godkännas för 
försäljning i EU. 
Vad görs för att garantera säker och effektiv användning av Inhixa? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Inhixa har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Inhixa kontinuerligt. Misstänkta 
biverkningar som har rapporterats för Inhixa utvärderas noggrant och nödvändiga åtgärder vidtas för 
att skydda patienter. 
Mer information om Inhixa 
Den 15 september 2016 beviljades Inhixa ett godkännande för försäljning som gäller i hela EU. 
Mer information om Inhixa finns på EMA:s webbplats: 
ema.europa.eu/medicines/human/EPAR/inhixa. 
Denna sammanfattning uppdaterades senast 04-2022. 
Inhixa (enoxaparinnatrium)  
EMA/33241/2022  
Sida 3/3 
 
 
 
