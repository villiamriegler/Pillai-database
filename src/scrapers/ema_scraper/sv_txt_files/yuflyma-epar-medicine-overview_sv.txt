EMA/539305/2023 
EMEA/H/C/005188 
Yuflyma (adalimumab) 
Sammanfattning av Yuflyma och varför det är godkänt inom EU 
Vad är Yuflyma och vad används det för? 
Yuflyma är ett läkemedel som verkar på immunsystemet (kroppens naturliga försvar) och används för 
att behandla följande tillstånd: 
• 
• 
Plackpsoriasis (en sjukdom som orsakar röda, fjällande hudfläckar). 
Psoriasisartrit (en sjukdom som orsakar röda, fjällande hudfläckar och inflammation i lederna). 
•  Reumatoid artrit (en sjukdom som orsakar inflammation i lederna). 
• 
Polyartikulär juvenil idiopatisk artrit och entesitrelaterad artrit (båda dessa sjukdomar är sällsynta 
och orsakar inflammation i lederna). 
•  Axial spondyloartrit (inflammation i ryggraden som orsakar ryggsmärta), inbegripet ankyloserande 
spondylit och när det finns tydliga tecken på inflammation men inga belägg för sjukdom vid 
röntgen. 
•  Crohns sjukdom (en sjukdom som orsakar inflammation i mag-tarmkanalen). 
•  Ulcerös kolit (en sjukdom som orsakar inflammation och sår i tarmväggen). 
•  Hidradenitis suppurativa (acne inversa), en kronisk hudsjukdom som orsakar knölar, abscesser 
(varbölder) och ärrbildning på huden. 
• 
Icke-infektiös uveit (inflammation i skiktet under den vita delen av ögongloben). 
Yuflyma ges vanligen till vuxna när deras sjukdom är allvarlig, måttligt allvarlig eller förvärras, eller 
när patienterna inte kan få andra behandlingar. För mer information om hur du använder Yuflyma vid 
samtliga tillstånd, inbegripet när det kan ges till barn, läs bipacksedeln eller tala med läkare eller 
apotekspersonal. 
Yuflyma är en biosimilar, vilket innebär att Yuflyma i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Yuflyma är Humira. Mer 
information om biosimilarer finns här. 
Yuflyma innehåller den aktiva substansen adalimumab. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2024. Reproduction is authorised provided the source is acknowledged. 
 
 
 
 
 
 
 
Hur används Yuflyma? 
Yuflyma finns i en förfylld spruta eller penna och ges som injektion under huden, vanligen varannan 
vecka. Dosen och hur ofta injektioner ges beror på det tillstånd som ska behandlas. Dosen till barn 
beräknas vanligtvis utifrån barnets vikt. Efter instruktion kan patienterna eller deras vårdare injicera 
Yuflyma om läkaren anser att det är lämpligt. 
Yuflyma är receptbelagt och behandling måste inledas och övervakas av en läkare som har erfarenhet 
av att behandla de sjukdomar som Yuflyma används mot. Ögonspecialister som behandlar uveit ska 
även rådfråga läkare som har erfarenhet av att använda adalimumab. 
För mer information om hur du använder Yuflyma, läs bipacksedeln eller tala med läkare eller 
apotekspersonal. 
Hur verkar Yuflyma? 
Den aktiva substansen i Yuflyma, adalimumab, är en monoklonal antikropp (ett slags protein) som har 
utformats för att känna igen och binda till en substans i kroppen som kallas tumörnekrosfaktor (TNF). 
TNF medverkar i inflammationsförloppet och finns i höga halter hos patienter med de sjukdomar som 
Yuflyma används för att behandla. Genom att binda till TNF blockerar adalimumab TNF:s aktivitet och 
minskar på så sätt inflammationen och andra sjukdomssymtom. 
Vilka fördelar med Yuflyma har visats i studierna? 
Laboratoriestudier där man jämförde Yuflyma med Humira har visat att den aktiva substansen i 
Yuflyma är mycket lik den i Humira vad gäller struktur, renhet och biologisk aktivitet. Studier har 
också visat att i Yuflyma och Humira producerar liknande halter av den aktiva substansen i kroppen. 
En studie som omfattade 648 patienter med måttlig till svår reumatoid artrit har dessutom visat att 
Yuflyma var lika effektivt som Humira när det gällde att lindra symtomen på sjukdomen när det gavs 
tillsammans med metotrexat. Efter 24 veckor uppvisade 83 procent (268 av 324) av patienterna en 
förbättring av symtompoängen (som kallas ACR20) på minst 20 procent med båda läkemedlen. 
Eftersom Yuflyma är en biosimilar behöver inte studierna av adalimumabs effekt och säkerhet som 
utförts med Humira utföras på nytt med Yuflyma. 
Vilka är riskerna med Yuflyma? 
En fullständig förteckning över biverkningar och restriktioner för Yuflyma finns i bipacksedeln. 
Yuflymas säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Humira ger upphov till. 
De vanligaste biverkningarna som orsakas av adalimumab (kan förekomma hos fler än 1 av 
10 användare) är infektioner (däribland i näsa, hals och bihålor), reaktioner på injektionsstället 
(rodnad, klåda, blödning, smärta eller svullnad), huvudvärk och muskel- och skelettsmärta. Liksom 
andra läkemedel i samma klass kan Yuflyma påverka immunsystemets förmåga att bekämpa 
infektioner och cancer, och det har förekommit vissa fall av allvarliga infektioner och blodcancer hos 
patienter som använt adalimumab. 
Andra sällsynta och allvarliga biverkningar av adalimumab (kan förekomma hos upp till 1 av 
1 000 användare) är oförmåga hos benmärgen att bilda blodkroppar, nervsjukdom, lupus och 
lupusliknande tillstånd (där immunsystemet angriper patientens egna vävnader och orsakar 
Yuflyma (adalimumab)  
EMA/539305/2023 
Sida 2/3 
 
 
 
inflammation och organskador) samt Stevens-Johnsons syndrom (livshotande reaktion med 
influensaliknande symtom och smärtsamma utslag som drabbar huden, munnen, ögonen och 
könsorganen). 
Yuflyma får inte ges till patienter med aktiv tuberkulos eller andra allvarliga infektioner, eller till 
patienter med måttlig till allvarlig hjärtsvikt (när hjärtat inte förmår pumpa runt tillräckligt med blod i 
kroppen). 
Varför är Yuflyma godkänt i EU? 
Europeiska läkemedelsmyndigheten (EMA) fann att det styrkts att Yuflyma i enlighet med EU:s krav för 
biosimilarer har en struktur, renhet och biologisk aktivitet som är mycket lik Humiras och att Yuflyma 
fördelas i kroppen på samma sätt. Dessutom har en studie på patienter med reumatoid artrit visat att 
Yuflyma är lika säkert och effektivt som Humira. 
Alla dessa data ansågs räcka för att dra slutsatsen att Yuflyma kommer att verka på samma sätt som 
Humira vad gäller effekt och säkerhet vid dess godkända indikationer. Myndigheten fann därför att 
fördelarna med Yuflyma är större än de konstaterade riskerna, liksom för Humira, och att Yuflyma kan 
godkännas för försäljning i EU. 
Vad görs för att garantera säker och effektiv användning av Yuflyma? 
Patienter som behandlas med Yuflyma ska få ett påminnelsekort med information om läkemedlets 
säkerhet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Yuflyma har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Yuflyma kontinuerligt. 
Biverkningar som har rapporterats för Yuflyma utvärderas noggrant och nödvändiga åtgärder vidtas för 
att skydda patienterna. 
Mer information om Yuflyma 
Den 11 februari 2021 beviljades Yuflyma ett godkännande för försäljning som gäller i hela EU. 
Mer information om Yuflyma finns på EMA:s webbplats: 
ema.europa.eu/medicines/human/EPAR/yuflyma. 
Denna sammanfattning uppdaterades senast 12-2023. 
Yuflyma (adalimumab)  
EMA/539305/2023 
Sida 3/3 
 
 
 
