EMA/990693/2011  
EMEA/H/C/001225 
Sammanfattning av EPAR för allmänheten 
Colobreathe 
kolistimetatnatrium 
Detta är en sammanfattning av det offentliga europeiska utredningsprotokollet (EPAR) för Colobreathe. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Colobreathe? 
Colobreathe är ett läkemedel som innehåller den aktiva substansen kolistimetatnatrium. Det finns som 
kapslar som innehåller ett inhalationspulver för användning med en inhalator.  
Vad används Colobreathe för? 
Colobreathe används för att behandla långvariga lunginfektioner orsakade av bakterien Pseudomonas 
aeruginosa hos patienter över sex års ålder som har cystisk fibros.  
Cystisk fibros är en ärftlig sjukdom som påverkar cellerna i lungorna och körtlarna i 
matsmältningskanalen och bukspottskörteln som utsöndrar vätskor som slem och magsaft. Vid cystisk 
fibros blir dessa vätskor tjocka och trögflytande och blockerar luftvägarna och flödet av magsaft. 
Ansamlingen av slem i lungorna gör att bakterierna kan växa lättare, vilket leder till infektioner, med 
skador i lungorna och andningsproblem. Bakteriell lunginfektion med P. aeruginosa är vanligt hos 
patienter med cystisk fibros. 
Läkemedlet är receptbelagt. 
Hur används Colobreathe? 
Colobreathe-kapslarnas innehåll ska inhaleras med hjälp av en pulverinhalator som kallas Turbospin. 
Det ska inte inhaleras med något annat instrument. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 840  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
Rekommenderad dos är en kapsel två gånger om dagen, som tas så nära 12 timmar ifrån varandra 
som möjligt. Den allra första dosen vid behandlingens början ska tas under medicinsk övervakning. 
Behandlingen kan fortsätta så länge som läkaren anser att patienten har nytta av den.  
Om patienten också får andra behandlingar för cystisk fibros så bör de tas i följande ordningsföljd: 
inhalerad bronkdilaterare, andningsgymnastik, andra inhalerade läkemedel och sedan Colobreathe. 
Hur verkar Colobreathe? 
Den aktiva substansen i Colobreathe, kolistimetatnatrium, är ett antibiotikum i polymyxin-gruppen. 
Polymyxiner förstör bakteriernas cellmembran genom att samverka med vissa komponenter i deras 
membran som kallas fosfolipider. Polymyxinerna är inriktade på en grupp bakterier som kallas Gram-
negativa bakterier, som P. aeruginosa tillhör, eftersom deras cellmembran innehåller en hög andel 
fosfolipider.  
Kolistimetatnatrium är ett välkänt antibiotikum som har använts i många år för att behandla 
lunginfektion hos patienter med cystisk fibros, och finns i form av en lösning som används med en 
nebulisator (en maskin som omvandlar en lösning till aerosol, som patienten kan andas in). 
Colobreathe, som inhalationspulver, förväntas vara mer bekvämt för patienterna att använda än 
nebulisatorer.  
Hur har Colobreathes effekt undersökts? 
Effekterna av Colobreathe prövades först i olika experimentmodeller innan de studerades på 
människor.  
Colobreathe jämfördes med ett annat läkemedel, tobramycin nebulisatorlösning, hos 380 patienter 
över sex års ålder som hade cystisk fibros med lunginfektion orsakad av P. aeruginosa. Patienternas 
tillstånd hade stabiliserats genom behandling med tobramycin före studien. Huvudmåttet på effekt 
baserades på förbättring av FEV1, justerat med hänsyn till patientens ålder och längd, efter 24 veckor. 
FEV1 är så mycket luft en person kan andas ut på en sekund. 
Vilken nytta har Colobreathe visat vid studierna? 
Colobreathe stod sig väl i jämförelse med tobramycin-behandling, med tanke på att patienterna redan 
hade stabiliserats på tobramycin nebulisator. För de patienter som slutförde studien låg förbättringen 
av FEV1, justerat med hänsyn till patientens ålder och längd, på 0,39 procent med Colobreathe jämfört 
med 0,78 procent med tobramycin. De förbättringar av FEV1 som sågs med Colobreathe ansågs ge 
tillräckliga bevis för effektiviteten, med tanke på att patienterna i studien redan hade stabiliserats på 
tobramycin nebulisator. 
Vilka är riskerna med Colobreathe? 
De vanligaste biverkningarna av Colobreathe som observerats i studier var obehaglig smak, hosta, 
halsirritation, svårighet att andas och dysfoni (svårighet att tala). Inhalation kan också leda till hosta 
eller bronkialspasm (sammandragning av luftvägarnas muskler), som kan kontrolleras genom att 
patienterna först behandlas med inhalerade beta-2 agonist-läkemedel. En fullständig förteckning över 
biverkningar som rapporterats för Colobreathe finns i bipacksedeln. 
Colobreathe får inte användas av personer som är överkänsliga (allergiska) mot kolistimetatnatrium 
eller mot kolistinsulfat eller polymyxin B. 
Colobreathe  
Sida 2/3
 
 
 
 
Varför har Colobreathe godkänts? 
CHMP drog slutsatsen att de måttliga förbättringar av FEV1 som sågs med Colobreathe gav tillräckliga 
bevis för läkemedlets effektivitet, med tanke på att större förbättringar inte kunde förväntas hos 
patienter vars tillstånd redan hade stabiliserats på tobramycin nebulisator. Dessutom lade kommittén 
märke till att patienter i allmänhet föredrar att inhalera pulver framför att använda en nebulisator. 
Biverkningarna i samband med Colobreathe betraktades som acceptabla. Inga allvarligare biverkningar 
observerades med Colobreathe än med tobramycin. 
Kommittén fann därför att nyttan med Colobreathe är större än riskerna och rekommenderade att 
Colobreathe skulle godkännas för försäljning. 
Vad görs för att garantera säker användning av Colobreathe? 
Företaget som tillverkar Colobreathe kommer att tillhandahålla utbildningspaket till patienter och 
vårdpersonal. Paketen ska innehålla information om behovet av att hålla sig till behandlingen, 
anvisningar om hur läkemedlet används och information om biverkningar. 
Mer information om Colobreathe 
Den 13 februari 2012 beviljade Europeiska kommissionen ett godkännande för försäljning av 
Colobreathe som gäller i hela Europeiska unionen. 
Det offentliga europeiska utredningsprotokollet (EPAR) finns i sin helhet på EMA:s webbplats: 
ema.europa.eu/Find medicine/Human medicines/European Public Assessment Reports. Mer information 
om behandling med Colobreathe finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 10-2011. 
Colobreathe  
Sida 3/3
 
 
 
 
