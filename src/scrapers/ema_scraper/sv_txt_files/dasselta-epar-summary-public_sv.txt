EMA/942764/2011  
EMEA/H/C/002310 
Sammanfattning av EPAR för allmänheten 
Dasselta 
desloratadin 
Detta är en sammanfattning av det offentliga europeiska utredningsprotokollet (EPAR) för Dasselta. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Dasselta? 
Dasselta är ett läkemedel som innehåller den aktiva substansen desloratadin. Det finns som tabletter 
(5 mg). 
Dasselta är ett generiskt läkemedel, vilket innebär att det liknar ett referensläkemedel som redan är 
godkänt i EU. Referensläkemedlet är Aerius. Mer information om generiska läkemedel finns i 
dokumentet med frågor och svar här. 
Vad används Dasselta för? 
Dasselta ges för att lindra av symtom i samband med allergisk rinit (inflammation i näsvägarna 
orsakad av en allergi, till exempel hösnuva eller kvalsterallergi) eller urtikaria (en hudåkomma som 
orsakas av en allergi med symtom som klåda och nässelutslag). 
 Läkemedlet är receptbelagt.  
Hur används Dasselta? 
Den rekommenderade dosen för vuxna och unga (12 år och äldre) är en tablett en gång om dagen.  
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
 
Hur verkar Dasselta? 
Den aktiva substansen i Dasselta, desloratadin, är ett antihistamin. Det verkar genom att blockera de 
receptorer som histamin, ett ämne i kroppen som orsakar allergiska symptom, normalt binder till. När 
receptorerna blockeras kan histaminet inte verka och därför minskar allergisymtomen. 
Hur har Dasseltas effekt undersökts? 
Eftersom Dasselta är ett generiskt läkemedel har studierna på patienter begränsats till tester som visar 
att det är bioekvivalent med referensläkemedlet Aerius. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Dasselta? 
Eftersom Dasselta är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet. 
Varför har Dasselta godkänts? 
CHMP fann att det styrkts att Dasselta i enlighet med EU:s krav har likvärdig kvalitet och är 
bioekvivalent med Aerius. Kommittén fann därför att nyttan är större än de konstaterade riskerna, 
liksom för Aerius. Kommittén rekommenderade att Dasselta skulle godkännas för försäljning. 
Mer information om Dasselta  
Den 28 november 2011 beviljade Europeiska kommissionen ett godkännande för försäljning av 
Dasselta som gäller i hela Europeiska unionen.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Dasselta finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 10-2011. 
Dasselta  
Sida 2/2
 
 
 
 
 
