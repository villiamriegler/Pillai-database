EMA/514726/2013
EMEA/H/C/002658
Sammanfattning av EPAR för allmänheten
Marixino1
memantin
Detta är en sammanfattning av det offentliga europeiska utredningsprotokollet (EPAR) för Marixino.
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Marixino ska användas.
Praktisk information om hur Marixino ska användas finns i bipacksedeln. Du kan också kontakta din 
läkare eller apotekspersonal.
Vad är Marixino och vad används det för?
Marixino är ett läkemedel som används för att behandla patienter med måttlig till svår Alzheimers 
sjukdom, som är en sorts demens (en hjärnfunktionsstörning) som successivt påverkar patientens 
minne, intellektuella förmåga och beteende. Det innehåller den aktiva substansen 
memantinhydroklorid.
Marixino är ett generiskt läkemedel, vilket innebär att det liknar ett referensläkemedel som redan är 
godkänt i EU. Referensläkemedlet är Ebixa. Mer information om generiska läkemedel finns i 
dokumentet med frågor och svar här.
Hur används Marixino?
Marixino finns som tabletter på 10 mg och 20 mg och det är receptbelagt. 
Behandling ska påbörjas och övervakas av en läkare med erfarenhet av diagnos och behandling av 
Alzheimers sjukdom. Behandling bör endast initieras om det finns en vårdnadsgivare som regelbundet 
kommer att övervaka patientens användning av Marixino.
Marixino ska ges en gång dagligen vid samma tidpunkt varje dag. För att förhindra biverkningar ökas 
dosen av Marixino successivt under de tre första behandlingsveckorna: under första veckan är dosen 
5 mg, under andra veckan är den 10 mg och under tredje veckan är den 15 mg. Från och med fjärde 
1 Tidigare känt under namnet Maruxa.
7 Westferry Circus ● Canary Wharf ● London E14 4HB ● United Kingdom
Telephone +44 (0)20 7418 8400 Facsimile +44 (0)20 7418 8416  
E-mail info@ema.europa.eu Website www.ema.europa.eu
An agency of the European Union  
© European Medicines Agency, 2013. Reproduction is authorised provided the source is acknowledged.
                                      
veckan är den rekommenderade underhållsdosen 20 mg en gång dagligen. Toleransen och dosen ska 
bedömas inom 3 månader efter att behandlingen påbörjas och sedan ska nyttan av fortsatt behandling 
med Marixino bedömas regelbundet. Det kan vara nödvändigt att sänka dosen för patienter med 
måttliga eller allvarliga problem med njurarna. 
Mer information finns i bipacksedeln.
Hur verkar Marixino?
Den aktiva substansen i Marixino, memantin, är ett läkemedel mot demens. Orsaken till Alzheimers 
sjukdom är inte känd men man tror att den minnesförlust som är förknippad med sjukdomen beror på 
störningar av signaler i hjärnan. 
Memantin verkar genom att blockera vissa receptorer (NMDA-receptorer) som signalsubstansen 
glutamat brukar fästa vid. Signalsubstanser är kemiska ämnen i nervsystemet som gör att nervceller 
kan kommunicera med varandra. Förändringar av hur glutamat överför signaler i hjärnan har kopplats 
till den minnesförlust som kan iakttas vid Alzheimers sjukdom. En överstimulering av NMDA-
receptorerna kan dessutom leda till att celler skadas eller dör. Memantin blockerar NMDA-receptorerna 
och förbättrar därigenom signalöverföringen i hjärnan och lindrar symtomen på Alzheimers sjukdom.
Hur har Marixinos effekt undersökts?
Företaget lämnade in uppgifter om läkemedlets löslighet, sammansättning och absorption i kroppen. 
Det krävdes inga ytterligare studier på patienter eftersom det styrkts att Marixino har likvärdig kvalitet 
och anses vara bioekvivalent med referensläkemedlet Ebixa. Bioekvivalent innebär att läkemedlen 
förväntas bilda samma halter av den aktiva substansen i kroppen.
Vilka är fördelarna och riskerna med Marixino?
Eftersom Marixino är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet.
Varför godkänns Marixino?
Kommittén för humanläkemedel (CHMP) fann att det styrkts att Marixino i enlighet med EU:s krav har 
likvärdig kvalitet och är bioekvivalent med Ebixa. CHMP fann därför att fördelarna är större än de 
konstaterade riskerna, liksom för Ebixa. Kommittén rekommenderade att Marixino skulle godkännas 
för användning i EU.
Vad görs för att garantera säker och effektiv användning av Marixino?
Säkerhetsinformation har tagits med i produktresumén och bipacksedeln för Marixino. Där anges också 
lämpliga försiktighetsåtgärder som vårdpersonal och patienter ska vidta.
Mer information om Marixino
Den 29 april 2013 beviljade Europeiska kommissionen ett godkännande för försäljning av Marixino som 
gäller i hela Europeiska unionen. Den 9 augusti 2013 ändrades läkemedlets namn till Marixino.
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Marixino finns i bipacksedeln (ingår 
också i EPAR). Du kan också kontakta din läkare eller apotekspersonal.
Marixino
EMA/514726/2013
Page 2/3
EPAR för referensläkemedlet finns också i sin helhet på EMA:s webbplats.
Denna sammanfattning uppdaterades senast 08-2013.
Marixino
EMA/514726/2013
Page 3/3
