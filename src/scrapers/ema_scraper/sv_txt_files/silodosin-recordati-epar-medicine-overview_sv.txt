EMA/815843/2018 
EMEA/H/C/004964 
Silodosin Recordati (silodosin) 
Sammanfattning av Silodosin Recordati och varför det är godkänt inom EU 
Vad är Silodosin Recordati och vad används det för? 
Silodosin Recordati är ett läkemedel som används för behandling av symtom på benign 
prostatahyperplasi (BPH, förstorad prostatakörtel) hos vuxna. Prostatakörteln är ett organ som sitter 
alldeles nedanför urinblåsan hos män. Om den blir förstorad kan det bli svårare för urinen att passera. 
Detta läkemedel är identiskt med Urorec, som har varit godkänt i EU sedan den 29 januari 2010. 
Hur används Silodosin Recordati? 
Silodosin Recordati är receptbelagt och finns som kapslar (4 mg och 8 mg). Den rekommenderade 
dosen är en 8 mg-kapsel en gång om dagen. För män med måttliga njurproblem ska startdosen vara 
4 mg en gång om dagen. Denna dos kan ökas till 8 mg en gång om dagen efter en vecka. Silodosin 
Recordati rekommenderas inte till patienter med allvarliga njurproblem. 
Kapslarna ska tas med mat, helst vid samma tidpunkt varje dag. För mer information om hur du 
använder Silodosin Recordati, läs bipacksedeln eller tala med läkare eller apotekspersonal. 
Hur verkar Silodosin Recordati? 
Den aktiva substansen i Silodosin Recordati, silodosin, är en alfa-adrenoreceptorantagonist. Den verkar 
genom att blockera de så kallade alfa1A-adrenoreceptorerna i prostatakörteln, urinblåsan och urinröret 
(det rör som leder urinen från urinblåsan ut ur kroppen). När dessa receptorer aktiveras dras de 
muskler som reglerar urinflödet ihop. Genom att blockera receptorerna får silodosin dessa muskler att 
slappna av, så att urinen lättare kan passera och symtomen på BPH lindras. 
Vilka fördelar med Silodosin Recordati har visats i studierna? 
Tre huvudstudier som omfattade över 1 800 män visade att Silodosin Recordati var effektivt när det 
gällde att minska symtom på BPH, till exempel problem med urinering. 
Symtomen mättes med hjälp av IPSS-poäng (International Prostate Symptom Score). I två av 
studierna låg IPSS-poängen på cirka 21 poäng när studien inleddes. Efter 12 veckor hade IPSS-
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
poängen sjunkit med 6,4 poäng hos de män som fick Silodosin Recordati jämfört med 3,5 poäng hos 
de män som fick placebo (overksam behandling). I den tredje studien låg IPSS-poängen på cirka 
19 poäng innan behandlingen inleddes och sjönk med 7 poäng hos de män som fick Silodosin Recordati 
jämfört med 6,7 poäng hos de män som fick tamsulosin (ett annat läkemedel som används vid BHP) 
och 4,7 poäng hos de män som fick placebo. 
Vilka är riskerna med Silodosin Recordati? 
Den vanligaste biverkningen som orsakas av Silodosin Recordati (kan uppträda hos fler än 1 av 10 
personer) är en minskning av mängden sperma vid ejakulation. Intraoperative Floppy Iris Syndrome 
(IFIS) har observerats hos vissa patienter som behandlas med alfa-adrenoreceptorantagonister. Detta 
tillstånd kan leda till komplikationer vid kataraktkirurgi. IFIS innebär att irismuskeln blir diffus i 
konsistensen. En fullständig förteckning över biverkningar och restriktioner för Silodosin Recordati 
finns i bipacksedeln. 
Varför är Silodosin Recordati godkänt i EU? 
Silodosin Recordati är effektivt när det gäller att minska problemen med urinering hos män med BPH 
och dess biverkningar är jämförbara med dem som ses med andra läkemedel av samma slag. 
Europeiska läkemedelsmyndigheten fann därför att fördelarna med Silodosin Recordati är större än 
riskerna och att Silodosin Recordati kan godkännas för försäljning i EU. 
Vad görs för att garantera säker och effektiv användning av Silodosin 
Recordati? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Silodosin Recordati har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Silodosin Recordati kontinuerligt. 
Biverkningar som har rapporterats för Silodosin Recordati utvärderas noggrant och nödvändiga 
åtgärder vidtas för att skydda patienterna. 
Mer information om Silodosin Recordati 
Mer information om Silodosin Recordati finns på EMA:s webbplats  
ema.europa.eu/medicines/human/EPAR/silodosin-recordati. 
Silodosin Recordati (silodosin)  
EMA/815843/2018 
Sida 2/2 
 
 
 
 
