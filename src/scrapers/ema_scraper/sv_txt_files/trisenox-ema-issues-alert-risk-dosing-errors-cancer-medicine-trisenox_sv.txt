13 december 2019 
EMA/189409/2019 
EMA utfärdar varning om risk för doseringsfel med 
cancerläkemedlet Trisenox 
Europeiska läkemedelsmyndigheten (EMA) har rekommenderat ett godkännande av en ny produktform 
för det injicerbara cancerläkemedlet Trisenox (arseniktrioxid), som innehåller 2 mg/ml av aktiv 
substans i varje injektionsflaska. Den nya produktformen ersätter den befintliga, vilken innehåller 
1 mg/ml i varje ampull. Dessutom innehåller den nya injektionsflaskan en total volym på 6 ml (totalt 
innehåll arseniktrioxid 12 mg) medan den befintliga ampullen innehåller 10 ml (totalt innehåll 10 mg). 
De två styrkorna kommer tillfälligt att samexistera till dess att de som innehåller 1 mg/ml har använts. 
Myndigheten är bekymrad över att samexistensen av de två styrkorna kan leda till att sjukvårdspersonal 
av  misstag  ger  sina  patienter  för  mycket  (överdosering)  eller  inte  tillräckligt  (underdosering)  av  den 
aktiva substansen. Underdosering kan resultera i en otillräcklig effekt medan överdosering kan leda till 
allvarliga och potentiellt fatala komplikationer såsom blödning, svåra infektioner och hjärtstillestånd. 
EMA vill därför varna sjukvårdspersonal som använder Trisenox för risken för doseringsfel och 
påminner dem om att kontrollera styrkan för den tillgängliga produktformen och noggrant följa 
bruksanvisningen. 
Ett brev med denna information kommer att skickas ut till sjukvårdspersonal. 
Information till hälso- och sjukvårdspersonal 
•  En ny produktform av Trisenox (injektionsflaska innehållande 2 mg/ml arseniktrioxid) kommer att 
introduceras för att ersätta den befintliga produktformen (ampull innehållande 1 mg/ml 
arseniktrioxid). Dessutom innehåller den nya produktformen en total volym av 6 ml (totalt innehåll 
arseniktrioxid 12 mg) medan den nuvarande ampullen innehåller 10 ml (totalt innehåll 10 mg). 
•  Båda beredningarna kommer att samexistera till dess att lagren av den beredning som innehåller 
1 mg/ml har använts. 
• 
• 
För att undvika sammanblandning under den tid båda produktformerna samexisterar måste 
sjukvårdspersonalen noggrant kontrollera koncentrationen för den tillgängliga produktformen när 
de beräknar volymen av Trisenox som ska dras upp för utspädning och infusion för att säkerställa 
att patienten får rätt dos av arseniktrioxid. 
För att göra det enklare att skilja mellan de två produktformerna har förpackningarna särskiljande 
kännetecken som visas nedan. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Befintlig produktform 
Ny produktform 
Styrka 
1 mg/ml 
2 mg/ml 
Produktform 
Ampull 10 ml 
Injektionsflaska 6 ml 
Totalt innehåll 
10 mg 
12 mg 
Etikett för inre förpackning 
Framsida av kartong  
Utspädning 
Båda ska spädas med 100–250 ml av antingen glukos 50 mg/ml (5 %) 
injektionsvätska, lösning eller natriumklorid 9 mg/ml (0,9 %) 
injektionsvätska, lösning. 
Administreringssätt 
Efter utspädning ges Trisenox som en infusion (dropp) i en ven under 1 till 
2 timmar. 
Mer om läkemedlet 
Trisenox är ett läkemedel som används för att behandla vuxna med akut promyeloisk leukemi (APL), 
en sällsynt typ av leukemi (cancer i de vita blodkropparna). APL orsakas av en genetisk translokation 
(vilket innebär att två kromosomer byter gener med varandra). Trisenox finns i form av ett koncentrat 
som bereds till en infusionsvätska (dropp) som ges i en ven och innehåller den aktiva substansen 
arseniktrioxid. 
Trisenox har varit godkänt i EU sedan november 2016. 
Mer information om Trisenox finns på EMA:s webbplats: 
ema.europa.eu/en/medicines/human/EPAR/trisenox 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
