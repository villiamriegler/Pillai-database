EMA/40483/2016 
EMEA/H/C/002488 
Sammanfattning av EPAR för allmänheten 
Zoledronic acid Actavis 
zoledronsyra 
Detta är en sammanfattning av det offentliga europeiska utredningsprotokollet (EPAR) för Zoledronic 
acid Actavis. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur Zoledronic acid Actavis ska användas. 
Vad är Zoledronic acid Actavis? 
Zoledronic acid Actavis är ett läkemedel som innehåller den aktiva substansen zoledronsyra (4 mg). 
Det finns som ett koncentrat som bereds till en infusionsvätska, lösning (ges som dropp i en ven). 
Zoledronic acid Actavis är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet är Zometa. Mer information om generiska läkemedel 
finns i dokumentet med frågor och svar här. 
Vad används Zoledronic acid Actavis för? 
Zoledronic acid Actavis kan användas för att förebygga benkomplikationer hos vuxna med avancerad 
cancer som drabbar benvävnaden. I detta ingår frakturer (brott på skelettben), ryggradskompression 
(när ryggmärgen trycks ihop av skelettet), rubbningar i benvävnaden som kräver strålbehandling eller 
kirurgiskt ingrepp samt hyperkalcemi (höga kalciumhalter i blodet). Zoledronic acid Actavis kan också 
användas för att behandla hyperkalcemi som orsakas av tumörer. 
Läkemedlet är receptbelagt. 
Hur används Zoledronic acid Actavis? 
Zoledronic acid Actavis får endast ges av läkare med erfarenhet av denna typ av läkemedel som 
administreras i en ven. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
 
  
 
 
 
Den dos Zoledronic acid Actavis som vanligtvis ges är en infusion med 4 mg under minst 15 minuter. 
När läkemedlet används för att förebygga skelettkomplikationer kan infusionen upprepas var tredje till 
fjärde vecka och patienterna bör också ta tillskott av kalcium och D-vitamin. En lägre dos 
rekommenderas för patienter med skelettmetastaser (när cancern har spridit sig till benvävnaden) om 
de har lindriga till måttliga njurproblem. Zoledronic acid Actavis rekommenderas inte till patienter med 
svåra njurproblem. 
Hur verkar Zoledronic acid Actavis? 
Den aktiva substansen i Zoledronic acid Actavis, zoledronsyra, är en bisfosfonat. Den blockerar 
effekten av osteoklasterna, de celler i kroppen som medverkar till att bryta ned benvävnaden. Detta 
minskar förlusten av benvävnad. Den minskade benvävnadsförlusten gör att skelettbenen bryts mindre 
lätt, vilket bidrar till att förebygga frakturer hos cancerpatienter med skelettmetastaser. 
Patienter med tumörer kan ha hög kalciumhalt i blodet eftersom kalcium frisätts från skelettbenen. 
Genom att Zoledronic acid Actavis förhindrar nedbrytningen av benvävnad bidrar det också till att 
mindre kalcium frisätts till blodet. 
Hur har Zoledronic acid Actavis effekt undersökts? 
Företaget har lagt fram data om zoledronsyra från publicerad litteratur. Inga ytterligare studier behövs 
eftersom Zoledronic acid Actavis är ett generiskt läkemedel som ges genom infusion och innehåller 
samma aktiva substans som referensläkemedlet Zometa. 
Vilka är fördelarna och riskerna med Zoledronic acid Actavis? 
Eftersom Zoledronic acid Actavis är ett generiskt läkemedel anses dess nytta och risker vara desamma 
som för referensläkemedlet. 
Varför har Zoledronic acid Actavis godkänts? 
CHMP fann att det styrkts att Zoledronic acid Actavis i enlighet med EU:s krav är likvärdigt med 
Zometa. Kommittén fann därför att nyttan är större än de konstaterade riskerna, liksom för Zometa. 
Kommittén rekommenderade att Zoledronic acid Actavis skulle godkännas för försäljning. 
Vad görs för att garantera säker och effektiv användning av Zoledronic acid 
Actavis? 
En riskhanteringsplan har tagits fram för att se till att Zoledronic acid Actavis används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Zoledronic acid Actavis. Där anges också lämpliga försiktighetsåtgärder som 
vårdpersonal och patienter ska vidta. 
Företaget som marknadsför Zoledronic acid Actavis kommer att tillhandahålla ett kort till patienterna 
med information om risken för osteonekros i käken (skadad benvävnad i käken, vilket kan leda till 
smärta, sår i munnen eller tandlossning) och en uppmaning om att kontakta läkare om de upplever 
symtom. 
Zoledronic acid Actavis  
EMA/40483/2016  
Sida 2/3 
 
 
 
 
 
Mer information om Zoledronic acid Actavis 
Den 20 april 2012 beviljade Europeiska kommissionen ett godkännande för försäljning för Zoledronic 
acid Actavis som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Zoledronic acid Actavis finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 02-2016. 
Zoledronic acid Actavis  
EMA/40483/2016  
Sida 3/3 
 
 
 
 
 
