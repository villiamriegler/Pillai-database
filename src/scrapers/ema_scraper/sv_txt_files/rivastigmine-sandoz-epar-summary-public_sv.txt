EMA/76538/2012 
EMEA/H/C/001183 
Sammanfattning av EPAR för allmänheten 
Rivastigmine Sandoz 
rivastigmin 
Detta är en sammanfattning av det offentliga europeiska utredningsprotokollet (EPAR) för Rivastigmine 
Sandoz. Det förklarar hur Kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Rivastigmine Sandoz? 
Rivastigmine Sandoz är ett läkemedel som innehåller den aktiva substansen rivastigmin. Det finns som 
kapslar (1,5 mg, 3 mg, 4,5 mg och 6 mg) och som en oral lösning (2 mg/ml). 
Vad används Rivastigmine Sandoz för? 
Rivastigmine Sandoz används för behandling av patienter med mild till måttligt svår 
Alzheimers demens (kallas även Alzheimers sjukdom), en progressiv hjärnfunktionsstörning som 
successivt påverkar patientens minne, intellektuella förmåga och beteende. Rivastigmine Sandoz 
används också för att behandla mild till måttligt svår demens hos patienter med Parkinsons sjukdom. 
Läkemedlet är receptbelagt. 
Hur används Rivastigmine Sandoz? 
Behandling med Rivastigmine Sandoz bör inledas och övervakas av en läkare med erfarenhet av 
diagnos och behandling av Alzheimers demens eller demens hos patienter med Parkinsons sjukdom. 
Behandling bör endast inledas om det finns en vårdgivare som regelbundet kommer att övervaka 
patientens användning av Rivastigmine Sandoz. Behandlingen bör pågå så länge som läkemedlet är till 
nytta, men dosen kan sänkas eller behandlingen avbrytas om patienten får biverkningar. 
Rivastigmine Sandoz bör ges två gånger om dagen, i samband med måltid morgon och kväll. 
Kapslarna bör sväljas hela. Startdosen är 1,5 mg två gånger om dagen. För patienter som tolererar 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
 
denna dos kan dosen höjas i steg om 1,5 mg med minst två veckors mellanrum till en fast dos på 3 till 
6 mg två gånger om dagen. Högsta tolererad dos bör användas för att få bästa möjliga resultat, men 
dosen får inte överstiga 6 mg två gånger om dagen. 
Hur verkar Rivastigmine Sandoz? 
Den aktiva substansen i Rivastigmine Sandoz, rivastigmin, är ett läkemedel mot demens. Hos patienter 
med Alzheimers demens eller demens på grund av Parkinsons sjukdom dör vissa nervceller i hjärnan, 
vilket resulterar i låga nivåer av signalsubstansen acetylkolin (en kemikalie i nervsystemet som gör det 
möjligt för nervceller att kommunicera med varandra). Rivastigmin verkar genom att blockera de 
enzymer som bryter ned acetylkolin: acetylkolinesteras och butyrylkolinesteras. Genom att blockera 
dessa enzymer möjliggör Rivastigmine Sandoz en höjning av nivån av acetylkolin i hjärnan, vilket 
bidrar till att minska symtomen på Alzheimers demens och demens på grund av Parkinsons sjukdom. 
Hur har Rivastigmine Sandoz effekt undersökts? 
Rivastigmine Sandoz har undersökts i tre huvudstudier som omfattade 2 126 patienter med mild till 
måttligt svår Alzheimers demens. Dessutom har Rivastigmine Sandoz undersökts hos 541 patienter 
med demens på grund av Parkinsons sjukdom. Samtliga studier pågick i sex månader och jämförde 
effekten av Rivastigmine Sandoz med effekten av placebo (overksam behandling). Huvudeffektmåtten 
var förändringar av symtomen på två huvudområden: det kognitiva (förmågan att tänka, lära och 
komma ihåg) och det globala (en kombination av flera områden, inklusive allmänfunktion, kognitiva 
symtom, beteende och förmåga att klara av vardagliga aktiviteter). 
En kompletterande studie med 27 patienter användes för att visa att Rivastigmine Sandoz kapslar ger 
liknande nivåer av den aktiva substansen i blodet som Rivastigmine Sandoz oral lösning. 
Vilken nytta har Rivastigmine Sandoz visat vid studierna? 
Rivastigmine Sandoz var effektivare än placebo när det gällde att kontrollera symtomen. I de tre 
studierna av Rivastigmine Sandoz som gavs till patienter med Alzheimers demens hade patienter som 
fick doser av Rivastigmine Sandoz på mellan 6 och 9 mg om dagen en genomsnittlig ökning av 
kognitiva symtom med 0,2 poäng från ett basvärde på 22,9 poäng när studien påbörjades, där en 
lägre siffra visar ett bättre resultat. Detta kan jämföras med en ökning med 2,6 poäng från 22,5 hos 
patienterna som tog placebo. På det globala området hade patienter som tog Rivastigmine Sandoz en 
ökning av symtom med 4,1 poäng, jämfört med 4,4 för dem som tog placebo.  
De patienter med demens på grund av Parkinsons sjukdom som tog Rivastigmine Sandoz kapslar 
visade en förbättring av kognitiva symtom med 2,1 poäng, jämfört med en försämring med 0,7 poäng 
för dem som tog placebo, från ett basvärde på omkring 24 poäng. Även på det globala området hade 
patienter som tog Rivastigmine Sandoz en större förbättring. 
Vilka är riskerna med Rivastigmine Sandoz? 
Biverkningarna av Rivastigmine Sandoz varierar beroende på vilken typ av demens det används för att 
behandla. Överlag är de vanligaste biverkningarna illamående (uppträdde hos 38 patienter av 100) och 
kräkningar (uppträdde hos 23 patienter av 100), i synnerhet under den fas då dosen 
Rivastigmine Sandoz höjs. En fullständig förteckning över biverkningar som rapporterats för 
Rivastigmine Sandoz finns i bipacksedeln. 
Rivastigmine Sandoz  
Sida 2/3 
 
 
 
 
Rivastigmine Sandoz får inte ges till personer som är överkänsliga (allergiska) mot rivastigmin, andra 
karbamatderivat eller något annat innehållsämne. Det får inte heller ges till patienter som tidigare 
misstänks ha fått en allergisk reaktion som kallas allergisk kontaktdermatit av Exelon-plåster.  
Varför har Rivastigmine Sandoz godkänts? 
Kommittén för humanläkemedel (CHMP) fann att Rivastigmine Sandoz har en måttlig effekt vid 
behandling av symtom på Alzheimers demens, även om detta innebär en viktig fördel för vissa 
patienter. Kommittén fann först att nyttan med Rivastigmine Sandoz inte var större än riskerna vid 
behandling av demens på grund av Parkinsons sjukdom. Efter en förnyad granskning av detta yttrande 
fann kommittén emellertid att läkemedlets måttliga effekt kan vara till fördel för vissa av dessa 
patienter. 
Kommittén fann därför att nyttan med Rivastigmine Sandoz är större än riskerna och rekommenderade 
att Rivastigmine Sandoz skulle godkännas för försäljning.  
Mer information om Rivastigmine Sandoz 
Den 11 december 2009 beviljade Europeiska kommissionen ett godkännande för försäljning av 
Rivastigmine Sandoz som gäller i hela Europeiska unionen. Godkännandet baserades på det 
godkännande som beviljades för Exelon 1998 (informerat samtycke). 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Rivastigmine Sandoz finns i bipacksedeln (ingår också i EPAR). Du kan också 
kontakta din läkare eller apotekspersonal. 
Denna sammanfattning uppdaterades senast 11-2012. 
Rivastigmine Sandoz  
Sida 3/3 
 
 
 
 
