EMA/248726/2023 
EMEA/H/C/005825 
Ztalmy (ganaxolon) 
Sammanfattning av Ztalmy och varför det är godkänt inom EU 
Vad är Ztalmy och vad används det för? 
Ztalmy är ett  läkemedel som används för att behandla epileptiska anfall hos barn i åldern 2–17 år med 
en sjukdom som kallas CDKL5-bristsjukdom (Cyclin-Dependent Kinase-Like 5).  Dessa patienter kan 
fortsätta att  ta Ztalmy när de blir vuxna om tydliga fördelar har observerats. 
Läkemedlet ges i kombination med andra anti-epileptiska läkemedel. 
CDKL5-bristsjukdom är sällsynt och Ztalmy klassificerades som särläkemedel (ett läkemedel som 
används vid sällsynta sjukdomar) den 13 november 2019.  Mer information om klassificeringen som 
särläkemedel finns på EMA:s webbplats. 
Ztalmy innehåller den aktiva substansen ganaxolon. 
Hur används Ztalmy? 
Läkemedlet är receptbelagt och behandling ska inledas och övervakas av läkare med erfarenhet av att 
behandla patienter med epilepsi. 
Ztalmy finns som en vätska som tas genom munnen och ges vanligtvis tre gånger om dagen. Dosen 
bestäms av patientens vikt. 
För mer information om hur du använder Ztalmy, läs bipacksedeln eller tala med läkare eller 
apotekspersonal. 
Hur verkar Ztalmy? 
Den aktiva substansen i Ztalmy, ganaxolon, efterliknar verkan av allopregnanolon, en substans i 
kroppen. Den aktiverar så kallade GABA-receptorer, vilket minskar alltför hög elektrisk aktivitet i 
hjärnan och därmed minskar antalet anfall. 
Vilka fördelar med Ztalmy har visats i studierna? 
En huvudstudie visade att  Ztalmy minskar anfallsfrekvensen hos barn och ungdomar med CDKL5-
bristsjukdom som tar minst ett  annat epilepsiläkemedel. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Studien omfattade sammanlagt 101 patienter med CDKL5-bristsjukdom. I studien jämfördes Ztalmy 
med placebo (overksam behandling). Båda gavs som tillägg  till befintliga  epilepsiläkemedel. 
I genomsnitt minskade antalet  större anfall per månad med 29 procent i gruppen patienter som 
behandlades med Ztalmy och med 6 procent i gruppen som fick placebo. 
Vilka är riskerna med Ztalmy? 
En fullständig  förteckning över biverkningar och restriktioner för Ztalmy finns i bipacksedeln. 
De vanligaste biverkningarna som orsakas av Ztalmy (kan förekomma hos fler än 1  av 10 användare) 
är sömnighet och feber. 
Varför är Ztalmy godkänt i EU? 
Huvudstudien  visade att Ztalmy är effektivt för att  minska antalet  anfall hos barn med CDKL5-
bristsjukdom. Biverkningarna anses vara hanterbara. Europeiska läkemedelsmyndigheten (EMA) fann 
därför att  fördelarna med Ztalmy är större än riskerna och att Ztalmy kan godkännas för försäljning i 
EU. 
Vad görs för att garantera säker och effektiv användning av Ztalmy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ztalmy har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Ztalmy kontinuerligt. Misstänkta 
biverkningar som har rapporterats för Ztalmy utvärderas noggrant och nödvändiga åtgärder vidtas för 
att  skydda patienterna. 
Mer information om Ztalmy 
Mer information om Ztalmy finns på EMA:s webbplats:  ema.europa.eu/medicines/human/EPAR/ztalmy 
Ztalmy (ganaxolon)  
EMA/248726/2023 
Sida 2/2 
 
 
 
