EMA/229012/2010  
EMEA/H/C/546 
Sammanfattning av EPAR för allmänheten 
Lyrica 
pregabalin 
Detta är en sammanfattning av det offentliga europeiska utredningsprotokollet (EPAR) för Lyrica. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt yttrande om att bevilja godkännande för försäljning och sina rekommendationer om hur läkemedlet 
ska användas. 
Vad är Lyrica? 
Lyrica är ett läkemedel som innehåller den aktiva substansen pregabalin. Det finns som kapslar (vita: 
25, 50 och 150 mg; vita och orangefärgade: 75, 225 och 300 mg; orangefärgade: 100 mg; ljust 
orangefärgade: 200 mg) och som oral lösning (20 mg/ml). 
Vad används Lyrica för? 
Lyrica används för att behandla vuxna med följande tillstånd: 
  Neuropatisk smärta (smärta till följd av nervskada). Lyrica kan användas vid perifer neuropatisk 
smärta, till exempel sådan smärta som drabbar diabetespatienter eller patienter som har haft 
herpes zoster (bältros), samt vid central neuropatisk smärta, till exempel sådan smärta som 
drabbar patienter som har fått en skada på ryggmärgen. 
  Epilepsi. Lyrica används som tillägg till pågående behandling av patienter med partiella 
epilepsianfall (epileptiska anfall som startar i en specifik del av hjärnan) som inte kan kontrolleras 
med pågående behandling. 
  Generaliserat ångestsyndrom (ständig ångest eller oro som är obefogad). 
Läkemedlet är receptbelagt. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2010. Reproduction is authorised provided the source is acknowledged. 
 
 
 
 
 
 
 
Hur används Lyrica? 
Den rekommenderade startdosen Lyrica är 150 mg dagligen, fördelat på två eller tre doser. Efter tre 
till sju dagar kan dosen ökas till 300 mg per dag. Dosen kan ökas ytterligare högst två gånger tills man 
har nått den effektivaste dosen. Den maximala dosen är 600 mg/dag. När man avbryter behandlingen 
med Lyrica ska det också ske stegvis, under åtminstone en vecka. 
Kapslarna ska sväljas hela med vatten. Patienter med njurproblem måste ta lägre doser. 
Hur verkar Lyrica? 
Den aktiva substansen i Lyrica, pregabalin, liknar strukturen hos kroppens egen ”signalsubstans” 
gammaaminosmörsyra (GABA), men har väldigt annorlunda biologiska effekter. Signalsubstanser är 
kemiska ämnen som gör det möjligt för nervceller att kommunicera med varandra. Exakt hur 
pregabalin verkar är inte helt klarlagt, men man antar att det påverkar hur kalcium tränger in i 
nervcellerna. Det minskar aktiviteten i en del av hjärnans och ryggmärgens nervceller, och på så sätt 
hämmas frisättningen av andra signalsubstanser som bidrar till smärta, epilepsi och ångest. 
Hur har Lyricas effekt undersökts? 
Lyrica har jämförts med placebo (overksam behandling) i 22 studier: 
 
För perifer neuropatisk smärta genomfördes tio studier på över 3 000 patienter och ungefär hälften 
av patienterna hade diabetesneuropati och den andra hälften smärta efter bältros. Ytterligare en 
studie utfördes på 137 patienter med central neuropatisk smärta på grund av ryggmärgsskada. 
Studierna pågick i 12 veckor. Man mätte Lyricas effekt med hjälp av ett standardfrågeformulär där 
smärtan poänggraderades. 
 
För epilepsi genomfördes tre studier med över 1 000 patienter. Det viktigaste effektmåttet var 
förändringen av antalet anfall efter 11 till 12 veckor. 
 
För generaliserat ångestsyndrom genomfördes åtta studier med över 3 000 patienter. Effekten 
mättes med hjälp av ett standardiserat frågeformulär om ångest efter fyra till åtta veckor. 
Vilken nytta har Lyrica visat vid studierna? 
Vid neuropatisk smärta var Lyrica effektivare än placebo när det gällde att lindra smärtan. Vid perifer 
neuropatisk smärta fick 35 procent av patienterna som behandlades med Lyrica en minst 50-procentig 
sänkning av smärtpoängen, jämfört med 18 procent av patienterna som behandlades med placebo. Vid 
central neuropatisk smärta fick 22 procent av patienterna som behandlades med Lyrica en minst 50-
procentig sänkning av smärtpoängen, jämfört med 8 procent av patienterna som behandlades med 
placebo. 
Vid epilepsi minskade Lyrica antalet anfall: Hos ungefär 45 procent av de patienter som fick Lyrica 
600 mg per dag och ungefär 35 procent av dem som fick Lyrica 300 mg per dag minskade antalet 
anfall med minst 50 procent. Detta kan jämföras med ungefär 10 procent av de patienter som fick 
placebo. 
Vid generaliserat ångestsyndrom var Lyrica effektivare än placebo: 52 procent av de patienter som fick 
Lyrica upplevde en minst 50-procentig förbättring, jämfört med 38 procent av de patienter som fick 
placebo. 
TLyrica  
EMA/395567/2010  
Sida 2/3
 
 
 
Vilka är riskerna med Lyrica? 
De vanligaste biverkningarna (uppträder hos fler än 1 av 10 patienter) är yrsel och dåsighet. 
Förteckningen över samtliga biverkningar som rapporterats för Lyrica finns i bipacksedeln. 
Lyrica ska inte ges till personer som kan vara överkänsliga (allergiska) mot pregabalin eller något 
annat innehållsämne. 
Varför har Lyrica godkänts? 
CHMP fann att fördelarna med Lyrica är större än riskerna och rekommenderade att Lyrica skulle 
godkännas för försäljning. 
Mer information om Lyrica: 
Den 6 juli 2004 beviljade Europeiska kommissionen Pfizer Limited ett godkännande för försäljning av 
Lyrica som gäller i hela Europeiska unionen. Godkännandet för försäljning gäller utan tidsbegränsning. 
Det offentliga europeiska utredningsprotokollet (EPAR) finns i sin helhet här. Mer information om 
behandling med Lyrica finns i bipacksedeln (ingår också i EPAR). Du kan också kontakta din läkare eller 
ditt apotek. 
Denna sammanfattning aktualiserades senast 04-2010. 
TLyrica  
EMA/395567/2010  
Sida 3/3
 
 
 
