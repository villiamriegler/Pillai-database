EMA/381704/2018 
EMEA/H/C/004782 
Tegsedi (inotersen) 
Sammanfattning av Tegsedi och varför det är godkänt inom EU 
Vad är Tegsedi och vad används det för? 
Tegsedi är ett läkemedel som används för att behandla nervskador som orsakas av ärftlig 
transtyretinamyloidos (hATTR), en sjukdom som innebär att proteiner som kallas amyloider ansamlas i 
vävnader runtom i kroppen, bland annat runt nerverna. 
Tegsedi ges till vuxna patienter under de två första stadierna av nervskadan (stadium 1, när patienten 
kan gå utan stöd, och stadium 2, när patienten fortfarande kan gå men behöver hjälp). 
Sjukdomen hATTR är sällsynt och Tegsedi klassificerades som särläkemedel (ett läkemedel som 
används vid sällsynta sjukdomar) den 26 mars 2014. Mer information om klassificeringen som 
särläkemedel finns här: ema.europa.eu/Find medicine/Human medicines/Rare disease designation. 
Hur används Tegsedi? 
Tegsedi är receptbelagt och behandling ska inledas och övervakas av en läkare med erfarenhet av att 
behandla patienter med hATTR. 
Läkemedlet finns som en injektionsvätska, lösning, som ges under huden i förfyllda sprutor (284 mg). 
Den rekommenderade dosen är en injektion en gång i veckan, som ges under huden i magen, lårets 
övre del eller överarmen. Den första injektionen ska ges under övervakning av kvalificerad hälso- och 
sjukvårdspersonal, och patienter eller vårdare kan ge efterföljande injektioner efter att de fått lämpliga 
instruktioner. 
Eftersom Tegsedi kan göra att antalet blodplättar i blodet minskar (vilket utgör en blödningsrisk) 
måste antalet blodplättar övervakas under behandlingen med Tegsedi och läkemedlets dos och hur 
ofta det ges justeras i enlighet med detta. 
För att få mer information om hur du använder Tegsedi, läs bipacksedeln eller tala med läkare eller 
apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Hur verkar Tegsedi? 
Hos patienter med hATTR cirkulerar ett defekt protein i blodet som kallas transtyretin och som lätt 
bryts sönder. Det sönderbrutna proteinet bildar ansamlingar av amyloid i vävnader och organ runtom i 
kroppen, bland annat runt nerverna, där det stör deras normala funktion. 
Den aktiva substansen i Tegsedi, inotersen, är en ”antisensoligonukleotid”, en mycket kort bit 
syntetiskt genetiskt material som har utformats för att fästa vid och blockera det genetiska material i 
cellen som ansvarar för att producera transtyretin. Detta leder till minskad produktion av transtyretin, 
vilket gör att bildandet av amyloider minskar och att symtomen på hATTR-amyloidos blir lindrigare. 
Vilka fördelar med Tegsedi har visats i studierna? 
I en huvudstudie på 173 hATTR-patienter med nervskada i stadium 1 eller 2 visade sig Tegsedi vara 
effektivare än placebo (en overksam behandling) när det gäller att sakta ner den nervskada som 
orsakas av sjukdomen. De främsta effektmåtten var förändringarna i patientens nervskada och 
livskvalitet, vilket mättes med hjälp av standardskalor som kallas ”mNIS+7” respektive ”Norfolk QoL-
DN”. Efter 15 månaders behandling försämrades mNIS+7-poängen, som användes för att bedöma 
nervskada, i mindre grad med Tegsedi (cirka 11 poäng) än med placebo (cirka 25 poäng). Livskvalitet, 
som mättes genom Norfolk QoL-DN-poäng, försämrades med cirka 4 poäng hos patienter som 
behandlades med Tegsedi, jämfört med cirka 13 poäng hos dem som fick placebo. 
Vilka är riskerna med Tegsedi? 
De vanligaste biverkningarna som orsakas av Tegsedi (kan uppträda hos fler än 1 av 10 personer) är 
reaktioner vid injektionsstället, illamående, låga nivåer av röda blodkroppar, huvudvärk, feber, perifert 
ödem (svullnad, särskilt i vrister och fötter), frossa, kräkningar och lågt antal blodplättar vilket kan 
leda till blödning och blåmärken. En fullständig förteckning över biverkningar som rapporterats för 
Tegsedi finns i bipacksedeln. 
Tegsedi får inte ges till patienter med lågt antal blodplättar (under 100x109/l), och till patienter med 
allvarliga njur- eller leverproblem. En fullständig förteckning över restriktioner finns i bipacksedeln. 
Varför är Tegsedi godkänt i EU? 
Tegsedi visade sig vara effektivt vid behandling av nervskada i stadium 1 eller 2 hos patienter med 
hATTR; de tillgängliga uppgifterna räckte inte för antagandet av en gynnsam effekt hos patienter i 
stadium 3 (de som sitter i rullstol). Mot bakgrund av det ej tillgodosedda vårdbehovet ansågs Tegsedis 
säkerhetsprofil vara godtagbar och riskerna hanterbara med specifik övervakning, dosminskning och 
riktlinjer för utsättande. 
Europeiska läkemedelsmyndigheten (EMA) fann därför att fördelarna med Tegsedi är större än riskerna 
och att Tegsedi kan godkännas för försäljning i EU. 
Vad görs för att garantera säker och effektiv användning av Tegsedi? 
Företaget som marknadsför Tegsedi ska förse patienterna med varningskort med information om 
läkemedlets säkerhet och hur biverkningar ska hanteras. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tegsedi har också tagits med i produktresumén och 
bipacksedeln. 
Tegsedi (inotersen) 
EMA/381704/2018 
Sida 2/3 
 
 
 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Tegsedi utvärderas noggrant och nödvändiga åtgärder för att 
skydda patienter vidtas. 
Mer information om Tegsedi 
Mer information om Tegsedi finns på EMA:s webbplats: ema.europa.eu/Find medicine/Human 
medicines/European public assessment reports. 
Tegsedi (inotersen) 
EMA/381704/2018 
Sida 3/3 
 
 
 
 
