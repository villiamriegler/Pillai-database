EMEA/H/C/002318 
Sammanfattning av EPAR för allmänheten 
Repaglinide Accord 
repaglinid 
Detta är en sammanfattning av det offentliga europeiska utredningsprotokollet (EPAR) för Repaglinide 
Accord. Det förklarar hur Kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Repaglinide Accord? 
Repaglinide Accord är ett läkemedel som innehåller den aktiva substansen repaglinid. Det finns som 
runda tabletter (0,5 mg, 1 mg och 2 mg). 
Repaglinide Accord är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är NovoNorm. Mer information om generiska läkemedel 
finns i dokumentet med frågor och svar här. 
Vad används Repaglinide Accord för? 
Repaglinide Accord används för behandling av patienter med typ 2-diabetes (icke insulinberoende 
diabetes). Det används tillsammans med diet och motion för att sänka blodglukosnivån (blodsockret) 
hos patienter vars hyperglykemi (höga blodglukosnivå) inte kan kontrolleras med diet, viktminskning 
och motion. Repaglinide Accord kan också ges med metformin (ett annat läkemedel mot diabetes) till 
patienter med typ 2-diabetes vars blodglukosnivå inte kontrolleras tillräckligt med enbart metformin. 
 Läkemedlet är receptbelagt. 
Hur används Repaglinide Accord? 
Repaglinide Accord ska tas före måltid, normalt upp till 15 minuter före varje huvudmåltid. Dosen 
justeras för att ge bästa kontroll. En läkare ska regelbundet testa patientens blodglukos för att hitta 
lägsta effektiva dos. Repaglinide Accord kan också ges till patienter med typ 2-diabetes vars 
blodglukosnivå vanligen kontrolleras bra med diet men som tillfälligt förlorat blodglukoskontrollen. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
Den rekommenderade startdosen är 0,5 mg. Denna dos kan behöva ökas efter en eller två veckor. 
Om patienter går över från ett annat läkemedel mot diabetes är den rekommenderade startdosen 
1 mg. 
Repaglinide Accord rekommenderas inte till patienter som är yngre än 18 år eftersom det saknas 
uppgifter om säkerhet och effekt för denna grupp. 
Hur verkar Repaglinide Accord? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera blodglukosnivån eller när kroppen inte klarar av att använda insulin effektivt. Repaglinide 
Accord hjälper bukspottkörteln att producera mer insulin vid måltider och används för att kontrollera 
typ 2-diabetes. 
Hur har Repaglinide Accords effekt undersökts? 
Eftersom Repaglinide Accord är ett generiskt läkemedel har studierna begränsats till tester som visar 
att det är bioekvivalent med referensläkemedlet. Två läkemedel är bioekvivalenta när de bildar samma 
halter av den aktiva substansen i kroppen. 
Vilka är fördelarna och riskerna med Repaglinide Accord? 
Eftersom Repaglinide Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför har Repaglinide Accord godkänts? 
CHMP fann att det styrkts att Repaglinide Accord i enlighet med EU:s krav har likvärdig kvalitet och är 
bioekvivalent med NovoNorm. CHMP fann därför att fördelarna är större än de konstaterade riskerna, 
liksom för NovoNorm. Kommittén rekommenderade att Repaglinide Accord skulle godkännas för 
försäljning. 
Mer information om Repaglinide Accord 
Den 22 december 2011 beviljade Europeiska kommissionen ett godkännande för försäljning av 
Repaglinide Accord som gäller i hela Europeiska unionen. 
Det offentliga europeiska utredningsprotokollet (EPAR) för Repaglinide Accord finns i sin helhet på 
EMAs webbplats ema.europa.eu/Find medicine/Human medicines/European Public Assessment Reports. 
Mer information om behandling med Repaglinide Accord finns i bipacksedeln (ingår också i EPAR). Du 
kan också kontakta din läkare eller apotekspersonal. 
Det offentliga europeiska utredningsprotokollet (EPAR) för referensläkemedlet finns också i sin helhet 
på EMA:s webbplats. 
Denna sammanfattning uppdaterades senast 11-2011. 
Repaglinide Accord  
Sida  2/2
 
 
 
 
