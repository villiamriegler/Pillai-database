15 september 2017 
EMA/589782/2017 
EMEA/H/C/4419 
Frågor och svar 
Återkallande av ansökan om godkännande för försäljning 
av Tigecycline Accord (tigecyklin) 
Den 12 september 2017 underrättade Accord Healthcare Limited officiellt Europeiska 
läkemedelsmyndighetens kommitté för humanläkemedel (CHMP) om att de önskar återkalla sin 
ansökan om godkännande för försäljning för Tigecycline Accord som var avsett för behandling av vissa 
komplicerade infektioner. 
Vad är Tigecycline Accord? 
Tigecycline Accord är ett antibiotikum som innehåller den aktiva substansen tigecyklin. Det skulle 
finnas som pulver som blandas till en lösning för infusion (dropp) i en ven. 
Tigecycline Accord togs fram som ett ”generiskt läkemedel”. Det betyder att Tigecycline Accord 
innehåller samma aktiva substans och var avsett att verka på samma sätt som ett s.k. 
referensläkemedel som redan är godkänt i EU. Referensläkemedlet är Tygacil. Mer information om 
generiska läkemedel finns i dokumentet med frågor och svar här. 
Vad skulle Tigecycline Accord användas för? 
Tigecycline Accord skulle användas för att behandla vuxna och barn över 8 år med komplicerade 
infektioner i hud och mjukdelar (vävnaden under huden), förutom fotinfektioner hos personer med 
diabetes. Det skulle också användas för att behandla komplicerade bukinfektioner. ”Komplicerad” 
innebär att infektionen är svårbehandlad. Det skulle bara användas när andra antibiotika inte var 
lämpliga. 
Hur verkar Tigecycline Accord? 
Den aktiva substansen i Tigecycline Accord och Tygacil, tigecyklin, tillhör en grupp antibiotika som 
kallas glycylcykliner. Den verkar mot de bakterier som orsakar infektioner genom att blockera 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
bakteriernas ribosomer, de delar av cellen där nya proteiner bildas. Eftersom läkemedlet blockerar 
produktionen av nya proteiner kan bakterierna inte föröka sig och de dör så småningom. 
Vad har företaget lämnat in som stöd för sin ansökan? 
Studier av nyttan och riskerna med den aktiva substansen vid de godkända användningarna har redan 
utförts med referensläkemedlet Tygacil och behövde inte utföras på nytt med Tigecycline Accord. 
Liksom för alla läkemedel lade företaget även fram studier av kvaliteten på Tigecycline Accord. Inga 
bioekvivalensstudier behövdes för att undersöka huruvida Tigecycline Accord tas upp på ett liknande 
sätt och producerar samma nivå av den aktiva substansen i blodet som referensläkemedlet, detta 
eftersom Tigecycline Accord ges genom infusion i en ven, vilket gör att den aktiva substansen tillförs 
direkt i blodet. 
Hur långt hade utvärderingen kommit när ansökan drogs tillbaka? 
Ansökan drogs tillbaka efter att CHMP hade utvärderat den ursprungliga dokumentation som företaget 
lämnat in och sammanställt en frågelista. Vid tidpunkten för återkallandet hade företaget ännu inte 
besvarat frågorna. 
Vad rekommenderade CHMP vid den tidpunkten? 
Efter genomgång av de inlämnade uppgifterna hyste CHMP vid tidpunkten för återkallandet vissa 
betänkligheter och ansåg preliminärt att Tigecycline Accord inte skulle ha kunnat godkännas för 
behandling av komplicerade infektioner. 
CHMP:s främsta betänklighet gällde bristen på följsamhet med god tillverkningssed på platsen där 
läkemedlets aktiva substans tillverkas. 
Vilka skäl angav företaget till att dra tillbaka sin ansökan? 
I skrivelsen till myndigheten om att ansökan återkallas uppgav företaget att det återkallade läkemedlet 
av marknadsskäl till följd av problemen på tillverkningsplatsen. 
Företagets skrivelse om återkallande av ansökan finns här. 
Vilka följder får återkallandet för patienter som deltar i kliniska 
prövningar? 
Företaget informerade CHMP om att återkallandet inte får några följder för patienter som för 
närvarande deltar i kliniska prövningar med Tigecycline Accord. 
Om du deltar i en klinisk prövning och behöver mer information om din behandling kan du kontakta 
den läkare som ger dig läkemedlet. 
Återkallande av ansökan om godkännande för försäljning av Tigecycline Accord 
(tigecyklin)  
EMA/589782/2017  
Sida 2/2 
 
 
 
