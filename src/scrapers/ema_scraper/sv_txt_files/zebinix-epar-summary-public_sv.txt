EMA/219457/2017 
EMEA/H/C/000988 
Sammanfattning av EPAR för allmänheten 
Zebinix 
eslikarbazepinacetat 
Detta är en sammanfattning av det offentliga europeiska utredningsprotokollet (EPAR) för Zebinix. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Zebinix ska användas. 
Praktisk information om hur Zebinix ska användas finns i bipacksedeln. Du kan också kontakta din 
läkare eller apotekspersonal. 
Vad är Zebinix och vad används det för? 
Zebinix är ett epilepsiläkemedel som används för att behandla vuxna med partiella anfall (epileptiska 
anfall) med eller utan sekundär generalisering. Detta är en typ av epilepsi där alltför mycket elektrisk 
aktivitet i en sida av hjärnan orsakar symtom som t.ex. plötsliga, ryckiga rörelser i en del av kroppen, 
förvrängda hörsel-, lukt- eller synintryck, domningar eller plötslig rädsla. Sekundär generalisering 
inträffar när den epileptiska överaktiviteten senare sprider sig vidare till hela hjärnan. Zebinix kan tas 
som enda behandling, vid nydiagnostiserad epilepsi, eller som tillägg till befintliga epilepsiläkemedel. 
Zebinix kan också ges till ungdomar och barn över sex år i kombination med befintlig behandling för 
att behandla partiella anfall med eller utan sekundär generalisering. 
Zebinix innehåller den aktiva substansen eslikarbazepinacetat. 
Hur används Zebinix? 
Zebinix är receptbelagt. Det finns som tabletter (200 mg, 400 mg, 600 mg och 800 mg) och som en 
suspension att ta genom munnen.  
För vuxna och barn som väger minst 60 kg inleds behandlingen med en dos på 400 mg en gång 
dagligen. Efter en eller två veckor ökas den till standarddosen på 800 mg en gång dagligen. För barn 
som väger mindre än 60 kg är startdosen 10 mg per kg kroppsvikt som tas en gång dagligen. Efter en 
eller två veckor ökas dosen till 20 mg/kg dagligen och därefter till 30 mg/kg dagligen beroende på hur 
patienten svarar på läkemedlet. För vuxna som tar Zebinix som enda behandling kan en dos på upp till 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
1 600 mg användas. För barn och vuxna som tar Zebinix i kombination med andra läkemedel är högsta 
dos 1 200 mg en gång dagligen. 
Zebinix ska inte ges till patienter med allvarliga njurproblem och dosen ska justeras vid måttligt 
nedsatt njurfunktion.  
Hur verkar Zebinix? 
Den aktiva substansen i Zebinix, eslikarbazepinacetat, omvandlas i kroppen till eslikarbazepin. Epilepsi 
orsakas av en alltför hög elektrisk aktivitet i hjärnan. För att elektriska impulser ska kunna färdas 
längs nerverna krävs att natrium snabbt kommer in i nervcellerna. Eslikarbazepin tros verka genom att 
blockera ”spänningskänsliga natriumkanaler”, vilket hindrar natrium från att komma in i nervcellerna. 
Detta minskar aktiviteten i hjärnans nervceller och på så sätt minskar intensiteten hos anfallen och 
antalet anfall. 
Vilken nytta med Zebinix har visats i studierna? 
I tre huvudstudier jämfördes effekterna av Zebinix med effekterna av placebo (overksam behandling) 
hos 1 050 vuxna med partiella anfall som inte kontrollerades med andra läkemedel. Samtliga patienter 
fick också andra epilepsiläkemedel. De sammanlagda resultaten av de tre studierna visade att Zebinix 
800 mg och 1 200 mg var effektivare än placebo när det gällde att minska antalet anfall då det togs 
som tillägg till andra epilepsiläkemedel. Vid studiens början hade patienterna omkring 13 anfall per 
månad. Under de 12 behandlingsveckorna sjönk antalet anfall till 9,8 per månad för patienter som tog 
Zebinix 800 mg och till 9,0 per månad för dem som tog Zebinix 1 200 mg, jämfört med 11,7 per 
månad för patienter som tog placebo. 
I en annan studie jämfördes Zebinix när det togs som enda läkemedel med ett annat 
epilepsiläkemedel, karbamazepin, hos 815 nydiagnostiserade vuxna. Zebinix var effektivt för att 
minska anfall efter sex månaders behandling, fast något mindre effektivt än karbamazepin. 71 procent 
av patienterna som tog Zebinix (276 av 388 patienter) och inte avbröt studien i förtid var anfallsfria 
efter sex månader, jämfört med 76 procent av patienterna som tog karbamazepin (300 av 
397 patienter).   
Effekterna av Zebinix undersöktes också hos barn med partiella anfall. I dessa studier fick samtliga 
barn också andra epilepsiläkemedel. I en studie på 123 barn i åldern 6–16 år halverade Zebinix antalet 
anfall hos 51 procent av patienterna (42 av 83) under 12 veckor. Detta kan jämföras med 25 procent 
(10 av 40) av placebopatienterna. I en andra studie på barn i åldern 2–18 år framkom ingen skillnad 
mellan Zebinix och placebo, vilket förklarades med att det var lägre doser som användes.  
Vilka är riskerna med Zebinix? 
Vid kliniska prövningar fick nästan hälften av de patienter som behandlats med Zebinix biverkningar. 
Biverkningarna var i regel lindriga till måttliga och inträffade mestadels under första veckan av 
behandlingen. Hos vuxna var de vanligaste biverkningarna som orsakas av Zebinix (uppträder hos fler 
än 1 av 10 patienter) yrsel, somnolens (sömnighet), huvudvärk och illamående. En fullständig 
förteckning över biverkningar som rapporterats för Zebinix finns i bipacksedeln. 
Zebinix får inte ges till personer som är överkänsliga (allergiska) mot eslikarbazepinacetat eller något 
annat innehållsämne, eller mot andra karboxamidderivat (läkemedel med en liknande struktur som 
Zebinix  
EMA/219457/2017  
Page 2/3 
 
 
 
 
 
eslikarbazepinacetat, till exempel karbamazepin eller oxkarbazepin). Zebinix får inte ges till personer 
med AV-block grad II eller III (atrioventrikulärt block, ett problem med elektrisk överföring i hjärtat). 
Varför godkänns Zebinix? 
Myndighetens kommitté för humanläkemedel (CHMP) fann att nyttan med Zebinix är större än riskerna 
och rekommenderade att Zebinix skulle godkännas för försäljning.  
Vad görs för att garantera säker och effektiv användning av Zebinix? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Zebinix har tagits med i produktresumén och bipacksedeln. 
Mer information om Zebinix 
Den 21 april 2009 beviljade Europeiska kommissionen ett godkännande för försäljning av Zebinix som 
gäller i hela EU. 
EPAR för Zebinix finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Zebinix finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 04-2017. 
Zebinix  
EMA/219457/2017  
Page 3/3 
 
 
 
 
 
