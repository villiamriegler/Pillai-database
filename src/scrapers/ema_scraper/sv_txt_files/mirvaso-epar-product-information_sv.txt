BILAGA I
PRODUKTRESUMÉ
1
1.
LÄKEMEDLETS NAMN
Mirvaso 3 mg/g gel
2.
KVALITATIV OCH KVANTITATIV SAMMANSÄTTNING
Ett gram gel innehåller 3,3 mg brimonidin, vilket motsvarar 5 mg brimonidintartrat.
Hjälpämne(n) med känd effekt:
Ett gram gel innehåller 1 mg metylparahydroxibensoat (E218) och 55 mg propylenglykol (E1520).
För fullständig förteckning över hjälpämnen, se avsnitt 6.1.
3.
LÄKEMEDELSFORM
Gel.
Vit till ljusgul ogenomskinlig vattenbaserad gel.
4.
KLINISKA UPPGIFTER
4.1 Terapeutiska indikationer
Mirvaso är avsett för symptomatisk behandling av erytem i ansiktet vid rosacea hos vuxna patienter.
4.2 Dosering och administreringssätt
Dosering
Appliceras en gång per dygn, vid en tidpunkt som passar patienten, så länge erytemet i ansiktet 
kvarstår.
Den högsta rekommenderade dagliga dosen är en totalvikt på 1 g gel, vilket motsvarar cirka fem 
ärtstora klickar.
Behandlingen ska startas med en mindre mängd gel (mindre än den högsta dosen) under minst en 
vecka. Mängden gel kan därefter gradvis ökas beroende på tolerabilitet och behandlingssvar.
Särskild population
Äldre patienter
Erfarenhet av användning av Mirvaso hos patienter över 65 år är begränsad (se även avsnitt 4.8). Ingen 
dosjustering krävs.
Nedsatt lever- och njurfunktion
Mirvaso har inte studerats i patienter med nedsatt lever- och njurfunktion.
Pediatrisk population
Säkerhet och effekt för Mirvaso för barn och ungdomar under 18 år har inte fastställts. Inga data finns 
tillgängliga.
Mirvaso är kontraindicerat för barn under 2 år på grund av allvarlig systemisk säkerhetsrisk 
(se avsnitt 4.3). Säkerhetsrisker relaterade till systemisk absorption av brimonidin har också 
2
identifierats i åldersgrupperna 2 till 12 års ålder (se avsnitt 4.9). Mirvaso ska inte användas av 
barn eller ungdomar i åldrarna 2 till 18 år.
Administreringssätt
Endast för kutan användning.
Mirvaso ska appliceras jämnt och med lika fördelning i ett tunt lager över hela ansiktet (panna, haka, 
näsa och båda kinder). Undvik ögon, ögonlock, läppar, mun och slemhinnan inne i näsan. Mirvaso ska 
endast appliceras i ansiktet.
Tvätta händerna omedelbart efter applicering av läkemedlet.
Mirvaso kan användas tillsammans med andra hudläkemedel för behandling av inflammatoriska 
lesioner av rosacea och med kosmetika. Dessa produkter ska inte appliceras omedelbart före den 
dagliga appliceringen av Mirvaso. De kan användas endast när applicerat Mirvaso har torkat.
4.3 Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
Barn under 2 år.
Patienter som behandlas med monoaminoxidashämmare (MAO-hämmare, till exempel selegilin eller 
moklobemid) och patienter som behandlas med tricykliska (såsom imipramin) eller tetracykliska 
(såsom maprotilin, mianserin eller mirtazapin) antidepressiva läkemedel som påverkar noradrenerg 
transmission.
4.4 Varningar och försiktighet
Mirvaso får inte appliceras på irriterad hud (inklusive efter laserbehandling) eller öppna sår. I fall av 
svår irritation eller kontaktallergi ska behandlingen med läkemedlet avbrytas.
Försämring av rosaceasymtom är mycket vanligt hos patienter som behandlas med Mirvaso. I alla 
kliniska studier upplevde 16 % av patienter som fick Mirvaso en episod av förvärrade symtom. 
Behandlingen ska startas med en liten mängd gel och dosen ska gradvis ökas beroende på tolerabilitet 
och behandlingssvar (se avsnitt 4.2).
Erytem och flushing
Effekten av Mirvaso topikal gel börjar minska några timmar efter appliceringen. Det har rapporterats 
att erytem och flushing återkommit hos vissa patienter i svårare form jämfört med innan behandling 
påbörjades. De flesta av dessa fall observerades inom de två första veckorna efter att behandlingen 
påbörjats (se avsnitt 4.8).
Hur lång tid efter applicering det dröjde innan flushing uppstod varierade från omkring 30 minuter till 
flera timmar (se avsnitt 4.8).
I de flesta fall försvann erytem och flushing när behandlingen avbröts.
Om erytemet förvärras ska behandlingen med Mirvaso topikal gel avbrytas. Symtomatiska åtgärder 
som nedkylning, NSAID och antihistaminer kan hjälpa till att lindra symtomen.
Recidiv av förvärrat erytem och flushing har rapporterats efter återinsatt administrering av Mirvaso 
topikal gel. Innan behandlingen återupptas efter ett tillfälligt avbrott på grund av förvärrat erytem eller 
flushing ska en testapplicering utföras på ett litet område i ansiktet under minst en dag innan man 
fortsätter applicera gelen i hela ansiktet.
Det är viktigt att informera patienten om att inte överskrida den rekommenderade högsta dosen
3
(5 ärtstora klickar) eller appliceringsfrekvensen (en gång per dag).
Mirvaso får inte appliceras i närheten av ögonen.
Samtidig användning av andra systemiska alfa-adrenerga receptoragonister
Samtidig användning av andra systemiska alfa-adrenerga receptoragonister kan förstärka 
biverkningarna av denna klass av läkemedel hos patienter:
-
-
med svår, instabil eller obehandlad hjärt-kärlsjukdom;
med depression, cerebral- eller hjärtinsufficiens, Raynauds fenomen, ortostatisk hypotension, 
thrombangiitis obliterans, skleroderma eller Sjögrens syndrom.
Övrigt
Ökning av den dagliga applicerade mängden så att den överskrider 5 ärtstora klickar och/eller ökning 
av frekvensen av daglig applicering av läkemedlet ska undvikas, eftersom det inte har gjorts någon 
bedömning av säkerheten vid högre dagliga doser eller upprepad daglig applicering.
Ett gram gel innehåller 1 mg metylparahydroxibensoat (E218) som kan ge allergiska reaktioner 
(eventuellt fördröjda). Detta läkemedel innehåller också 55 mg propylenglykol (E1520) per gram 
vilket motsvarar 5,5 % w/w, som kan ge hudirritation.
4.5
Interaktioner med andra läkemedel och övriga interaktioner
Inga interaktionsstudier har utförts.
Mirvaso är kontraindicerat till patienter som behandlas med monoaminoxidashämmare 
(MAO-hämmare) och patienter som behandlas med tricykliska eller tetracykliska antidepressiva 
läkemedel som påverkar noradrenerg transmission (se avsnitt 4.3).
Risken för en additiv eller potentierande effekt tillsammans med medel som hämmar centrala 
nervsystemet (alkohol, barbiturater, opiater, sedativa eller anestetika) bör beaktas.
Inga data finns tillgängliga om nivån av cirkulerande katekolaminer efter administrering av Mirvaso. 
Försiktighet bör dock iakttas till patienter som tar substanser som kan påverka metabolismen och 
upptaget av cirkulerande aminer, t.ex. klorpromazin, metylfenidat och reserpin.
Försiktighet bör iakttas vid insättning (eller vid dosändring) av en samtidig systemisk substans som kan 
interagera med alfa-adrenerga receptoragonister (oavsett läkemedelsform) eller påverka effekten av 
sådana medel, dvs. agonister eller antagonister till adrenerga receptorer (t.ex. isoprenalin och prazosin).
Brimonidin kan ge upphov till kliniskt insignifikanta blodtryckssänkningar hos vissa patienter. 
Försiktighet är därför tillrådligt vid samtidig användning av läkemedel såsom blodtryckssänkande 
medel och/eller hjärtglykosider tillsammans med brimonidin.
4.6
Fertilitet, graviditet och amning
Graviditet
Det finns inga eller begränsad mängd data från användningen av brimonidin i gravida kvinnor. 
Djurstudier visar inga direkta eller indirekta skadliga reproduktionstoxikologiska effekter (se avsnitt 5.3). 
Som en försiktighetsåtgärd bör man undvika användning av Mirvaso under graviditet.
Amning
Det är okänt om brimonidin/metaboliter utsöndras i bröstmjölk. En risk för det nyfödda 
barnet/spädbarnet kan inte uteslutas. Mirvaso ska inte användas under amning.
Fertilitet
Brimonidin uppvisade inga särskilda risker för reproduktion eller utveckling hos djur.
4
4.7 Effekter på förmågan att framföra fordon och använda maskiner
Mirvaso har ingen eller försumbar effekt på förmågan att framföra fordon och använda maskiner.
4.8 Biverkningar
Sammanfattning av säkerhetsprofilen
De vanligaste rapporterade biverkningarna är erytem, klåda, rodnad och brännande känsla i huden, av 
vilka alla uppkom hos 1,2 till 3,3 % av patienterna i kliniska studier. De är vanligtvis av lindrig till 
måttlig allvarlighetsgrad, och kräver vanligtvis inte utsättande av behandlingen. Förvärrat erytem, 
flushing och brännande känsla i huden har rapporterats efter godkännandet för försäljning (se 
avsnitt 4.4).
Lista över biverkningar i tabellform
Biverkningarna klassificeras enligt organsystem och frekvens, enligt följande konvention: mycket 
vanliga (≥1/10), vanliga (≥1/100, <1/10), mindre vanliga (≥1/1 000, <1/100), sällsynta (≥1/10 000, 
<1/1 000), mycket sällsynta (<1/10 000), ingen känd frekvens (kan inte beräknas från tillgängliga data) 
och rapporterades i samband med Mirvaso antingen i kliniska studier, eller efter marknadsföring
(markerade med en asterix (*) i tabell 1).
Tabell 1 – Biverkningar
Blodkärl
Klassificering av organsystem Frekvens
Sällsynta
Hjärtat
Mindre 
Centrala och perifera 
vanliga
nervsystemet
Mindre 
Ögon
vanliga
Vanliga
Mindre 
vanliga
Sällsynta
Mindre 
vanliga
Mindre 
vanliga
Vanliga
Andningsvägar, bröstkorg och 
mediastinum
Magtarmkanalen
Hud och subkutan vävnad
Mindre 
vanliga
Sällsynta
Mindre 
vanliga
Allmänna symtom och/eller 
symtom vid 
administreringsstället
Biverkningar
Bradykardi*
Huvudvärk och parestesi
Ögonlocksödem
Flushing, blekhet vid appliceringsstället*
Yrsel*
Hypotension*
Nästäppa
Muntorrhet
Erytem, klåda, rosacea, brännande känsla i 
huden
Akne, allergisk kontaktdermatit, 
kontaktdermatit, dermatit, torr hud, smärta i 
huden, obehag i huden, papulösa utslag, 
hudirritation, varm hud, svullet ansikte*, 
urtikaria*.
Angioödem*
Värmekänsla, perifer kyla
* Biverkningar rapporterade efter godkännandet för försäljning.
Beskrivning av utvalda biverkningar
Bradykardi och hypotension
Fall av bradykardi, hypotension (inklusive ortostatisk hypotension) och yrsel har rapporterats efter 
godkännande för försäljning, varav vissa har krävt sjukhusvård. Vissa fall involverade applicering av 
5
Mirvaso efter laserbehandling (se avsnitt 4.4).
Andra särskilda populationer
Äldre patienter
Inga betydelsefulla skillnader i säkerhetsprofilen observerades mellan patienter i den äldre 
populationen och patienter i åldern 18 till 65 år.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Överdoser efter oral användning av andra alfa2-agonister har rapporterats ge symtom såsom 
hypotension, asteni, kräkning, letargi, sedation, bradykardi, arytmier, mios, apné, muskulär hypotoni, 
hypotermi, andningsdepression och krampanfall.
Behandling av en oral överdos innefattar understödjande åtgärder och symtomatisk behandling; öppna 
luftvägar ska upprätthållas.
Pediatrisk population
Allvarliga biverkningar har rapporterats efter oavsiktligt intag av Mirvaso av två små barn till en 
patient i en klinisk studie. Barnen fick symtom som var i överensstämmelse med tidigare rapporterade 
orala överdoseringar med alfa2-agonister hos små barn. Båda barnen rapporterades vara helt återställda 
inom 24 timmar.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Övriga dermatologiska medel, övriga dermatologiska medel, ATC-kod: 
D11AX21
Verkningsmekanism
Brimonidin är en höggradigt selektiv alfa2-adrenerg receptoragonist som är 1000 gånger mer selektiv 
för den alfa2-adrenerga receptorn än för den alfa1-adrenerga receptorn.
Farmakodynamisk effekt
Kutan applicering i ansiktet av en höggradigt selektiv alfa2-adrenerg receptoragonist reducerar erytem 
genom direkt kutan vasokonstriktion.
Klinisk effekt och säkerhet
Effekten av Mirvaso i behandlingen av måttlig till svår erytem i ansiktet vid rosacea har påvisats i två 
randomiserade, placebokontrollerade blindade kliniska studier som var identiska i design. Moderat till 
svår erytem definerades som grad 3 eller större både i bedömningsskalan Clinician Erythema Assessment 
(CEA) och Patient Self-Assessment (PSA). Studierna utfördes på 553 randomiserade försökspersoner 
i åldern 18 år och äldre som behandlades en gång dagligen i 4 veckor med antingen Mirvaso eller placebo. 
Av dessa avslutade 539 försökpersoner, där de flesta var kaukasier mellan 18 och 65 år, 29 dagars 
behandling och hade tillgänglig data för att ingå i effektanalysen vid dag 29.
Det primära effektmåttet uttrycktes i termer av sammansatt framgång, d.v.s. patienter som på 
dag 29 svarade med en 2-gradig reduktion i baslinjen på både CEA- och PSA-skalan. Resultaten från 
de två kliniska studierna visade att Mirvaso var signifikant mer effektiv (p < 0,001) när det gällde att 
reducera erytem i ansiktet vid rosacea än placebogel när det applicerades en gång dagligen i 29 dagar 
(primär effektmått, se tabell 2). För populationens undergrupp av patienter med svår erytem vid 
6
baslinjen dag 1 (d.v.s. patienter med CEA- eller PSA-grad 4) vilka representerade 26 % av de 
randomiserade försökspersonerna, var resultaten på det primära effektmåttet på dag 29 liknade de 
resultat som observerades i den totala populationen (se tabell 3) och var statistiskt signifikant för båda 
studierna tillsammans (p = 0,003). Dessutom, för den totala populationen, uppvisade Mirvaso statistisk 
signifikant överlägsenhet (p < 0,001) över placebogel när det gällde snabbt initialt insättande av en 
kliniskt relevant effekt (1-gradig sammansatt framgång för CEA och PSA) efter den första 
appliceringen vid 30 minuter på dag 1 (sekundär effektmått 27,9 % vs. 6,9 % för studie 1, 28,4 % 
vs. 4,8 % för studie 2), och till dess det blev påvisat en klinisk relevant effekt (1-gradig sammansatt 
framgång för CEA och PSA) på dag 29 (tertiär effektmått, se tabell 4).
CEA och PSA definerades enligt nedan:
CEA: Clinician Erythema Assessment: 0=Klar hud utan tecken på erytem, 1=Nästan klar; viss 
rodnad, 2=Lindrig erytem; tydlig rodnad, 3=Måttlig erytem + markant rodnad och 4=Svår erytem + 
kraftig rodnad
PSA: Patient Self-Assessment: 0=Ingen rodnad; 1=Mycket lindrig rodnad; 2=Lindrig 
rodnad, 3=Måttlig rodnad och 4=Kraftig rodnad
Tabell 2: Procentandel försökspersoner med en 2-gradig förbättring i både CEA och PSA
Framgång dag 29
Studie 1
Studie 2
3 timmar efter 
applicering
6 timmar efter 
applicering
9 timmar efter 
applicering
12 timmar efter 
applicering
P-värde dag 29
Mirvaso gel 
n=127
31,5 %
Placebogel 
n=128
10,9 %
Mirvaso gel 
n=142
25,4 %
Placebogel 
n=142
9,2 %
30,7 %
26,0 %
22,8 %
9,4 %
10,2 %
8,6 %
25,4 %
17,6 %
21,1 %
9,2 %
10,6 %
9,9 %
< 0,001
-
< 0,001
-
Tabell 3: Procentandel försökspersoner med svår erytem vid baslinje dag 1 (CEA- eller 
PSA-grad 4) med 2-gradig förbättring både i CEA och PSA
Framgång dag 29
Studie 1 + Studie 2
3 timmar efter applicering
6 timmar efter applicering
9 timmar efter applicering
12 timmar efter applicering
P-värde dag 29
Mirvaso gel n=127
22,8 %
26,6 %
20,3 %
21,5 %
0,003
Placebogel n=142
9,5 %
7,9 %
11,1 %
4,8 %
-
Tabell 4: Procentandel försökspersoner med en 1-gradig förbättring i både CEA och PSA
Framgång dag 29
Studie 1
Studie 2
3 timmar efter applicering
6 timmar efter applicering
9 timmar efter applicering
12 timmar efter applicering
P-värde dag 29
Mirvaso gel 
n=127
70,9 %
69,3 %
63,8 %
56,7 %
< 0,001
Placebogel 
n=128
32,8 %
32,0 %
29,7 %
30,5 %
-
Mirvaso gel 
n=142
71,1 %
64,8 %
66,9 %
53,5 %
< 0,001
Placebogel 
n=142
40,1 %
43,0 %
39,4 %
40,1 %
-
Inga kliniskt relevanta trender observerades med hänsyn till takyfylaxi eller rebound-effekter 
7
(förvärrat baslinjeerytem efter avslutad behandling) vid användning av Mirvaso i 29 dagar.
Resultaten från en långvarig öppen studie med 449 patienter, med kontinuerlig behandling i upp till 
ett år, bekräftade att kontinuerlig användning av Mirvaso är säker och effektiv. Daglig reduktion av 
erytem under den första månaden av användning (mätt med CEA- och PSA-skalor) var liknande de som 
observerats i de kontrollerade studierna, och dessa reduktioner kunde uppnås i upp till 12 månader utan 
någon synbar förlorad effekt över tid. De övergripande frekvenserna av biverkningar i den här studien 
reflekteras ovan i tabell 1, med de som är högst förekommande i de första 29 dagarna av användning. 
Inga biverknngar ökade i frekvens över tid, och det förekom inga bevis för att långtidsanvänding av 
Mirvaso orskade en ökad risk för förekomst av någon specifik biverkningtyp.
Samtidig användning av Mirvaso med andra läkemedel för behandling av inflammatoriska lesioner 
vid rosacea har inte utretts systematiskt. Däremot, i den långvariga öppna studien som beskrivs ovan, 
påverkades inte effekten och säkerheten för Mirvaso av samtidig användning av kosmetika eller andra 
läkemedel (t.ex topikal metronidazol, topikal azelainsyra och orala tetracykliner, inkluderande lågdos 
doxycyclin) för behandling av inflammatoriska lesioner vid rosacea i den berörda subgruppen 
(131/449 patienter i studien använde samtidigt läkemedel mot rosacea).
Pediatrisk population
Europeiska läkemedelmyndigheten har beviljat undantag från kravet att skicka in studieresultat för 
Mirvaso för alla grupper av den pediatriska populationen för behandlingen av rosacea (information om 
pediatrisk användning finns i avsnitt 4.2).
5.2
Farmakokinetiska egenskaper
Absorption
Absorptionen av brimonidin från Mirvaso utvärderades i en klinisk studie med 24 vuxna 
försökspersoner med erytem i ansiktet vid rosacea. Alla försökspersoner fick en 1-dags okulär 
administrering av en 0,2 % ögondroppaslösning av brimonidin följt av en kutan applicering av 
Mirvaso en gång dagligen i 29 dagar (intra-individuell jämförelse av systemisk exponering). 
På dag 1 av studien fick alla försökspersoner 1 droppe 0,2 % ögondroppslösning i varje öga, 
var 8:e timme över en 24-timmars period (3 doser totalt).
Det sågs ingen läkemedelsackumulering i plasma efter upprepad kutan applicering av Mirvaso på 
huden i ansiktet: högsta genomsnittliga (± standardavvikelse) maximal plasmakoncentration (Cmax) 
och arean under kurvan för koncentration-tid från 0 till 24 timmar (AUC0–24 hr) var 46 ± 62 pg/ml 
respektive 417 ± 264 pg.timme/ml. Dessa nivåer är signifikant lägre (2-faldig) än de som observerades 
efter 1-dags okulär administrering av en 0,2 % ögondroppslösning av brimonidin.
Distribution
Proteinbindningen för brimonidin har inte studerats.
Metabolism
Brimonidin metaboliseras huvudsakligen i levern.
Eliminering
Brimonidin och dess metaboliter utsöndras huvudsakligen i urinen.
5.3
Prekliniska säkerhetsuppgifter
Gängse studier avseende säkerhetsfarmakologi, allmäntoxicitet, gentoxicitet, karcinogenicitet, 
reproduktionseffekter och effekter på utveckling visade inte några särskilda risker för människa.
8
6.
FARMACEUTISKA UPPGIFTER
6.1
Förteckning över hjälpämnen
Karbomer
Metylparahydroxibensoat (E218)
Fenoxietanol
Glycerol
Titandioxid
Propylenglykol (E1520)
Natriumhydroxid
Renat vatten
6.2
Inkompatibiliteter
Ej relevant.
6.3 Hållbarhet
2 år
6.4
Särskilda förvaringsanvisningar
Inga särskilda förvaringsanvisningar.
Förvaras vid högst 30°C. Får ej frysas.
6.5
Förpackningstyp och innehåll
2 g tub
Polyfoiltuber av polyetylen (PE)/sampolymer/aluminium (Al)/sampolymer/polyetylen (PE) med topp 
av polyetylen med hög densitet (HDPE) och barnskyddande förslutning av polyetylen (PE).
10 g och 30 g tub
Polyfoiltuber av polyetylen (PE)/sampolymer/aluminium (Al)/sampolymer/polyetylen (PE) med topp 
av polyetylen med hög densitet (HDPE) och barnskyddande förslutning av polypropylen (PP).
och
Polyfoiltuber av polyetylen (PE)/ polyetylen (PE)/sampolymer/aluminium (Al)/ polyetylen 
(PE)/högdensitetspolyetylen (HDPE) och linjär lågdensitetspolyetylen (LLDPE) med barnskyddande 
förslutning av polypropylen (PP).
30 g pump
Flerdosbehållare med icke ventilerad pump och barnskyddande förslutning.
Polypropen (PP)/termoplastisk polyolefin (TPO)/polyetylen med hög densitet (HDPE) och 
barnskyddande förslutning i polypropen (PP).
Förpackningsstorlekar: 1 tub med 2 g, 10 g eller 30 g; 1 pump med 30 g.
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion
Inga särskilda anvisningar.
9
7.
INNEHAVARE AV GODKÄNNANDE FÖR FÖRSÄLJNING
Galderma International
Tour Europlaza, 20 avenue André Prothin – La Défense 4
La Défense Cedex 92927
Frankrike
8.
NUMMER PÅ GODKÄNNANDE FÖR FÖRSÄLJNING
Polyfoil-tuber av polyetylen (PE)/sampolymer/aluminium (Al)/sampolymer/polyetylen (PE):
EU/1/13/904/004
EU/1/13/904/005
EU/1/13/904/006
Polyfoil-tuber av polyetylen (PE)/polyetylen (PE)/sampolymer/aluminium (Al)/ polyetylen 
(PE)/högdensitetspolyetylen (HDPE) och linjär lågdensitetspolyetylen (LLDPE):
EU/1/13/904/008
EU/1/13/904/009
Polypropen (PP)/termoplastisk polyolefin (TPO)/polyetylen med hög densitet (HDPE) och 
barnskyddande förslutning i polypropen.
EU/1/13/904/007
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 21 februari 2014
Datum för den senaste förnyelsen: 22 november 2018
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
10
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS
VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET
11
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare som ansvarar för frisläppande av tillverkningssats
Laboratoires Galderma
Z.I. Montdésir
74540 Alby-sur-Chéran
France
och
Galderma Laboratorium GmbH
Toulouser Allee 19a-23a,
Pempelfort,
Düsseldorf,
North Rhine-Westphalia,
40211,
Tyskland
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Receptbelagt läkemedel. Recept kan förnyas.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning 
över referensdatum för unionen (EURD-listan) som föreskrivs i artikel 107c.7 i direktiv 2001/83/EG 
och eventuella uppdateringar och som offentliggjorts på webbportalen för europeiska läkemedel.
D.

VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET
Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.
En uppdaterad riskhanteringsplan ska lämnas in


på begäran av Europeiska läkemedelsmyndigheten,
när riskhanteringssystemet ändras, särskilt efter att ny information framkommit som kan 
leda till betydande ändringar i läkemedlets nytta-riskprofil eller efter att en viktig 
milstolpe (för farmakovigilans eller riskminimering) har nåtts.
12
BILAGA III
MÄRKNING OCH BIPACKSEDEL
13
A. MÄRKNING
14
UPPGIFTER SOM SKA FINNAS PÅ YTTRE FÖRPACKNINGEN
KARTONG
1.
LÄKEMEDLETS NAMN
Mirvaso 3 mg/g gel
brimonidin
2.
DEKLARATION AV AKTIV(A) SUBSTANS(ER)
Ett gram gel innehåller 3,3 mg brimonidin.
3.
FÖRTECKNING ÖVER HJÄLPÄMNEN
Hjälpämnen: Karbomer, metylparahydroxibensoat (E218), fenoxietanol, glycerol, titandioxid, 
propylenglykol (E1520), natriumhydroxid, renat vatten. Se bipacksedeln för mer information.
4.
LÄKEMEDELSFORM OCH FÖRPACKNINGSSTORLEK
Gel
2 g
10 g
30 g
5.
ADMINISTRERINGSSÄTT OCH ADMINISTRERINGSVÄG
Får ej sväljas.
Läs bipacksedeln före användning.
Används endast på huden.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
15
9.
SÄRSKILDA FÖRVARINGSANVISNINGAR
Förvaras vid högst 30 C. Får ej frysas.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Galderma International
Tour Europlaza, 20 avenue André Prothin
La Défense 4
92927 La Défense Cedex
Frankrike
12. NUMMER PÅ GODKÄNNANDE FÖR FÖRSÄLJNING
EU/1/13/904/004
EU/1/13/904/005
EU/1/13/904/006
EU/1/13/904/007
EU/1/13/904/008
EU/1/13/904/009
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Mirvaso
17. UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen.
16
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC: 
SN: 
NN: 
17
UPPGIFTER SOM SKA FINNAS PÅ INNERFÖRPACKNINGEN
30 G TUB/FLERDOSBEHÅLLARE MED ICKE VENTILERAD PUMP
1.
LÄKEMEDLETS NAMN
Mirvaso 3 mg/g gel
brimonidin
2.
DEKLARATION AV AKTIV(A) SUBSTANS(ER)
Ett gram gel innehåller 3,3 mg brimonidin.
3.
FÖRTECKNING ÖVER HJÄLPÄMNEN
Hjälpämnen: Karbomer, metylparahydroxibensoat (E218), fenoxietanol, glycerol, titandioxid, 
propylenglykol, natriumhydroxid, renat vatten. Se bipacksedeln för mer information.
4.
LÄKEMEDELSFORM OCH FÖRPACKNINGSSTORLEK
Gel
30 g
5.
ADMINISTRERINGSSÄTT OCH ADMINISTRERINGSVÄG
Får ej sväljas.
Läs bipacksedeln före användning.
Används endast på huden.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras vid högst 30 C. Får ej frysas
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
18
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
12. NUMMER PÅ GODKÄNNANDE FÖR FÖRSÄLJNING
EU/1/13/904/006
EU/1/13/904/007
EU/1/13/904/009
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
17. UNIK IDENTITETSBETECKNING – TVÅDIMENSIONELL STRECKKOD 
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
19
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
10 G TUB
1.
LÄKEMEDLETS NAMN OCH ADMINISTRERINGSVÄG
Mirvaso 3 mg/g gel
brimonidin
Används på huden.
2.
ADMINISTRERINGSSÄTT
Får ej sväljas.
Läs bipacksedeln före användning.
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
10 g
6.
ÖVRIGT
Förvaras utom syn- och räckhåll för barn.
Hjälpämnen: Karbomer, metylparahydroxibensoat (E218), fenoxietanol, glycerol, titandioxid, 
propylenglykol, natriumhydroxid, renat vatten.
20
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
2 G TUB
1.
LÄKEMEDLETS NAMN OCH ADMINISTRERINGSVÄG
Mirvaso 3 mg/g gel
brimonidin
Används på huden.
2.
ADMINISTRERINGSSÄTT
Får ej sväljas.
Läs bipacksedeln före användning.
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
2 g
6.
ÖVRIGT
21
B. BIPACKSEDEL
22
Bipacksedel: Information till patienten
Mirvaso 3 mg/g gel
brimonidin
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig.
-
-
-
-
Spara denna information, du kan behöva läsa den igen.
Om du har ytterligare frågor vänd dig till läkare.
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.
Om du får biverkningar, tala med läkare. Detta gäller även eventuella biverkningar som inte 
nämns i denna information. Se avsnitt 4.
I denna bipacksedel finns information om följande:
1.
2.
3.
4.
5.
6.
Vad Mirvaso är och vad det används för
Vad du behöver veta innan du använder Mirvaso
Hur du använder Mirvaso
Eventuella biverkningar
Hur Mirvaso ska förvaras
Förpackningens innehåll och övriga upplysningar
1.
Vad Mirvaso är och vad det används för
Mirvaso innehåller den aktiva substansen brimonidin som tillhör en grupp läkemedel som brukar 
benämnas ”alfa-agonister”.
Mirvaso används på huden i ansiktet för behandling av rodnad på grund av rosacea hos vuxna 
patienter.
Rodnad i ansiktet på grund av rosacea orsakas av kraftigt blodflöde i huden i ansiktet, vilket beror på 
förstoring (utvidgning) av de små blodkärlen i huden.
När Mirvaso används verkar den genom att dra ihop dessa blodkärl igen, vilket minskar det 
överflödiga blodflödet och rodnaden.
2.
Vad du behöver veta innan du använder Mirvaso
Använd inte Mirvaso:
-
-
-
om du är allergisk mot brimonidin eller något annat innehållsämne i detta läkemedel (anges 
i avsnitt 6).
till barn under 2 år, då de kan löpa större risk för biverkningar från de läkemedel som absorberas 
via huden.
om du tar vissa läkemedel som används vid depression eller Parkinsons sjukdom inklusive 
så kallade monoaminoxidashämmare (MAO-hämmare, t.ex selegilin, eller moklobemid), 
tricykliska antidepressiva medel (som t.ex. imipramin) eller tetracykliska antidepressiva medel 
(som t.ex. maprotilin, mianserin eller mirtazapin). Användning av Mirvaso när du tar dessa 
läkemedel kan leda till att blodtrycket sänks.
23
Varningar och försiktighet
Tala med läkare eller apotekspersonal innan du använder Mirvaso i synnerhet om:
-
-
-
huden i ditt ansikte är irriterad eller har öppna sår.
du har problem med hjärtat eller blodcirkulationen.
du har en depression, nedsatt blodflöde till hjärnan eller hjärtat, blodtryckssänkning vid stående, 
nedsatt blodflöde i händer, fötter eller hud, eller Sjögrens syndrom (en kronisk sjukdom där 
kroppens naturliga försvar - immunsystemet- angriper körtlarna som producerar fukt).
du har eller har tidigare haft problem med njurar eller lever.
du har genomgått eller planerar att genomgå en laserbehandling av huden i ansiktet.
-
-
Det är viktigt att starta behandlingen med en liten mängd gel, öka dosen gradvis men överskrid inte
den högsta dosen på 1 gram (cirka 5 ärtstora klickar). Se även anvisningarna i ”Hur du använder 
Mirvaso”.
Applicera inte Mirvaso mer än en gång om dagen och överskrid inte den högsta dagliga dosen på 
1 gram (cirka 5 ärtstora klickar). Se även anvisningarna i ”Hur du använder Mirvaso”.
Förvärrad hudrodnad, plötslig värmekänsla ofta med rodnad i huden (flushing) eller en brännande 
känsla i huden
Upp till 1 av 6 patienter upplever att deras rodnad är värre när den återkommer jämfört med före 
behandlingen. Detta inträffar oftast under de två första behandlingsveckorna och försvinner vanligen 
om behandlingen avbryts, i de flesta fall inom några dagar. Innan du återupptar behandlingen med 
Mirvaso topikal gel ska du testa den på ett litet område i ansiktet under en dag då du har möjlighet att 
stanna hemma. Om du inte upplever en försämring av rodnaden eller den brännande känslan kan du 
fortsätta med den vanliga behandlingen (se avsnitt 3).
Om du upplever en förvärrad rodnad eller om en oväntad rodnad uppstår ska du avsluta behandlingen 
och kontakta läkare.
Rådgör med din läkare om något av ovanstående gäller dig, eftersom detta läkemedel kanske inte är 
lämpligt för dig.
Barn och ungdomar
Ge inte detta läkemedel till barn eller ungdomar under 18 år eftersom säkerheten och effekten inte har 
fastställts för denna åldersgrupp. Detta är särskilt viktigt när det gäller barn under 2 år (se ”Använd 
inte Mirvaso”).
Andra läkemedel och Mirvaso
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel, eftersom dessa läkemedel kan påverka behandlingen med Mirvaso, eller Mirvaso kan 
påverka behandlingen med dessa läkemedel.
Använd inte Mirvaso med selegilin, moklobemid, imipramin, mianserin eller maprotilin, vilka är 
läkemedel som kan användas för depression eller Parkinsons sjukdom, eftersom detta kan leda till 
förändringar i Mirvasos verkningsgrad eller kan öka riskerna för biverkningar såsom blodtrycksfall 
(se under ”Använd inte Mirvaso).
Tala även om för läkaren om du tar något av nedanstående läkemedel:
-
-
läkemedel som används för att behandla smärta, sömnstörningar eller ångeststörningar
läkemedel som används för att behandla psykiska störningar (klorpromazin), som används 
för hyperaktivitet (metylfenidat) eller som används för högt blodtryck (reserpin).
läkemedel som verkar på samma sätt i kroppen som Mirvaso (andra alfa-agonister, t.ex. 
klonidin; så kallade alfa-blockerare eller alfa-antagonister, t.ex. prazosin, isoprenalin, vilka 
oftast används för att behandla högt blodtryck, långsam hjärtrytm eller astma).
hjärtglykosider (t.ex. digoxin) som används för att behandla hjärtproblem.
blodtryckssänkande läkemedel som t.ex betablockerare eller kalciumkanalsblockerare 
(t.ex propranolol, amlodipin).
-
-
-
24
Tala med din läkare om något av ovanstående gäller dig, eller om du är osäker.
Mirvaso med alkohol
Tala om för läkaren om du dricker alkohol regelbundet eftersom det kan påverka behandlingen med 
detta läkemedel.
Graviditet och amning
Användning av Mirvaso rekommenderas inte under graviditet. Det beror på att dess effekter på ditt 
ofödda barn är okända. Du ska inte använda detta läkemedel under amning, eftersom det inte är känt 
om detta läkemedel passerar över i bröstmjölk.
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du använder detta läkemedel.
Körförmåga och användning av maskiner
Mirvaso har ingen betydande effekt på förmågan att framföra fordon och använda maskiner.
Mirvaso innehåller metylparahydroxibensoat (E218) vilket kan ge allergiska reaktioner (eventuellt 
fördröjda). Detta läkemedel innehåller också 55 mg propylenglykol (E1520) per gram, vilket 
motsvarar 5,5 % w/w, som kan ge hudirritation.
3.
Hur du använder Mirvaso
Använd alltid detta läkemedel enligt läkarens anvisningar. Rådfråga läkare eller apotekspersonalen om 
du är osäker.
Viktigt: Mirvaso är endast avsett för vuxna och endast för användning på huden i ansiktet. Använd 
inte detta läkemedel på andra delar av kroppen, speciellt fuktiga kroppsytor t.ex ögonen, munnen, 
näsan eller slidan.
Får inte sväljas.
Förvara Mirvaso gel utom räckhåll för barn.
Hur du använder Mirvaso
Mirvaso rekommenderas att användas på ansiktet en gång per dag.
Starta behandlingen med en liten mängd gel (en ärtstor klick) under den första veckan, på det sätt som 
läkare eller sjuksköterska har visat dig.
Om dina symtom kvarstår eller endast förbättras något kan du efter den första veckan gradvis öka 
mängden av gel. Sprid ut den slätt och jämnt i ett mycket tunt lager på det sätt som läkare eller 
sjuksköterska visat dig. Det är viktigt att du inte tar mer än den högsta dagliga dosen på 1 gram
(5 ärtstora klickar applicerade på hela ansiktet).
Tvätta händerna omedelbart efter appliceringen av detta läkemedel.
Om dina symtom förvärras under behandlingen med Mirvaso (ökad rodnad eller brännande känsla) ska 
du avbryta behandlingen och kontakta läkare – se också avsnitt 2 ”Varningar och försiktighet”.
Du måste undvika ögon, ögonlock, läppar, mun och insidan av näsan. Om gelen hamnar på något av 
dessa områden ska du omedelbart tvätta bort den med rikligt med vatten. Om du upplever en förvärrad 
rodnad eller brännande känsla ska du sluta använda Mirvaso och kontakta läkare vid behov.
Applicera inte några andra hudläkemedel eller kosmetika omedelbart före den dagliga appliceringen 
av Mirvaso. Du bör använda sådana produkter endast efter att applicerat Mirvaso har torkat.
25
Var uppmärksam när du öppnar tuben/pumpen för första gången så att du inte spiller mer gel än 
nödvändigt. Om detta inträffar ska du kasta överskottet av gel så att du inte applicerar mer än den 
rekommenderade dosen. Se stycket ”Hur du använder Mirvaso” ovan.
[EU/1/13/904/004-006, EU/1/13/904/008-009]
Så här öppnar du tuben med barnskyddande lock:
För att undvika spill ska du inte klämma på tuben medan du öppnar eller stänger den.
Tryck locket nedåt och vrid moturs (vrid åt vänster). Dra sedan av locket.
Så här stänger du tuben med barnskyddande lock:
Tryck nedåt och vrid medurs (vrid åt höger).
[EU/1/13/904/007]
Så här öppnar du pumpen med barnskyddande lock
Tryck locket nedåt och vrid moturs (vrid åt vänster) tills locket kan tas bort.
Obs! När locket tas av är pumpen inte barnskyddande längre.
Före första användning ska pumpen fyllas genom att trycka ned flera gånger tills läkemedlet pumpas 
ut på din fingertopp.
När du ska applicera Mirvaso i ansiktet pumpar du ut en ärtstor mängd Mirvaso från pumpen på din 
fingertopp. Fortsätt att pressa ner pumpen för att få det antal ärtstora klickar du behöver enligt din 
läkares ordination (men inte mer än totalt 5 ärtstora klickar).
Stäng pumpen genom att sätta tillbaka locket på pumpen. Tryck ned och vrid locket åt höger (medurs) 
tills det tar stopp. Pumpen är nu barnskyddande igen.
26
Om du har använt för stor mängd av Mirvaso
Om du använder mer än den högsta dagliga dosen på 1 gram inom en period på 24 timmar kan det leda 
till hudirritation eller andra biverkningar på appliceringsstället. Upprepade doser inom 
samma 24-timmarsperiod kan leda till biverkningar t.ex. lågt blodtryck, dåsighet eller trötthet.
Kontakta din läkare som ger dig råd om vad du ska göra.
Om någon, särskilt ett barn, av misstag sväljer Mirvaso, kan det orsaka allvarliga biverkningar 
som måste behandlas på sjukhus.
Kontakta läkare omedelbart eller uppsök genast en akutmottagning om du, ett barn, eller någon annan 
sväljer detta läkemedel och får något av dessa symtom: känner yrsel från lågt blodtryck, kräkningar, 
trötthet eller dåsighet, försvagade eller oregelbundna hjärtslag, smala pupiller (pupillsammandragning), 
svårigheter att andas eller långsam andning, slapphet, låg kroppstemperatur och kramper (anfall). Ta med 
läkemedelsförpackningen så att läkaren tydligt kan se vad personen har svalt.
Om du har glömt att använda Mirvaso
Mirvaso verkar på daglig basis, med början den första behandlingsdagen. Om du missar en daglig dos 
kommer rodnaden därför inte att minska den dagen. Använd inte dubbel dos för att kompensera för 
glömd dos och fortsätt din behandling enligt ordination.
Om du slutar att använda Mirvaso
En möjlig konsekvens som kan uppstå om behandlingen avbryts innan behandlingskuren är helt 
genomförd är att sjukdomen återgår till sitt ursprungstillstånd.
Kontakta din läkare innan du avslutar din behandling, som vid behov kan ge dig råd om en lämplig 
ersättningsbehandling.
Om du har ytterligare frågor om detta läkemedel, kontakta läkare eller apotekspersonal.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver 
inte få dem.
Om du får mindre vanliga biverkningar som svår irritation eller inflammation i huden, hudutslag, 
smärta eller obehag i huden, torr hud, värmekänsla i huden, stickningar eller myrkrypningar eller
svullet ansikte eller vanliga biverkningar som förvärrad rosacea, avbryt behandlingen och kontakta din 
läkare eftersom detta läkemedel kanske inte är lämpligt för dig. I vissa fall kan symtomen sträcka sig 
utanför hudområdet som behandlas. Se också avsnitt 2 ”Varningar och försiktighet”.
Om du får kontaktallergi (t.ex. en allergisk reaktion, utslag), eller sällsynt angioödem (en sällsynt 
allvarlig allergisk reaktion, oftast med svullnad av ansiktet, munnen eller tungan) ska du sluta att 
använda Mirvaso och uppsöka läkare omedelbart. 
Mirvaso kan även orsaka följande andra biverkningar:
Vanliga biverkningar (kan förekomma hos upp till 1 av 10 användare):
plötslig värmekänsla ofta med rodnad i huden (flushing)
-
påtaglig blekhet där gelen appliceras
-
rodnad i huden, brännande känsla i huden eller klåda
-
27
Mindre vanliga biverkningar (kan förekomma hos upp till 1 av 100 användare):
-
-
-
-
-
-
-
-
-
akne
muntorrhet
känsla av kyla i händer och fötter
värmekänsla
huvudvärk
nästäppa
svullna ögonlock
nässelfeber
yrsel
Sällsynta biverkningar (kan förekomma hos upp till 1 av 1 000 användare):
-
-
sänkt blodtryck
minskad hjärtfrekvens (långsam hjärtrytm som benämns bradykardi).
Rapportering av biverkningar
Om du får biverkningar, tala med läkare. Detta gäller även eventuella biverkningar som inte nämns i 
denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet.
5.
Hur Mirvaso ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen, tuben och pumpen efter EXP. Utgångsdatumet 
är den sista dagen i angiven månad.
Inga särskilda förvaringsanvisningar.
Förvaras vid högst 30 C. Får ej frysas.
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
-
-
Den aktiva substansen är brimonidin. Ett gram gel innehåller 3,3 mg brimonidin, vilket 
motsvarar 5 mg brimonidintartrat.
Övriga innehållsämnen är karbomer, metylparahydroxibensoat (E218), fenoxietanol, glycerol, 
titandioxid, propylenglykol (E1520), natriumhydroxid och renat vatten. Se slutet av avsnitt 2 för 
information om metylparahydroxibensoat och propylenglykol.
Läkemedlets utseende och förpackningsstorlekar
Mirvaso är en vit till ljusgul, ogenomskinlig gel. Den tillhandahålls i tuber som 
innehåller 2, 10 eller 30 gram gel, eller i ett icke ventilerat pumpsystem som innehåller 30 g gel.
Förpackningsstorlek 1 tub eller 1 pump.
Eventuellt kommer inte alla förpackningsstorlekar att marknadsföras.
28
Innehavare av godkännande för försäljning 
Galderma International
Tour Europlaza, 20 avenue André Prothin – La Défense 4
La Défense Cedex 92927
Frankrike
Tillverkare
Laboratoires Galderma
Z.I. Montdésir
74540 Alby-sur-Chéran
Frankrike
eller
Galderma Laboratorium GmbH
Toulouser Allee 19a-23a,
Pempelfort,
Düsseldorf,
North Rhine-Westphalia,
40211,
Tyskland
Kontakta ombudet för innehavaren av godkännandet för försäljning om du vill veta mer om detta 
läkemedel:
Österreich
Galderma Austria GmbH
Tel: 0043 732 715 993
e-mail: austria@galderma.com
België/Belgique/Belgien
Luxembourg/Luxemburg
Galderma Benelux BV
Tél/Tel: +31 183691919
e-mail: info.be@galderma.com
България
PHOENIX PHARMA EOOD, 
Bulgaria 
Tel. +359 2 9658 100
Česká republika
Slovenská republika
4 LIFE PHARMA CZ, s.r.o. 
Czech
Tel. +420 244 403 003
e-mail: Info@4lifepharma.eu
Italia
Galderma Italia S.p.A.
Tel: + 39 337 1176197
e-mail: vigilanza@galderma.com
Latvija
Tamro SIA, Latvia 
Tel. +371 67067800
Lietuva
Tamro UAB, Lithuania 
Tel. +37037401099
Magyarország
Ewopharma Hungary Kft.
Tel.: +36 1 200 4650
e-mail: info@ewopharma.hu
29
Danmark
Norge
Ísland
Suomi/Finland
Sverige
Galderma Nordic AB
Tlf/Sími/Puh/Tel: + 46 18 444 0330
e-mail: nordic@galderma.com
Malta
Prohealth Limited
Tel. +356 21461851, +356 21460164
e-mail: info@prohealth.com.mt
Deutschland
Galderma Laboratorium GmbH
Tel: + 49 (0) 800 – 5888850
e-mail: patientenservice@galderma.com
Nederland
Galderma Benelux BV
Tel: + 31 183691919
e-mail: info.nl@galderma.com
Eesti
Tamro Eesti OÜ, Estonia 
Tel. +372 650 3600
Ελλάδα
Κύπρος
Pharmassist Ltd 
Τηλ: + 30 210 6560700
e-mail: safety@pharmassist.gr
Polska
Galderma Polska Sp. z o.o.
Tel.: + 48 22 331 21 80
e-mail: info.poland@galderma.com
Portugal
Laboratorios Galderma, SA – Sucursal em 
Portugal
Tel: + 351 21 315 19 40
e-mail: galderma.portugal@galderma.com
España
Laboratorios Galderma SA
Tel: + 34 902 02 75 95
e-mail: RegulatorySpain@galderma.com
România
Neola Pharma SRL
Tel: + 40 21 233 17 81
e-mail: office.neola@neolapharma.ro
United Kingdom (Northern Ireland)
Galderma (UK) Ltd.
Tel: +44 (0)300 3035674
e-mail: medinfo.uk@galderma.com
France
Hrvatska
Ireland
Slovenija
Galderma International
Tél: +33 08.00.00.99.38
e-mail: 
pharmacovigilance.france@galderma.com
Denna bipacksedel ändrades senast
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu.
30
