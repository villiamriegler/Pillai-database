EMA/191628/2018 
EMEA/H/C/004361 
Kanjinti (trastuzumab) 
Sammanfattning av Kanjinti och varför det är godkänt inom EU 
Vad är Kanjinti och vad används det för? 
Kanjinti är ett läkemedel mot cancer som används för att behandla följande sjukdomar: 
• 
Tidig bröstcancer (när cancern har spridit sig i bröstet eller till körtlarna under armen men inte till 
andra delar av kroppen) efter kirurgi, kemoterapi (läkemedel för behandling av cancer) och 
strålbehandling om tillämpbart. Det kan också ges tidigare under behandlingen, i kombination med 
kemoterapi. Vid lokalt avancerade cancerformer (inräknat de som är inflammatoriska) eller som är 
mer än 2 cm breda ges Kanjinti före kirurgi i kombination med kemoterapi och sedan igen som 
enda läkemedel efter kirurgi. 
•  Metastaserad bröstcancer (cancer som har spridit sig till andra delar av kroppen). Det används 
som enda läkemedel när andra behandlingar inte har verkat eller inte är lämpliga. Det ges också i 
kombination med andra cancerläkemedel: med paklitaxel eller docetaxel, eller med en annan klass 
av läkemedel som kallas aromatashämmare. 
•  Metastaserad magcancer, i kombination med cisplatin och antingen kapecitabin eller 5-fluorouracil 
(andra cancerläkemedel). 
Kanjinti kan bara ges när cancern ”överuttrycker HER2”: detta innebär att cancern producerar stora 
mängder av ett protein som kallas HER2 på cancercellerna. HER2 överuttrycks hos omkring en 
fjärdedel av patienterna med bröstcancer och en femtedel av patienterna med magcancer. 
Kanjinti är en biosimilar (liknande biologiskt läkemedel), vilket innebär att Kanjinti i hög grad liknar ett 
annat biologiskt läkemedel (”referensläkemedel”) som redan är godkänt i EU. Referensläkemedlet för 
Kanjinti är Herceptin. Mer information om biosimilarer finns här. 
Kanjinti innehåller den aktiva substansen trastuzumab. 
Hur används Kanjinti? 
Kanjinti är receptbelagt och behandling ska inledas av läkare med erfarenhet av att använda läkemedel 
mot cancer. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Det ges genom infusion (dropp) i en ven under 90 minuter varje vecka eller var 3:e vecka vid 
bröstcancer, och var 3:e vecka vid magcancer. Vid tidig bröstcancer ges behandlingen under ett år 
eller tills sjukdomen kommer tillbaka. Vid metastaserad bröstcancer eller magcancer fortsätter 
behandlingen att ges så länge den är effektiv. Dosen beror på patientens kroppsvikt, på det tillstånd 
som ska behandlas och om Kanjinti ges varje vecka eller var 3:e vecka. 
Infusionen kan orsaka allergiska reaktioner, varför patienten ska övervakas under och efter infusionen. 
Patienter som inte får signifikanta reaktioner mot den första 90 minuter långa infusionen kan få 
efterföljande infusioner under 30 minuter. 
För att få mer information om hur du använder Kanjinti, läs bipacksedeln eller tala med läkare eller 
apotekspersonal. 
Hur verkar Kanjinti? 
Den aktiva substansen i Kanjinti, trastuzumab, är en monoklonal antikropp (en typ av protein) som 
utformats för att känna igen och binda till HER2-proteinet. Genom att binda till HER2 aktiverar 
trastuzumab celler i immunsystemet, som sedan dödar tumörcellerna. Trastuzumab hindrar också 
HER2 från att sända ut signaler som får tumörcellerna att växa. 
Vilka fördelar med Kanjinti har visats i studierna? 
Laboratoriestudier där Kanjinti jämfördes med Herceptin har visat att den aktiva substansen i Kanjinti 
är mycket lik den i Herceptin vad gäller struktur, renhet och biologisk aktivitet. Studier har också visat 
att Kanjinti producerar liknande halter av den aktiva substansen i kroppen som Herceptin. 
Dessutom visade en studie på 696 patienter med tidig bröstcancer som överuttryckte HER2 att Kanjinti 
var effektivt vid behandling av tillståndet. Efter behandling i upp till ett år hade 48 procent av dem 
som fick Kanjinti (172 av 358) och 41 procent av dem som fick referensläkemedlet Herceptin (137 av 
338) inga invasiva cancerceller i brösten eller omgivande lymfkörtlar. Mot bakgrund av samtliga 
tillhandahållna data bedömdes inte skillnaden vara relevant och man fann att Kanjinti skulle verka på 
samma sätt som Herceptin vid dess godkända indikationer. 
Eftersom Kanjinti är en biosimilar behöver inte studierna om trastuzumabs effekt och säkerhet som 
utförts med Herceptin utföras på nytt med Kanjinti. 
Vilka är riskerna med Kanjinti? 
De vanligaste eller svåraste biverkningarna som orsakas av Kanjinti är hjärtproblem, reaktioner i 
samband med infusionen av Kanjinti, sänkta nivåer av blodkroppar (särskilt av vita blodkroppar), 
infektioner och lungproblem. 
Kanjinti kan vara kardiotoxiskt (skadligt för hjärtat) och bland annat orsaka hjärtsvikt (när hjärtat inte 
arbetar som det ska). Försiktighet ska iakttas om det ges till patienter som redan har hjärtproblem 
eller högt blodtryck, och hjärtfunktionen ska kontrolleras hos alla patienter under och efter behandling. 
Kanjinti får inte ges till personer som är överkänsliga (allergiska) mot trastuzumab, musproteiner eller 
mot något innehållsämne. Det får inte ges till patienter vars avancerade cancer orsakar allvarliga 
andningsproblem, också under vila, eller som behöver syrgasbehandling. 
En fullständig förteckning över biverkningar och restriktioner finns i bipacksedeln. 
Kanjinti (trastuzumab)  
EMA/191628/2018 
Sida 2/3 
 
 
 
Varför är Kanjinti godkänt i EU? 
Europeiska läkemedelsmyndigheten (EMA) fann att det styrkts att Kanjinti i enlighet med EU:s krav för 
biosimilarer har en kvalitets-, säkerhets- och effektprofil som på det hela taget är jämförbar med 
profilen för Herceptin. EMA fann därför att fördelarna är större än de konstaterade riskerna, liksom för 
Herceptin och att Kanjinti skulle godkännas för försäljning. 
Vad görs för att garantera säker och effektiv användning av Kanjinti? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kanjinti har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Kanjinti utvärderas noggrant och nödvändiga åtgärder för att 
skydda patienter vidtas. 
Mer information om Kanjinti 
Mer information om Kanjinti finns på EMA:s webbplats ema.europa.eu/Find medicine/Human 
medicines/European public assessment reports. 
Kanjinti (trastuzumab)  
EMA/191628/2018 
Sida 3/3 
 
 
 
