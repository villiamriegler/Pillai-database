EMA/624039/2016 
EMEA/H/C/004140 
Sammanfattning av EPAR för allmänheten 
SomaKit TOC 
edotreotid 
Detta är en sammanfattning av det offentliga europeiska utredningsprotokollet (EPAR) för 
SomaKit TOC. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur SomaKit TOC ska 
användas. 
Praktisk information om hur SomaKit TOC ska användas finns i bipacksedeln. Du kan också kontakta 
din läkare eller apotekspersonal. 
Vad är SomaKit TOC och vad används det för? 
SomaKit TOC är ett diagnostiskt läkemedel som används för vuxna patienter som man misstänker har 
så kallade väldifferentierade gastroenteropankreatiska neuroendokrina tumörer (GEP-NET). GEP-NET 
är cancerformer som startar i celltyper i tarmen eller pankreas (bukspottkörteln) som normalt frisätter 
hormoner. Tumörerna kan sedan spridas till andra delar av kroppen (metastaser).  
SomaKit TOC används i samband med en teknik som kallas positronemissionstomografi (PET-
undersökning) för att ta bilder som visar var cancertumörerna sitter. SomaKit TOC innehåller den 
aktiva substansen edotreotid. Läkemedlet används inte direkt, utan måste ”radiomärkas” innan det 
injiceras, vilket betyder att det märks med en separat substans som avger små mängder strålning. 
Substansen som används för radiomärkning av SomaKit TOC kallas gallium(68Ga)klorid. 
Eftersom antalet patienter med GEP-NET är litet betraktas sjukdomen som sällsynt och SomaKit TOC 
klassificerades som särläkemedel (ett läkemedel som används vid sällsynta sjukdomar) den 19 mars 
2015. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
 
  
 
 
 
Hur används SomaKit TOC? 
SomaKit TOC tillhandahålls som en sats för beredning av en injektionsvätska, lösning. Det ges som en 
engångsinjektion i en ven omedelbart efter radiomärkningen. PET-bilderna tas sedan 40 till 90 minuter 
senare. 
SomaKit TOC är receptbelagt och injektionen får endast beredas och ges på en lämplig klinik med 
experter på hanteringen av radioaktiva läkemedel. Mer information finns i bipacksedeln. 
Hur verkar SomaKit TOC? 
Den aktiva substansen i SomaKit TOC, edotreotid, fäster specifikt vid receptorer som kallas 
somatostatinreceptorer på ytan av celler. Alla celler har inte dessa receptorer men de flesta 
väldifferentierade GEP-NET-celler har stora mängder av dem på ytan. Det beredda läkemedlet, 
radiomärkt med gallium(68Ga)klorid, fäster vid dessa receptorer på GEP-NET-cellerna. Den påföljande 
ansamlingen av strålning kan detekteras av specialkameran som används för PET-undersökningen. 
Detta gör det möjligt att se var tumörerna finns och om de har spridit sig. 
Vilken nytta med SomaKit TOC har visats i studierna? 
Den aktiva substansen i SomaKit TOC, edotreotid radiomärkt med gallium(68Ga)klorid, har en 
väletablerad användning när det gäller att detektera GEP-NET. Företaget har därför lämnat information 
från många, oftast små, studier i den publicerade litteraturen för att visa effektiviteten av 
SomaKit TOC vid detektering. I studierna ingick data från 970 patienter. Vissa studier var inriktade på 
känsligheten hos PET-undersökningarna (hur väl undersökningarna kunde identifiera patienter som 
hade GEP-NET eller deras metastaser), vissa analyserade specificitet (hur pålitliga undersökningarna 
var när det gällde att identifiera patienter som inte hade några GEP-NET) och vissa var inriktade på 
lesionsdetekteringsfrekvensen (hur bra undersökningarna var på att identifiera tumörerna). Även en 
jämförelse med data från fler av dessa studier (en metaanalys) presenterades. 
Sammantaget var studierna tillräckliga för att visa effektiviteten av SomaKit TOC för detektering, även 
om de exakta resultaten varierade. För lokalisering av den primära GEP-NET visade en studie att 
läkemedlet hade en känslighet på 45 procent jämfört med 10 procent hos patienter som fått ett annat 
godkänt diagnostiskt läkemedel, indium (111In) pentetreotid, och detta bekräftades av en annan studie 
som visade att det förra hade större känslighet. Resultat av vidare studier indikerade att edotreotid 
märkt med gallium(68Ga)klorid hade en känslighet och specificitet på 100 procent respektive 
89 procent, och en lesionsdetekteringsfrekvens på 75 procent. 
I fyra andra jämförande studier såg man att den aktiva substansen i SomaKit TOC detekterade fler 
tumörer än vad indium (111In) pentetreotid gjorde hos samma patienter.  
Vilka är riskerna med SomaKit TOC? 
När SomaKit TOC är radiomärkt avger det en liten mängd strålning som utgör en låg risk för cancer 
eller ärftliga avvikelser. 
En fullständig förteckning över biverkningar eller restriktioner som rapporterats för SomaKit TOC finns i 
bipacksedeln. 
Varför godkänns SomaKit TOC? 
Kommittén för humanläkemedel (CHMP) fann att läkemedlets tekniska och diagnostiska prestanda 
hade påvisats. Riskerna för biverkningar föreföll låga och CHMP beslöt därför att nyttan med 
SomaKit TOC 
EMA/624039/2016 
Page 2/3 
 
 
 
SomaKit TOC är större än riskerna och rekommenderade att SomaKit TOC skulle godkännas för 
försäljning i EU. 
Vad görs för att garantera säker och effektiv användning av SomaKit TOC? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av SomaKit TOC har tagits med i produktresumén och bipacksedeln. 
Övrig information om SomaKit TOC 
EPAR för SomaKit TOC finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med SomaKit TOC 
finns i bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om SomaKit TOC från kommittén för särläkemedel finns på 
EMA:s webbplats ema.europa.eu/Find medicine/Human medicines/Rare disease designation. 
SomaKit TOC 
EMA/624039/2016 
Page 3/3 
 
 
 
