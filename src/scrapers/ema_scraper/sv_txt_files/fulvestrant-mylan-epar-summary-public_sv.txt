EMA/754074/2017 
EMEA/H/C/004649 
Sammanfattning av EPAR för allmänheten 
Fulvestrant Mylan 
fulvestrant 
Detta är en sammanfattning av det offentliga europeiska utredningsprotokollet (EPAR) för Fulvestrant 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Fulvestrant Mylan ska 
användas. 
Praktisk information om hur Fulvestrant Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Fulvestrant Mylan och vad används det för? 
Fulvestrant Mylan är ett antiöstrogenläkemedel som används för att behandla avancerad eller 
metastatisk bröstcancer (cancer som har spridit sig till andra delar av kroppen) hos kvinnor efter 
klimakteriet med en typ av bröstcancer som kallas ”östrogenreceptorpositiv cancer” som inte tidigare 
fått hormonbehandling, eller vars cancer har kommit tillbaka efter behandling med ett annat 
antiöstrogen. 
Fulvestrant Mylan innehåller den aktiva substansen fulvestrant. 
Fulvestrant Mylan är ett generiskt läkemedel, vilket innebär att Fulvestrant Mylan innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Faslodex. Mer information om generiska läkemedel finns i dokumentet med 
frågor och svar här. 
Hur används Fulvestrant Mylan? 
Fulvestrant Mylan är receptbelagt. Det finns som injektionsvätska, lösning i förfyllda sprutor (250 mg). 
Rekommenderad dos är 500 mg en gång per månad, med en extra dos på 500 mg som ges två veckor 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
efter den första dosen. Dosen ges i form av två injektioner, en i muskeln i varje skinka under en till två 
minuter. 
Hur verkar Fulvestrant Mylan? 
De flesta typer av bröstcancer stimuleras att växa när hormonet östrogen binder till mål (receptorer) 
på cancercellerna. Den aktiva substansen i Fulvestrant Mylan, fulvestrant, är ett antiöstrogen. Den 
blockerar cellernas receptorer för östrogen och medför att antalet östrogenreceptorer minskar. Detta 
leder till att cancercellerna inte stimuleras av östrogenet att växa, vilket saktar ner tumörens tillväxt. 
Hur har Fulvestrant Mylans effekt undersökts? 
Studier av fördelarna och riskerna med den aktiva substansen vid den godkända användningen har 
redan utförts med referensläkemedlet Faslodex och behöver inte utföras på nytt med Fulvestrant 
Mylan. 
Som med alla läkemedel lade företaget fram studier över kvaliteten hos Fulvestrant Mylan. Inga 
bioekvivalensstudier behövdes för att undersöka huruvida Fulvestrant Mylan tas upp på ett liknande 
sätt och producerar samma halter av den aktiva substansen i blodet som referensläkemedlet. Detta 
beror på att sammansättningen av Fulvestrant Mylan är densamma som för referensläkemedlet och 
den aktiva substansen i båda läkemedlen förväntas tas upp på samma sätt efter att den getts som 
injektion i muskeln. 
Vilka är fördelarna och riskerna med Fulvestrant Mylan? 
Eftersom Fulvestrant Mylan är ett generiskt läkemedel anses dess fördelar och risker vara desamma 
som för referensläkemedlet. 
Varför godkänns Fulvestrant Mylan? 
Europeiska läkemedelsmyndigheten fann att det styrkts att Fulvestrant Mylan i enlighet med EU:s krav 
är likvärdigt med Faslodex. Myndigheten fann därför att nyttan är större än de konstaterade riskerna, 
liksom för Faslodex. Myndigheten rekommenderade att Fulvestrant Mylan skulle godkännas för 
användning i EU. 
Vad görs för att garantera säker och effektiv användning av Fulvestrant 
Mylan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Fulvestrant Mylan har tagits med i produktresumén och 
bipacksedeln. 
Mer information om Fulvestrant Mylan 
EPAR för Fulvestrant Mylan finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Fulvestrant Mylan 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Fulvestrant Mylan  
EMA/754074/2017  
Sida 2/2 
 
 
 
 
