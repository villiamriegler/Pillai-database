BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Naglazyme 1 mg/ml koncentrat till infusionsvätska, lösning 
2. 
KVALITATIV OCH KVANTITATIV SAMMANSÄTTNING 
Varje ml lösning innehåller 1 mg galsulfas. En 5 ml injektionsflaska innehåller 5 mg galsulfas. 
Galsulfas är en rekombinant form av humant N-acetylgalaktosamin-4-sulfatas framställd med 
rekombinant-DNA-teknik i en kultur av mammala CHO-celler (Chinese Hamster Ovary). 
Hjälpämnen 
Varje 5 ml injektionsflaska innehåller 0,8 mmol (18,4 mg) natrium. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Koncentrat till infusionsvätska, lösning. 
En klar till lätt opalescent och färglös till blekgul lösning. 
4. 
KLINISKA UPPGIFTER 
4.1  Terapeutiska indikationer 
Naglazyme är indicerat för kronisk enzymersättningsbehandling av patienter med fastställd 
mukopolysackaridos typ VI (MPS VI; N-acetylgalaktosamin-4-sulfatasbrist; Maroteaux-Lamys 
syndrom) (se avsnitt 5.1). 
4.2  Dosering och administreringssätt 
Som för alla lysosomala genetiska rubbningar är det i synnerhet vid svåra former av primär betydelse 
att inleda behandlingen så tidigt som möjligt, innan icke-reversibla kliniska manifestationer av 
sjukdomen har uppstått. 
Behandling med Naglazyme skall ske under övervakning av en läkare med erfarenhet av hantering av 
patienter med MPS VI eller andra ärftliga metaboliska sjukdomar. Naglazyme måste administreras på 
lämplig klinik där återupplivningsutrustning för att hantera medicinska akutsituationer finns lätt 
tillgänglig. 
Dosering 
Den rekommenderade dosregimen för galsulfas är 1 mg/kg kroppsvikt administrerat en gång per vecka 
som intravenös infusion under 4 timmar.  
Speciella patientgrupper 
Äldre 
Säkerhet och effekt för Naglazyme givet till patienter äldre än 65 år har ej fastställts, och ingen 
alternativ dosregim kan rekommenderas till dessa patienter. 
Nedsatt njur- och leverfunktion 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
Säkerhet och effekt för Naglazyme till patienter med njur- eller leverinsufficiens har inte utvärderats 
(se avsnitt 5.2), och ingen alternativ dosregim kan rekommenderas till dessa patienter. 
Pediatrisk population 
Det finns inga evidens för att några speciella överväganden bör göras när Naglazyme ges till den 
pediatriska populationen. Tillgänglig information finns i avsnitt 5.1. 
Administreringssätt 
Den initiala infusionshastigheten justeras så att cirka 2,5% av den totala lösningen infunderas under 
den första timmen, och den resterande volymen (cirka 97,5%) infunderas under de följande tre 
timmarna.  
Infusionspåsar på 100 ml bör övervägas för patienter med risk för vätskeöverbelastning och vikt under 
20 kg; i detta fall skall infusionshastigheten (ml/min) sänkas så att varaktigheten för infusionen inte 
understiger 4 timmar.  
Information om förbehandling finns i avsnitt 4.4 och ytterligare instruktioner i avsnitt 6.6. 
4.3  Kontraindikationer 
Allvarlig eller livshotande överkänslighet mot den aktiva substansen eller något hjälpämne, om 
överkänsligheten inte kan kontrolleras. 
4.4  Varningar och försiktighet 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
Hantering av nedsatt luftvägsfunktion 
Försiktighet måste iakttas vid hantering och behandling av patienter med nedsatt luftvägsfunktion 
genom att användningen av antihistaminer eller andra sederande läkemedel begränsas eller noggrant 
övervakas. Man bör där så är kliniskt lämpligt överväga att sätta in positivt luftvägstryck under 
sömnen liksom eventuellt trakeostomi. 
Patienter som söker med en akut febersjukdom eller respiratorisk sjukdom kan behöva få sina 
Naglazyme-infusioner senarelagda. 
Hantering av infusionsrelaterade reaktioner 
Patienter som behandlas med Naglazyme har utvecklat infusionsrelaterade reaktioner, definierat som 
alla biverkningar som inträffar under själva infusionen eller efter denna, men under samma dygn (se 
avsnitt 4.8). 
Baserat på data från kliniska prövningar av Naglazyme förväntas majoriteten av patienterna utveckla 
IgG-antikroppar mot galsulfas inom 4–8 veckor från det att behandlingen inletts. Vid de kliniska 
prövningarna av Naglazyme kunde infusionsrelaterade reaktioner i regel hanteras genom att 
infusionen avbröts eller fick gå långsammare, och genom att patienten (för)behandlades med 
antihistaminer och/eller antipyretika (paracetamol), så att patienten kunde fortsätta behandlingen. 
Eftersom erfarenheten är liten av en behandling som återupptas efter ett långt uppehåll bör försiktighet 
iakttas på grund av den teoretiskt ökade risken för en överkänslighetsreaktion. 
3 
 
 
 
 
 
 
 
 
 
 
 
 
 
 
 
 
 
 
 
Vid administrering av Naglazyme rekommenderas att patienterna förbehandlas med läkemedel 
(antihistaminer med eller utan antipyretika) cirka 30–60 minuter före infusionen för att minimera den 
eventuella förekomsten av infusionsrelaterade reaktioner. 
I händelse av en lindrig eller måttlig infusionsrelaterad reaktion bör behandling med antihistaminer 
och paracetamol övervägas och/eller en sänkning av infusionshastigheten till halva den hastighet vid 
vilken reaktionen inträffade. 
I händelse av en enstaka allvarlig infusionsrelaterad reaktion bör infusionen avbrytas till dess 
symptomen avklingat och behandling med antihistaminer och paracetamol bör övervägas. Infusionen 
kan påbörjas på nytt med en sänkning av infusionshastigheten till 50 – 25% av den hastighet vid 
vilken reaktionen inträffade. 
I händelse av återkommande måttliga infusionsrelaterade reaktioner eller rechallenge (återupptagen 
administrering) efter en enstaka allvarlig reaktion bör förbehandling (antihistaminer och paracetamol 
och/eller kortikosteroider) och en sänkning av infusionshastigheten till 50 – 25% av den hastighet, vid 
vilken den tidigare reaktionen inträffade, övervägas. 
På samma sätt som för alla proteininnehållande läkemedel är allvarliga överkänslighetsreaktioner av 
allergityp möjliga. Skulle sådana reaktioner inträffa rekommenderas att behandlingen med Naglazyme 
omedelbart avbryts och att adekvat medicinsk behandling inleds. Aktuell medicinsk praxis för 
akutbehandling skall iakttas. Hos patienter som har fått allergiska reaktioner vid infusion med 
Naglazyme ska försiktighet iakttas vid återupptagen administrering, lämpligt utbildad personal och 
utrustning för återupplivning (inklusive adrenalin) ska finnas tillgänglig vid infusion. Svår eller 
potentiellt livshotande överkänslighet är en kontraindikation för återupptagen administrering, om 
överkänsligheten inte kan kontrolleras. Se även avsnitt 4.3. 
Ryggmärgskompression 
Ryggmärgskompression med resulterande myelopati är en känd och allvarlig komplikation som kan 
bero på MPS VI. Det har förekommit rapporter efter marknadsintroduktion om patienter som 
behandlats med Naglazyme hos vilka ryggmärgskompression har debuterat eller förvärrats och krävt 
dekompressionskirurgi. Patienterna ska övervakas med avseende på tecken och symtom på 
ryggmärgskompression (däribland ryggsmärta, förlamning av armar och ben under nivån för 
kompressionen, urin- och avföringsinkontinens) och ges lämplig klinisk vård. 
Risk för akut kardiorespiratorisk svikt  
Försiktighet ska iakttas när Naglazyme administreras till patienter med risk för vätskeöverbelastning, 
till exempel patienter som väger 20 kg eller mindre, patienter med akut underliggande respiratorisk 
sjukdom eller patienter med nedsatt hjärt- och/eller andningsfunktion, eftersom kongestiv hjärtsvikt 
kan förekomma. Adekvata medicinska stöd- och övervakningsåtgärder ska finnas lätt tillgängliga 
under infusion med Naglazyme. Vissa patienter kan kräva längre observationstider, som ska baseras 
på patientens individuella behov (se avsnitt 4.2). 
Immunmedierade reaktioner 
Immunkomplexmedierade typ III-reaktioner, inklusive membranös glomerulonefrit, har observerats 
med Naglazyme. Om immunmedierade reaktioner förekommer ska man överväga att avbryta 
administreringen av Naglazyme och inleda adekvat medicinsk behandling. Risker och fördelar med 
upprepad administrering av Naglazyme efter en immunmedierad reaktion ska övervägas (se 
avsnitt 4.2). 
Natriumbegränsad kost 
Läkemedlet innehåller 0,8 mmol (18,4 mg) natrium per injektionsflaska och administreras i 
natriumklorid injektionsvätska, lösning 9 mg/ml (se avsnitt 6.6). Detta bör beaktas av patienter som 
ordinerats saltfattig kost. 
4 
 
 
 
 
 
 
 
 
 
 
 
4.5 
Interaktioner med andra läkemedel och övriga interaktioner 
Inga interaktionsstudier har utförts. 
4.6  Fertilitet, graviditet och amning 
Graviditet 
Data saknas från behandling av gravida kvinnor med Naglazyme. Djurstudier tyder inte på direkta 
eller indirekta skadliga effekter vad gäller graviditet eller embryonal-/fosterutveckling (se avsnitt 5.3). 
Naglazyme skall användas under graviditet endast då det är absolut nödvändigt. 
Amning 
Det är ej känt om galsulfas utsöndras i bröstmjölk. Amning skall därför avbrytas under behandling 
med Naglazyme.  
Fertilitet 
Reproduktionsstudier har genomförts på råttor och kaniner i doser på upp till 3 mg/kg/dag och har inte 
visat några tecken på nedsatt fertilitet eller skador på embryo eller foster orsakad av Naglazyme. 
4.7  Effekter på förmågan att framföra fordon och använda maskiner 
Inga studier har utförts. 
4.8  Biverkningar 
På grund av det låga antalet patienter i kliniska prövningar har biverkningsdata från alla studier på 
Naglazyme slagits samman och granskats i en enda klinisk säkerhetsanalys. 
Alla patienter som behandlades med NAGLAZYME (59/59) rapporterade minst en biverkning. 
Majoriteten (42/59; 71 %) av patienterna fick minst en biverkning. De vanligaste biverkningarna var 
feber, utslag, klåda, urticaria, frossbrytningar/rigor, illamående, huvudvärk, buksmärta, kräkningar och 
dyspné. Allvarliga biverkningar inkluderade larynxödem, apné, feber, urticaria, andnöd, angioödem, 
astma och anafylaktisk reaktion. 
Infusionsreaktioner, definierade som biverkningar som förekommer under infusioner av Naglazyme 
eller fram till slutet av infusionsdagen, observerades hos 33 (56 %) av de 59 patienter som 
behandlades med Naglazyme i fem kliniska studier. Infusionsreaktionerna började redan vecka 1 och 
så sent som vecka 146 efter behandling med Naglazyme och förekom under flera infusioner men inte 
alltid under på varandra följande veckor. Mycket vanliga symptom vid dessa infusionsreaktioner var 
feber, frossbrytningar/rigor, utslag, urticaria och dyspné. Vanliga symptom vid infusionsreaktioner var 
klåda, kräkningar, buksmärta, illamående, hypertoni, huvudvärk, bröstsmärta, erytem, hosta, hypotoni, 
angioödem, andnöd, tremor, konjunktivit, sjukdomskänsla, bronkospasm och artralgi. 
Biverkningarna är listade i tabell 1 fördelat på organsystemklass. 
Biverkningarna listas enligt MedDRAs frekvenskonvention. Mycket vanliga biverkningar har 
frekvensen  1/10. Vanliga biverkningar har frekvensen  1/100 till <1/10. På grund av den lilla 
patientpopulationen klassificeras en biverkning hos en enda patient som vanlig. 
Biverkningarna presenteras inom varje frekvensområde efter fallande allvarlighetsgrad.  
Biverkningar som rapporterats under perioden efter lansering ingår i frekvenskategorin ”okänd”. 
Totalt förekom ett fall av apné i alla kliniska studier. 
5 
 
 
 
 
 
 
 
 
 
 
 
 
 
 
 
 
 
Tabell 1: Biverkningsfrekvens med Naglazyme 
Organklassificering enligt 
MedDRA-systemet 
Immunsystemet 
MedDRA-term 
Frekvens 
Anafylaxi, chock 
Okänd 
Infektioner och infestationer 
Faryngit1, gastroenterit1 
Mycket vanliga 
Centrala och perifera nervsystemet 
Ögon 
Hjärtat 
Öron och balansorgan 
Blodkärl 
Andningsvägar, bröstkorg och 
mediastinum 
Magtarmkanalen 
Hud och subkutan vävnad 
Allmänna symtom och/eller symtom 
vid administreringsstället 
Muskuloskeletala systemet och 
bindväv 
Areflexi1, huvudvärk 
Tremor 
Parestesi 
Konjunktivit1, korneaopacitet1 
Bradykardi, takykardi, cyanos 
Öronvärk1, försämrad hörsel1 
Hypertoni1 
Hypotoni 
Blekhet 
Dyspné1, nästäppa1 
Apné1, hosta, andnöd, astma, 
bronkospasm 
Larynxödem, hypoxi, takypné 
Buksmärta1, navelbråck1, kräkningar, 
illamående 
Angioödem1, utslag1, urticaria, klåda 
Erytem 
Smärta1, bröstsmärta1, rigor1, 
sjukdomskänsla1, feber 
Mycket vanliga 
Vanliga 
Okänd 
Mycket vanliga 
Okänd 
Mycket vanliga 
Mycket vanliga 
Vanliga 
Okänd 
Mycket vanliga 
Vanliga 
Okänd 
Mycket vanliga 
Mycket vanliga 
Vanliga 
Mycket vanliga 
Artralgi 
Mycket vanliga 
1Reaktioner som rapporterades oftare i den aktiva armen av den placebokontrollerade studien än i 
placeboarmen; frekvensen fastställd från 39 patienter i den blindade fas 3-studien. 
Andra reaktioner med känd frekvens rapporterades från 39 patienter som behandlades med Naglazyme 
i alla de fem kliniska prövningarna. 
Reaktioner med okänd frekvens rapporterades efter lansering. 
Hos fyra patienter <1 år skilde sig den totala säkerhetsprofilen för en högre dos (2 mg/kg/vecka) inte 
på något kliniskt signifikant sätt från den för den rekommenderade dosen på 1 mg/kg/vecka, och var 
överensstämmande med säkerhetsprofilen för Naglazyme hos äldre barn. 
Immunogenicitet 
Av de 59 patienter som behandlades med Naglazyme i kliniska studier testades 54 patienter för 
IgG-antikroppar. 53 av 54 patienter (98%) var positiva med avseende på IgG-antikroppar mot 
galsulfas. Den kliniska betydelsen av antikroppar mot galsulfas är inte känd. 
En omfattande antikroppsanalys baserad på data från tre kliniska studier utfördes på 48 patienter. 
Även om en större andel av patienterna med höga totala antikroppstitrar fick återkommande 
infusionsreaktioner kunde varken frekvens eller svårighetsgrad förutsägas baserat på titern av 
antigalsulfasantikropp. Utveckling av antikroppar är inte heller prediktivt för minskad effekt även om 
6 
 
 
 
 
 
 
 
patienter med begränsat svar i fråga om uthållighetsparametrar eller glykosaminoglykaner (GAG) i 
urinen tenderade att ha högre topptitrar av antigalsulfas än de med bra svar. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.  
4.9  Överdosering 
Ett flertal patienter har fått sin totala dos av Naglazyme med ungefär dubbla den rekommenderade 
infusionshastigheten utan några uppenbara biverkningar. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga medel för matsmältning och ämnesomsättning – enzymer. ATC-
kod: A16AB08 
Inlagringssjukdomar av mukopolysackaridostyp orsakas av en brist på specifika lysosomala enzymer 
som krävs för katabolismen av glykosaminoglykaner (GAG). MPS VI är en heterogen och 
multisystemisk rubbning som kännetecknas av brist på N-acetylgalaktosamin-4-sulfatas, ett lysosomalt 
hydrolas som katalyserar hydrolysen av sulfatdelen av glykosaminoglykan (dermatansulfat). Sänkt 
eller obefintlig N-acetylgalaktosamin-4-sulfatasaktivitet får som resultat en ackumulering av 
dermatansulfat i många celltyper och vävnader. 
Den logiska grunden för enzymersättningsbehandling är att återställa en enzymaktivitetsnivå som är 
tillräcklig för att hydrolysera det ackumulerade substratet och förhindra ytterligare ackumulering. 
Rent galsulfas är en rekombinant form av humant N-acetylgalaktosamin-4-sulfatas och är ett 
glykoprotein med en molekylvikt på cirka 56 kD. Galsulfas består av 495 aminosyror efter klyvning 
av N-terminalen. Molekylen innehåller sex N-bundna oligosackaridmodifieringsställen. Efter 
intravenös infusion försvinner galsulfas snabbt från cirkulationen och tas upp av cellerna till 
lysosomerna, troligen via mannos-6-fosfatreceptorerna. 
De tre kliniska studier som genomförts med Naglazyme var inriktade på att bedöma de systemiska 
manifestationerna av MPS VI, som uthållighet, ledrörlighet, ledsmärta, ledstelhet, övre 
luftvägsobstruktion, finmotorik i händerna och synskärpa. 
Säkerhet och effektivitet hos Naglazyme utvärderades i en randomiserad, dubbelblind, 
placebokontrollerad fas 3-studie på 39 patienter med MPS VI i åldrarna 5 till 29 år. Majoriteten av 
patienterna var små till växten och hade nedsatt rörlighet och muskuloskeletala symptom. Patienter 
som vid baslinjen kunde gå mer än 5 m men mindre än 250 m under 6 minuter i ett 12 minuters 
gångtest, eller mindre än 400 m under hela 12-minutersperioden, rekryterades till studien. 
Patienterna fick antingen 1 mg/kg galsulfas eller placebo varje vecka i totalt 24 veckor. Primär 
effektendpoint var det antal meter patienten kunde gå på 12 minuter vid vecka 24 jämfört med antalet 
meter vid baslinjen. Sekundära effektendpointer var det antal trappsteg patienten kunde gå uppför på 
tre minuter och utsöndringen i urin av glykosaminoglykan hos behandlade patienter jämfört med 
placebo vid vecka 24. Trettioåtta patienter rekryterades därefter till en öppen fortsättningsstudie där de 
fick 1 mg/kg galsulfas varje vecka. 
Efter 24 veckors behandling upplevde Naglazyme-behandlade patienter en förbättring med 92 ± 40 m 
av den sträcka de kunde gå på 12 minuter jämfört med placebobehandlade patienter (p = 0,025). Hos 
7 
 
 
 
 
 
 
 
 
 
 
 
 
 
 
 
behandlade patienter förbättrades resultatet vid 3 minuters trappgång med 5,7 trappsteg per minut 
jämfört med placebobehandlade patienter. Hos behandlade patienter minskade också utsöndringen i 
urin av glykosaminoglykan med i genomsnitt 238 ± 17,8 μg/mg kreatinin ( standardfel [SE]) efter 
24 veckors behandling jämfört med placebobehandlade patienter. GAG-resultaten närmade sig 
normalområdet för åldern i den Naglazyme-behandlade gruppen. 
I en kompletterande randomiserad fas 4-studie med två dosnivåer, behandlades fyra MPS VI-patienter 
< 1 års ålder med 1 eller 2 mg/kg/vecka under 53–153 veckor. 
Följande slutsatser kan dras från denna studie, även om de begränsas av det mycket låga antalet 
rekryterade patienter: 
Behandling med Naglazyme visade sig ge förbättring, eller frånvaro av försämring, med avseende på 
ansiktsdysmorfism. Den förhindrade ej progression av skelettdysplasi och utveckling av bråck och 
förhindrade ej progression av corneagrumling. Tillväxten förblev normal under denna begränsade 
uppföljningsperiod. Förbättrad hörsel noterades på minst ett öra hos samtliga fyra patienter. GAG-
nivåerna i urinen sjönk med mer än 70 %, vilket är överensstämmande med resultaten för äldre 
patienter. 
5.2  Farmakokinetiska egenskaper 
Farmakokinetiken för galsulfas utvärderades hos 13 patienter med MPS VI som fick 1 mg/kg galsulfas 
som infusion under 4 timmar. Efter 24 veckors behandling var medelvärdet ( standardavvikelsen 
[SD]) för den maximala plasmakoncentrationen (Cmax) 2 357 (± 1 560) ng/ml och medelarean ( SD) 
under plasmakoncentrations-tidskurvan (AUC0-t) 5  860 ( 4 184) h  ng/ml. Genomsnittlig ( SD) 
distributionsvolym (Vz) var 316 ( 752) ml/kg och genomsnittlig ( SD) plasmaclearance (CL) var 
7,9 ( 14,7) ml/min/kg. Genomsnittlig ( SD) eliminationshalveringstid (t1/2) var 22,8 ( 10,7) minuter 
vid vecka 24. 
Farmakokinetiska parametrar hos fas 1-patienter var stabila över tid (under minst 194 veckor). 
Galsulfas är ett protein och förväntas brytas ned metaboliskt genom peptidhydrolys. Följaktligen 
förväntas inte en nedsatt leverfunktion påverka farmakokinetiken hos galsulfas på något kliniskt 
signifikant sätt. Elimination via njurarna av galsulfas anses vara av mindre betydelse (se avsnitt 4.2). 
5.3  Prekliniska säkerhetsuppgifter 
Icke-kliniska data visade ingen speciell risk för människa baserat på gängse studier av 
säkerhetsfarmakologi, toxicitet vid enstaka dos, toxicitet vid upprepade doser eller på den allmänna 
reproduktionsförmågan eller fosterutvecklingen hos råtta eller kanin. Peri- och postnatal toxicitet har 
inte undersökts. Någon genotoxisk och cancerogen potential förväntas ej. 
Orsaken till, eller den kliniska relevansen av, den levertoxicitet som sågs vid kliniskt relevanta doser i 
toxicitetsstudien med upprepade doser till apa (gallgångshyperplasi/periportal inflammation) är ej 
känd, men den observerades vid kliniskt relevanta doser. 
6. 
FARMACEUTISKA UPPGIFTER 
6.1  Förteckning över hjälpämnen 
Natriumklorid, 
Natriumdivätefosfatmonohydrat, 
Dinatriumvätefosfatheptahydrat, 
Polysorbat 80, 
Vatten för injektionsvätskor. 
8 
 
 
 
 
 
 
 
 
 
 
 
 
 
 
 
6.2 
Inkompatibiliteter 
Detta läkemedel får inte blandas med andra läkemedel förutom de som nämns under avsnitt 6.6. 
6.3  Hållbarhet 
Oöppnade injektionsflaskor: 3 år. 
Spädda lösningar: Kemisk och fysikalisk stabilitet vid användning har visats för upp till 4 dygn i 
rumstemperatur (23 °C – 27 °C). 
Från mikrobiologisk synpunkt bör Naglazyme användas omedelbart. Om lösningen inte används 
omedelbart är förvaringstiden och förvaringsvillkoren före administrering användarens ansvar. 
Förvaringstiden bör normalt ej överstiga 24 timmar vid 2 °C - 8 °C, följt av upp till 24 timmar vid 
rumstemperatur (23 °C - 27 °C). 
6.4  Särskilda förvaringsanvisningar 
Förvaras i kylskåp (2 °C - 8 °C). 
Får ej frysas.  
För förvaringsanvisningar för utspädd produkt, se avsnitt 6.3. 
6.5  Förpackningstyp och innehåll 
Injektionsflaska (typ I-glas) med propp (silikoniserat klorbutylgummi) och försegling (aluminium) 
med ”flip-off”-kapsyl (polypropen). 
Förpackningsstorlekar: 1 och 6 injektionsflaskor. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering 
Varje injektionsflaska med Naglazyme är endast avsedd för engångsbruk. Koncentratet för 
infusionsvätska, lösning måste spädas med natriumklorid infusionslösning 9 mg/ml (0,9%) med 
aseptisk teknik. Det rekommenderas att den spädda Naglazyme-lösningen administreras till 
patienterna med ett infusionsaggregat med ett 0,2 µm in-line-filter. 
Ej använt läkemedel och avfall skall hanteras enligt gällande anvisningar. 
Beredning av Naglazyme-infusionen (använd aseptisk teknik) 
Beräkna först, baserat på den enskilda patientens kroppsvikt, hur många injektionsflaskor som skall 
spädas. Ta ut dem ur kylskåpet cirka 20 minuter i förväg så att de antar rumstemperatur. 
Inspektera varje flaska före spädningen så att lösningen inte innehåller några partiklar eller är 
missfärgad. Den skall vara klar till lätt opalescent och färglös till blekgul, och fri från synliga partiklar. 
En lika stor volym natriumklorid infusionslösning 9 mg/ml (0,9%), som den totala volym Naglazyme 
som skall tillsättas, skall dras upp och kasseras från en infusionspåse på 250 ml. Infusionspåsar på 
100 ml bör övervägas för patienter med risk för vätskeöverbelastning och vikt under 20 kg; i detta fall 
skall infusionshastigheten (ml/min) sänkas så att varaktigheten för infusionen inte understiger 
4 timmar. När man använder 100 ml-påsar kan Naglazyme-volymen tillsättas direkt till 
infusionspåsen. 
9 
 
 
 
 
 
 
 
 
 
 
 
 
 
 
 
 
 
 
 
 
Naglazyme-volymen skall tillsättas långsamt till infusionslösningen med natriumklorid 9 mg/ml 
(0,9%). 
Lösningen skall blandas försiktigt före infusion. 
Före användning skall lösningen granskas så att den ej innehåller partikelformigt material. Endast 
klara och färglösa lösningar utan synliga partiklar får användas. 
7. 
INNEHAVARE AV GODKÄNNANDE FÖR FÖRSÄLJNING 
BioMarin International Limited  
Shanbally, Ringaskiddy  
County Cork, P43 R298  
Irland 
8. 
NUMMER PÅ GODKÄNNANDE FÖR FÖRSÄLJNING 
EU/1/05/324/001 
EU/1/05/324/002 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för första godkännande: 24 januari 2006 
Datum för senaste förnyande: 26 januari 2011 
10.  DATUM FÖR ÖVERSYN AV PRODUKTRESUMÉN 
MM/YYYY 
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu 
10 
 
 
 
 
 
 
 
 
 
 
 
 
 
 
 
BILAGA II 
A. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖRGODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV LÄKEMEDLET 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare av aktiv(a) substans(er) av biologiskt ursprung 
BioMarin Pharmaceutical Inc. 
46 Galli Drive, Novato, CA 94949 
USA 
Namn och adress till tillverkare som ansvarar för frisläppande av tillverkningssats 
BioMarin International Limited  
Shanbally, Ringaskiddy  
County Cork, P43 R298  
Irland 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (Se bilaga I: Produktresumén 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET  
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan 
leda till betydande ändringar i läkemedlets nytta-riskprofil eller efter att en viktig 
milstolpe (för farmakovigilans eller riskminimering) har nåtts. 
12 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ YTTRE FÖRPACKNINGEN 
ASKEN 
1. 
LÄKEMEDLETS NAMN 
Naglazyme 1 mg/ml  
Koncentrat till infusionsvätska, lösning 
Galsulfas 
2. 
DEKLARATION AV AKTIV(A) SUBSTANS(ER) 
Varje ml lösning innehåller 1 mg galsulfas. En 5 ml injektionsflaska innehåller 5 mg galsulfas. 
3. 
FÖRTECKNING ÖVER HJÄLPÄMNEN 
Natriumklorid, 
Natriumdivätefosfatmonohydrat, 
Dinatriumvätefosfatheptahydrat, 
Polysorbat 80, 
Vatten för injektionsvätskor. 
Se bipacksedeln för ytterligare upplysningar. 
4. 
LÄKEMEDELSFORM OCH FÖRPACKNINGSSTORLEK 
1 injektionsflaska med koncentrat till infusionsvätska, lösning 
6 injektionsflaskor med koncentrat till infusionsvätska, lösning 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning 
Intravenös användning 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN 
Förvaras utom syn- och räckhåll för barn 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP  
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras i kylskåp 
Får ej frysas 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ 
ANVÄNT LÄKEMEDEL OCH AVFALL I FÖREKOMMANDE FALL 
Endast för engångsbruk. 
Eventuell oanvänd lösning skall kasseras 
11. 
INNEHAVARE AV GODKÄNNANDE FÖR FÖRSÄLJNING (NAMN OCH 
ADRESS) 
BioMarin International Limited  
Shanbally, Ringaskiddy  
County Cork, P43 R298  
Irland 
12.  NUMMER PÅ GODKÄNNANDE FÖR FÖRSÄLJNING 
EU/1/05/324/001 1 injektionsflaska 
EU/1/05/324/002 6 injektionsflaskor 
13.  BATCHNUMMER 
Batch 
14.  ALLMÄN KLASSIFICERING FÖR FÖRSKRIVNING 
Receptbelagt läkemedel 
15.  BRUKSANVISNING 
16.     INFORMATION I PUNKTSKRIFT 
Braille krävs ej 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC:  
SN:  
NN 
17 
 
 
 
 
 
UPPGIFTER SOM SKALL FINNAS PÅ SMÅ INRE LÄKEMEDELSFÖRPACKNINGAR  
1, 5 ml INJEKTIONSFLASKA av genomskinlig typ 
1. 
LÄKEMEDLETS NAMN OCH ADMINISTRERINGSVÄG 
Naglazyme 1 mg/ml koncentrat till infusionsvätska, lösning 
Galsulfas 
Intravenös användning 
2. 
ADMINISTRERINGSSÄTT 
Läs bipacksedeln före användning 
3. 
UTGÅNGSDATUM 
EXP  
4. 
BATCHNUMMER 
Batch 
5.  MÄNGD UTTRYCKT I VIKT, VOLYM ELLER PER ENHET 
5 mg/5 ml 
6. 
ÖVRIGT 
Förvaras i kylskåp 
Får ej frysas 
18 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BIPACKSEDEL: INFORMATION TILL ANVÄNDAREN 
Naglazyme 1 mg/ml koncentrat till infusionsvätska, lösning 
Galsulfas 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna bipacksedel, du kan behöva läsa den igen.  
Om du har ytterligare frågor vänd dig till läkare. 
Om några biverkningar blir värre eller om du märker några biverkningar som inte nämns i 
denna information, kontakta läkare. 
I denna bipacksedel finns information om följande: 
Vad detta läkemedel är och vad det används för  
1. 
Vad du behöver veta innan du får detta läkemedel 
2. 
Hur du får detta läkemedel 
3. 
Eventuella biverkningar  
4. 
Hur detta läkemedel ska förvaras 
5. 
Förpackningens innehål och övriga upplysningar  
6. 
1. 
Vad detta läkemedel är och vad det används för 
Naglazyme används för att behandla patienter med sjukdomen MPS VI (mukopolysackaridos VI).  
Personer med sjukdomen MPS VI har antingen väldigt lite eller inget alls av ett enzym som heter N-
acetylgalaktosamin-4-sulfatas, och som behövs för att bryta ner vissa speciella ämnen 
(glykosaminoglykaner) i kroppen. Följden blir att de här ämnena inte bryts ner och bearbetas av 
kroppen som de ska. De ansamlas i många av kroppens vävnader och ger upphov till symtomen vid 
MPS VI. 
Hur detta läkemedel fungerar 
Detta läkemedel innehåller ett rekombinant enzym som heter galsulfas. Det kan ersätta det naturliga 
enzym som saknas hos patienter som har MPS VI. Behandlingen har visat sig förbättra förmågan att 
gå och att gå uppför trappor, och minska nivåerna av glykosaminoglykaner i kroppen. Detta läkemedel 
kan förbättra symtomen vid MPS VI. 
2. 
Vad du behöver veta innan du får detta läkemedel 
Du får inte få detta läkemedel 
- 
Om du har haft allvarliga eller livshotande allergiska reaktioner (överkänslighetsreaktioner) mot 
galsulfas eller mot något av de övriga innehållsämnena i Naglazyme och upprepad behandling 
med läkemedlet inte gick bra. 
Varningar och försiktighet 
- 
Om du behandlas med Naglazyme kan det hända att du får infusionsrelaterade reaktioner. En 
infusionsrelaterad reaktion är varje typ av biverkning som kommer medan infusionen pågår eller 
under resten av den dag då du får infusionen (se avsnitt 4 ”Eventuella biverkningar”). Om du får 
en sådan reaktion ska du genast kontakta din läkare. 
Om du får en allergisk reaktion kan din läkare sakta ner eller avbryta infusionen. Din läkare kan 
också ge dig andra läkemedel för att begränsa den allergiska reaktionen. 
Om du får feber eller får svårt att andas innan detta läkemedel ges, ska du tala med din läkare 
om att senarelägga Naglazyme-infusionen. 
- 
- 
20 
 
 
 
 
 
 
 
 
 
 
 
 
 
-  
- 
- 
Om du har en underliggande hjärtsjukdom ska du berätta det för din läkare vid vilken tidpunkt 
som helst under behandlingen med Naglazyme. Läkaren kan justera infusionen baserat på denna 
information. 
Detta läkemedel har inte testats på patienter med njur- eller leverproblem. Tala med din läkare 
om du har nedsatt njur- eller leverfunktion. 
Tala med din läkare om du får muskelsmärtor, domningar i armar eller ben, eller får problem 
med tarmen eller urinblåsan, eftersom detta kan orsakas av ett tryck på ryggmärgen. 
Andra läkemedel och Naglazyme 
Tala om för din läkare om du tar eller nyligen har tagit andra läkemedel, även receptfria sådana.  
Graviditet och amning 
Naglazyme ska inte ges under graviditet om det inte är absolut nödvändigt. Rådfråga läkare eller 
apotekspersonal innan du tar något läkemedel. Det är inte känt om galsulfas går över i bröstmjölk. 
Därför ska du inte amma medan du behandlas med Naglazyme. Rådfråga läkare eller apotekspersonal 
innan du tar något läkemedel.  
Körförmåga och användning av maskiner  
Några studier av Naglazymes effekter på förmågan att köra bil och använda maskiner har inte utförts.  
Detta läkemedel innehåller natrium 
Varje 5 ml injektionsflaska innehåller 0,8 mmol (18,4 mg) natrium och administreras i natriumklorid 9 
mg/ml injektionsvätska, lösning.. Detta bör beaktas av patienter som ordinerats saltfattig kost. 
3. 
Hur du får detta läkemedel 
Din läkare eller sjuksköterska kommer att ge dig Naglazyme. 
Den dos du får baseras på din kroppsvikt. Den rekommenderade dosen är 1 mg/kg kroppsvikt givet 
varje vecka genom ett dropp i ett blodkärl (en intravenös infusion). Varje infusion tar ungefär 
4 timmar. Under den första timmen kommer infusionen att gå långsamt (cirka 2,5% av den totala 
lösningen) och den återstående volymen (cirka 97,5%) ges under de följande tre timmarna.  
Om du har fått för stor mängd Naglazyme  
Naglazyme ges under övervakning av en sjuksköterska eller läkare, och han eller hon kommer att 
kontrollera att du har fått rätt dos och vid behov vidta lämpliga åtgärder. 
Om du har glömt att ta detta läkemedel  
Ta kontakt med din läkare om du har missat en Naglazyme-infusion. 
Om du har ytterligare frågor om detta läkemedel kontakta din läkare. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem.  
Biverkningar sågs främst under tiden patienterna fick läkemedlet eller kort därefter 
(”infusionsrelaterade reaktioner”). De allvarligaste biverkningarna var svullet ansikte och feber 
(mycket vanliga); längre mellanrum än normalt mellan andetagen, andningssvårigheter, astma och 
nässelutslag (vanliga); svullen tunga och strupe, och allvarlig allergisk reaktion mot detta läkemedel 
(ingen känd frekvens). 
Om du skulle drabbas av en sådan reaktion ska du omedelbart informera din läkare. Du kan behöva 
få ytterligare läkemedel för att förhindra en allergisk reaktion (t.ex. antihistaminer och/eller 
kortikosteroider) eller för att sänka febern (febernedsättande medel). 
21 
 
 
 
 
 
 
 
 
 
 
 
 
 
 
 
De vanligaste symtomen vid infusionsrelaterade reaktioner omfattar feber, frossbrytningar, utslag, 
nässelutslag och andfåddhet. 
Mycket vanliga biverkningar (dessa kan förekomma hos fler än 1 av 10 personer):  
•  Halsont 
•  Mag-tarminflammation 
•  Dåliga reflexer 
•  Huvudvärk 
•  Ögoninflammation 
•  Ögongrumling 
•  Dålig hörsel 
•  Högt blodtryck 
•  Nästäppa 
•  Utbuktande navel 
•  Kräkningar 
• 
Illamående 
•  Klåda 
•  Smärta (däribland öron-, buk-, led-, 
bröstsmärta) 
•  Sjukdomskänsla 
Vanliga biverkningar (dessa kan förekomma hos upp till 1 av 10 personer):  
•  Skakningar 
•  Lågt blodtryck 
•  Hosta 
Andra biverkningar med okänd frekvens: 
•  Väsande andning 
•  Hudrodnad 
•  Chock 
•  Stickningar 
•  Sänkt hjärtfrekvens 
•  Ökad hjärtfrekvens 
•  Blåaktig hud 
•  Blek hud 
•  Låg syrehalt i blodet 
•  Snabb andning 
Om du får något av dessa symtom eller andra symtom som inte nämns i denna information, kontakta 
din läkare omedelbart. Detta gäller även biverkningar som inte nämns i denna information. Du kan 
också rapportera biverkningar direkt via det nationella rapporteringssystemet listat i bilaga V. Genom 
att rapportera biverkningar kan du bidra till att öka informationen om läkemedels säkerhet. 
5. 
Hur detta läkemedel ska förvaras 
Förvaras utom syn- och räckhåll för barn.  
Används före utgångsdatum som anges på flaskan efter EXP. Utgångsdatumet är den sista dagen i 
angiven månad. 
Oöppnade injektionsflaskor: 
Förvaras i kylskåp (2° C - 8 C). 
Får ej frysas. 
Spädda lösningar: 
Kemisk och fysikalisk stabilitet har visats för lösningarna vid användning i upp till 4 dygn i 
rumstemperatur (23 °C – 27 °C). 
För att produkten ska vara säker ur mikrobiologisk synpunkt måste den användas omedelbart. Om 
lösningen inte används omedelbart är det användaren som bär ansvar för förvaringstid och 
förhållanden vid användning. Förvaringstiden bör normalt ej överstiga 24 timmar vid 2 °C - 8 ºC följt 
av maximalt 24 timmar vid rumstemperatur (23 °C - 27 °C) under infusionen. 
Naglazyme ska inte användas om den innehåller synliga partiklar. 
22 
 
 
 
 
 
 
 
 
 
 
 
 
 
 
 
 
 
 
Medicinen ska inte kastas i avloppet eller bland hushållsavfall. Fråga apotekspersonalen hur man gör 
med mediciner som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är galsulfas. En ml Naglazyme innehåller 1 mg galsulfas. En 5 ml 
injektionsflaska innehåller 5 mg galsulfas. Galsulfas består av den mänskliga formen av 
enzymet N-acetylgalaktosamin-4-sulfatas. Det tillverkas med så kallad rekombinant teknik av 
genmodifierade äggstocksceller från kinesisk hamster (CHO-celler). 
Övriga innehållsämnen är: natriumklorid, natriumdivätefosfatmonohydrat, 
dinatriumvätefosfatheptahydrat, polysorbat 80, vatten för injektionsvätskor.  
Läkemedlets utseende och förpackningsstorlekar 
Naglazyme tillhandahålls som ett koncentrat för infusionslösningar (”dropp”). Koncentratet ska vara 
helt klart eller lätt opalskimrande. Det ska också vara färglöst till blekgult och det får inte finnas några 
synliga partiklar i det. Lösningen måste spädas innan den kan användas för infusion.  
Förpackningsstorlekar: 1 och 6 injektionsflaskor. Eventuellt kommer inte alla förpackningsstorlekar 
att marknadsföras. 
Innehavare av godkännande för försäljning 
BioMarin International Limited  
Shanbally, Ringaskiddy  
County Cork, P43 R298  
Irland 
Tillverkare 
BioMarin International Limited  
Shanbally, Ringaskiddy  
County Cork, P43 R298  
Irland 
Denna bipacksedel ändrades senast MM/YYYY 
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu/. liksom länkar till andra hemsidor rörande sällsynta sjukdomar och orphan 
drugs. 
<------------------------------------------------------------------------------------------------------------------------> 
Följande uppgifter är endast avsedda för hälso- och sjukvårdspersonal: 
Naglazyme får inte blandas med andra läkemedel i samma infusion, förutom med de som anges nedan. 
Varje injektionsflaska med Naglazyme är endast avsedd för engångsbruk. Koncentratet för 
infusionslösningen måste spädas med natriumklorid infusionslösning 9 mg/ml (0,9%) med aseptisk 
teknik. Det rekommenderas att den spädda Naglazyme-lösningen administreras till patienterna med ett 
infusionsaggregat med ett 0,2 µm in-line-filter. 
Eventuellt oanvänd produkt eller avfallsmaterial skall kasseras i enlighet med lokala regler. 
Beredning av Naglazyme-infusionen (använd aseptisk teknik) 
Beräkna först, baserat på den enskilda patientens kroppsvikt, hur många injektionsflaskor som skall 
spädas. Ta ut dem ur kylskåpet cirka 20 minuter i förväg så att de antar rumstemperatur. 
Inspektera varje flaska före spädningen så att lösningen inte innehåller några partiklar eller är 
missfärgad. Den skall vara klar till lätt opalescent och färglös till blekgul, och fri från synliga partiklar.  
23 
 
 
 
 
 
 
 
 
 
 
 
 
 
 
 
 
 
 
En lika stor volym natriumklorid infusionslösning 9 mg/ml (0,9%), som den totala volym Naglazyme 
som skall tillsättas, ska tas bort och kasseras från en infusionspåse på 250 ml. Infusionspåsar på 
100 ml bör övervägas för patienter som är känsliga för vätskeöverbelastning och som väger mindre än 
20 kg; i detta fall skall infusionshastigheten (ml/min) sänkas så att varaktigheten för infusionen inte 
understiger 4 timmar. När man använder 100 ml-påsar kan Naglazyme-volymen tillsättas direkt till 
infusionspåsen. 
Naglazyme-volymen skall tillsättas långsamt till infusionslösningen med natriumklorid 9 mg/ml 
(0,9%). 
Lösningen skall blandas försiktigt före infusion. 
Före användning skall lösningen granskas så att den ej innehåller partikelformigt material. Endast 
klara och färglösa lösningar utan synliga partiklar får användas. 
24 
 
 
 
 
