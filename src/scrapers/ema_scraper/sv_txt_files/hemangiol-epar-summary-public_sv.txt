EMA/111354/2014 
EMEA/H/C/002621 
Sammanfattning av EPAR för allmänheten 
Hemangiol 
propranolol 
Detta är en sammanfattning av det offentliga europeiska utredningsprotokollet (EPAR) för Hemangiol. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Hemangiol ska användas. 
Praktisk information om hur Hemangiol ska användas finns i bipacksedeln. Du kan också kontakta din 
läkare eller apotekspersonal. 
Vad är Hemangiol och vad används det för? 
Hemangiol är ett läkemedel som innehåller den aktiva substansen propranolol. Det används för att 
behandla barn med prolifererande infantilt hemangiom, vilket är benigna tumörer (onormala icke-
cancertumörer) i blodkärl. 
Hemangiol ges till spädbarn med allvarliga komplikationer, såsom smärtsamma sår, ärrbildning och 
andningssvårigheter, som behöver systemisk behandling (behandling som kan ha en effekt på hela 
kroppen). 
Behandling med Hemangiol inleds hos spädbarn i åldern fem veckor till fem månader. 
Hur används Hemangiol? 
Hemangiol är receptbelagt. Behandling bör inledas av en läkare med erfarenhet av diagnos, behandling 
och hantering av infantilt hemangiom. Behandling bör inledas i lämpliga lokaler för det fall att allvarliga 
biverkningar utvecklas. 
Hemangiol finns som en lösning som tas genom munnen. Den rekommenderade startdosen av 
Hemangiol är 0,5 mg per kilogram kroppsvikt (0,5 mg/kg), två gånger om dagen (med minst 
9 timmars mellanrum). Dosen ökas gradvis till en underhållsdos på 1,5 mg/kg två gånger om dagen. 
Dosen ges till spädbarnet med hjälp av den tillhandahållna orala sprutan medan eller direkt efter att 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
det matats. Behandlingen med Hemangiol bör pågå i sex månader och barnet bör kontrolleras en gång 
i månaden, särskilt avseende dosjusteringar. Mer information finns i bipacksedeln. 
Hur verkar Hemangiol? 
Den aktiva substansen i Hemangiol, propranolol, tillhör en grupp läkemedel som kallas betablockerare, 
vilka har använts allmänt för behandling av flera sjukdomar hos vuxna, såsom sjukdomar i hjärtat och 
högt blodtryck. 
Även om det inte är känt exakt hur Hemangiol verkar vid prolifererande infantilt hemangiom antas det 
verka genom flera mekanismer såsom förträngning av blodkärlen så att blodtillförseln till hemangiomet 
minskar, blockering av bildningen av nya blodkärl i tumören, igångsättning av celldöd i de onormala 
blodkärlens celler och blockering av effekten av vissa proteiner (s.k. VEGF- och bFGF-proteiner), som 
är viktiga för tillväxten av blodkärl. 
Vilken nytta med Hemangiol har visats i studierna? 
Hemangiol undersöktes i en huvudstudie på 460 barn i åldern från fem veckor till fem månader vid 
behandlingens början och som hade prolifererande infantilt hemangiom som krävde systemisk 
behandling. Studierna jämförde olika doser av propranolol med placebo (overksam behandling) och 
huvudmåttet på effekt baserades på huruvida hemangiomen försvann fullständigt eller nästan 
fullständigt efter 6 månaders behandling. 
Hemangiol med en dos på 3 mg/kg per dag (i form av två separata doser på 1,5 mg/kg) som gavs 
under 6 månader visade sig vara effektivare än placebo. Hos ungefär 60 procent (61 av 101) av de 
barn som behandlades med den effektivaste dosen av Hemangiol (3 mg/kg/dag under 6 månader) 
försvann hemangiomen fullständigt eller nästan fullständigt jämfört med ungefär 4 procent (2 av 55) 
av de barn som fick placebo. 
Vilka är riskerna med Hemangiol? 
De vanligaste biverkningarna som orsakas av Hemangiol (kan förekomma hos fler än 1 av 10 personer) 
är sömnstörningar, luftvägsinfektioner såsom bronkit (inflammation i lungornas luftvägar), diarré och 
illamående. Allvarliga biverkningar som setts med Hemangiol är exempelvis bronkialspasm (tillfällig 
förträngning av luftvägarna) och lågt blodtryck. En fullständig förteckning över biverkningar som 
rapporterats för Hemangiol finns i bipacksedeln. 
Hemangiol får inte ges till: för tidigt födda spädbarn som inte har uppnått 5 veckors korrigerad ålder 
(den korrigerade åldern är den ålder ett för tidigt fött spädbarn skulle haft om han/hon hade fötts på 
beräknad tid); ammade barn om modern behandlas med läkemedel som inte får användas med 
propranolol; barn med astma eller med tidigare bronkialspasm; barn med vissa sjukdomar i hjärtat och 
blodkärlen, såsom lågt blodtryck; samt barn som tenderar att ha låga blodsockernivåer. En fullständig 
förteckning över restriktioner finns i bipacksedeln. 
Varför godkänns Hemangiol? 
Kommittén för humanläkemedel (CHMP) fann att nyttan med Hemangiol är större än riskerna och 
rekommenderade att Hemangiol skulle godkännas för försäljning i EU. Kommittén fann att Hemangiol 
var en effektiv behandling för hemangiom. Vad gäller säkerheten fann CHMP att säkerhetsprofilen är 
acceptabel. De identifierade riskerna är de som redan är kända för propranolol, vilka kan hanteras på 
lämpligt sätt. 
Hemangiol  
EMA/111354/2014 
Sida 2/3 
 
 
 
Vad görs för att garantera säker och effektiv användning av Hemangiol? 
En riskhanteringsplan har tagits fram för att se till att Hemangiol används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Hemangiol. Där anges också lämpliga försiktighetsåtgärder som vårdpersonal och patienter ska vidta. 
Vårdgivare som ska ge Hemangiol till barn kommer att få ett utbildningspaket från företaget, som 
informerar dem om att barn måste övervakas avseende vissa biverkningar och hur dessa ska hanteras. 
Företaget kommer även att tillhandahålla anvisningar om det rätta sättet att ge läkemedlet för att 
undvika risken för låga blodsockernivåer. 
I sammanfattningen av riskhanteringsplanen finns mer information. 
Mer information om Hemangiol 
Den 23 april 2014 beviljade Europeiska kommissionen ett godkännande för försäljning av Hemangiol 
som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Hemangiol finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 04-2014. 
Hemangiol  
EMA/111354/2014 
Sida 3/3 
 
 
 
