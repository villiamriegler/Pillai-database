EMA/326451/2021 
EMEA/H/C/002736 
Spherox (sfäroider av humana autologa 
matrixassocierade kondrocyter) 
Sammanfattning av Spherox och varför det är godkänt inom EU 
Vad är Spherox och vad används det för? 
Spherox är ett läkemedel som används för att reparera broskskador i knät på patienter som har 
symtom (t.ex. smärta och svårigheter att röra knät). Det används när den angripna ytan inte är större 
än 10 cm². Spherox ges till vuxna och till ungdomar vars skelett i lederna har slutat växa. 
Spherox innehåller sfäroider (sfäriska anhopningar) av kondrocyter (celler som finns i friskt brosk) som 
framställts av patientens egen vävnad. 
Hur används Spherox? 
Spherox finns som en suspension för implantation i knäleden. Läkemedlet förbereds specifikt för varje 
enskild patient och måste ges av en läkare med lämplig kompetens på en vårdinrättning. 
För att förbereda läkemedlet tar man ett litet prov genom artroskopi (en typ av titthålskirurgi) från 
patientens brosk i knät. Broskcellerna odlas sedan i laboratoriet för att bereda en suspension av 
kondrocytsfäroider. Under en annan artroskopi placeras läkemedlet i det skadade området av 
patientens brosk i knät. Kondrocytsfäroiderna fäster vid brosket inom 20 minuter. Patienter som 
behandlas med Spherox ska följa ett särskilt rehabiliteringsprogram med bland annat sjukgymnastik. 
Detta gör det möjligt för kondrocytsfäroiderna att fylla igen broskskadan. 
Läkemedlet är receptbelagt. 
Hur verkar Spherox? 
Brosket i knät kan ha skadats till följd av en olycka, såsom ett fall eller en idrottsskada. Spherox 
innehåller sfäroider som tillverkats av patientens egna friska broskceller. När sfäroiderna implanteras i 
patientens knäbrosk fäster de vid det skadade området och producerar ny vävnad så att skadorna i 
knät repareras. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Vilka fördelar med Spherox har visats i studierna? 
Spherox har visat sig förbättra patienternas symtom och knäfunktion i två studier på vuxna i åldern 
18–50 år. Huvudeffektmåttet utgjordes av det s.k. KOOS (Knee injury and Osteoarthritis Outcome 
Score), som graderas på en skala från 0 till 100 (där 0 motsvarar de svåraste symtomen och 100 
innebär att man inte har några symtom alls). KOOS-poängen självbedömdes av patienterna, som 
poängsatte svårighetsgraden av sina symtom utifrån faktorer som smärta, påverkan på de dagliga 
aktiviteterna, idrott och fritidsaktiviteter och livskvalitet. 
I den första studien, som omfattade 100 vuxna, jämfördes Spherox med mikrofrakturering (en slags 
operation för att behandla broskskador). Knäbroskskadorna låg på 1–4 cm2 i storlek. Data från denna 
studie visade att Spherox förbättrade resultatet med 22 poäng till 28 poäng fram till 5 år efter 
behandlingen och var lika effektivt som mikrofrakturering. 
I den andra studien undersöktes 73 vuxna med stora broskskador i knät, det vill säga 4–10 cm² stora 
skador. Alla dessa patienter behandlades med Spherox, eftersom mikrofrakturering inte 
rekommenderas för reparation av så stora skador. I denna studie förbättrades patienternas resultat 
med Spherox med 16 poäng under det första året och ytterligare förbättringar sågs i upp till tre år 
efter behandlingen och förblev stabila fram till fem år efter behandlingen. 
I en tredje studie undersöktes behandlingseffekten med Spherox hos 105 ungdomar i åldern 15–17 år 
med broskskador i knäleden. Totalt sett visade resultaten att det inte fanns någon större skillnad i 
effektivitet mellan de ungdomar som ingick i denna studie och de unga vuxna (18–34 år) som deltog i 
de två tidigare studierna. 
Vilka är riskerna med Spherox? 
De vanligaste biverkningarna som orsakas av Spherox (kan förekomma hos upp till 1 av 10 
användare) är benmärgsödem (vätskeansamling i benmärgen), artralgi (ledsmärta), ledutgjutning 
(ansamling av vätska i knät), ledsvullnad och smärta. En fullständig förteckning över biverkningar som 
rapporterats för Spherox finns i bipacksedeln. 
Spherox får inte ges till patienter med primär (generaliserad) osteoartrit eller med avancerad 
osteoartrit i knät (tillstånd som orsakar svullnad och smärta i lederna) och inte heller till patienter vars 
ben i knäleden fortfarande växer. Det får heller inte ges till patienter som är infekterade med 
hepatit B-, hepatit C- och/eller hivvirus. 
Varför är Spherox godkänt i EU? 
Spherox har visat sig vara effektivt när det gäller att behandla skador i knäbrosket med en storlek på 
1–10 cm2. Användning av kondrocytsfäroider som fäster vid knäbrosket möjliggör en mindre invasiv 
kirurgi. Säkerhetsprofilen ansågs godtagbar; de flesta av biverkningarna förväntas vara en följd av 
operationen. EMA fann därför att fördelarna med Spherox är större än riskerna och att Spherox kan 
godkännas för försäljning i EU. 
Vad görs för att garantera säker och effektiv användning av Spherox? 
Företaget som marknadsför Spherox kommer att se till att alla kirurger och annan vårdpersonal som 
hanterar eller använder läkemedlet får utbildningsmaterial om hur läkemedlet ska användas och 
förvaras och att system finns på plats för att säkerställa att endast hälso- och sjukvårdspersonal som 
är utbildad i att använda Spherox kan använda det och att patienter testas för att se till att de 
uppfyller strikt definierade kliniska kriterier. Utbildningsmaterialet kommer att innehålla vägledning om 
Spherox (sfäroider av humana autologa matrixassocierade kondrocyter) 
EMA/326337/2017 
Sida 2/3 
 
 
 
hur man på ett säkert sätt tar och hanterar broskprov från patienterna, implanterar Spherox samt om 
hur man informerar och följer upp patienterna. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Spherox har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Spherox utvärderas noggrant och nödvändiga åtgärder vidtas 
för att skydda patienterna. 
Mer information om Spherox 
Den 10 juli 2017 beviljades Spherox ett godkännande för försäljning som gäller i hela EU. 
Mer information om Spherox finns på EMA:s webbplats: 
ema.europa.eu/medicines/human/EPAR/spherox. 
Denna sammanfattning uppdaterades senast 06-2021. 
Spherox (sfäroider av humana autologa matrixassocierade kondrocyter) 
EMA/326337/2017 
Sida 3/3 
 
 
 
 
