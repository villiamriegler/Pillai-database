EMA/851451/2018 
EMEA/H/C/003822 
Ravicti (glycerolfenylbutyrat) 
Sammanfattning av Ravicti och varför det är godkänt inom EU 
Vad är Ravicti och vad används det för? 
Ravicti är ett läkemedel som används för behandling av ureacykelrubbningar hos vuxna och barn när 
enbart kostförändringar inte kan hålla sjukdomarna under kontroll. Hos patienter med 
ureacykelrubbningar kan kroppen inte göra sig av med överskottskväve eftersom de saknar vissa 
leverenzymer. Överskottet av kväve omvandlas i kroppen till ammoniak, som är skadligt när det 
ansamlas. Ravicti ges till patienter som saknar ett eller flera av följande enzymer: 
karbamoylfosfatsyntas I, ornitinkarbamoyltransferas, argininsuccinatsyntetas, argininsuccinatlyas, 
arginas I och ornitintranslokas. 
Ravicti innehåller den aktiva substansen glycerolfenylbutyrat. 
Ureacykelrubbningar är sällsynta och Ravicti klassificerades som särläkemedel (ett läkemedel som 
används vid sällsynta sjukdomar) för flera olika former av sjukdomen den 10 juni 2010. Mer 
information om klassificeringen som särläkemedel finns på EMA:s 
webbplats ema.europa.eu/en/medicines/ /ema_group_types/ema_orphan. 
Hur används Ravicti? 
Ravicti finns som vätska (1,1 g/ml) som ska tas via munnen eller som ges genom en sond som går 
från näsan till magsäcken eller genom buken in till tarmarna. Det är receptbelagt och det ska 
förskrivas av en läkare med erfarenhet av att behandla patienter med ureacykelrubbningar. 
Eftersom proteiner innehåller kväve måste Ravicti tas i kombination med en speciell lågproteindiet. 
Ibland behövs även kosttillskott (beroende på patientens dagliga proteinbehov för att växa och 
utvecklas). 
Dosen av Ravicti beror på patientens kost, längd och vikt. Regelbundna blodprover behövs för att 
justera dosen. Den totala dagliga dosen Ravicti ska delas upp i lika stora delar och ges varje måltid. 
Behandlingen med Ravicti kan bli livslång om inte patienten genomgår en lyckad levertransplantation. 
För mer information om hur du använder Ravicti, läs bipacksedeln eller tala med läkare eller 
apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
Hur verkar Ravicti? 
Den aktiva substansen i Ravicti, glycerolfenylbutyrat, omvandlas i kroppen till fenylacetat. Fenylacetat 
binder till aminosyran glutamin som finns i proteiner och bildar ett ämne som njurarna kan avlägsna 
från kroppen. När dessa proteiner avlägsnas minskar kvävenivåerna i kroppen och mängden ammoniak 
som bildas minskar. 
Vilken nytta med Ravicti har visats i studierna? 
Ravicti har jämförts med natriumfenylbutyrat (ett annat läkemedel för behandling av 
ureacykelrubbningar) i en studie som omfattade 88 vuxna med ureacykelrubbningar. 
Huvudeffektmåttet var förändringen av ammoniaknivåerna i blodet efter 4 veckors behandling. Studien 
visade att Ravicti var minst lika effektivt som jämförelseläkemedlet när det gällde att kontrollera 
mängden ammoniak i blodet. Mängden ammoniak i blodet var runt 870 mikromol per liter hos de 
patienter som behandlades med Ravicti jämfört med runt 980 mikromol per liter hos de patienter som 
behandlades med natriumfenylbutyrat. Data från tilläggsstudier visade på en liknande effekt hos barn 
som behandlades med Ravicti från födseln. 
Vilka är riskerna med Ravicti? 
De vanligaste biverkningarna som orsakas av Ravicti (kan uppträda hos fler än 1 av 20 personer) är 
diarré, tarmgaser, huvudvärk, minskad aptit, kräkningar, trötthet, illamående och onormal lukt från 
huden. 
Ravicti får inte användas för att behandla akut hyperammonemi (plötslig ökning av mängden 
ammoniak i blodet). En fullständig förteckning över biverkningar och restriktioner för Ravicti finns i 
bipacksedeln. 
Varför är Ravicti godkänt i EU? 
Europeiska läkemedelsmyndigheten (EMA) fann att fördelarna med Ravicti är större än riskerna och att 
Ravicti kan godkännas för försäljning i EU. 
Ravicti är effektivt för att minska mängden ammoniak i blodet hos patienter med ureacykelrubbningar. 
Ravicti är ett så kallat depåläkemedel. Det innebär att den aktiva substansen frisätts under hela 
dygnet. Detta leder till en bättre kontroll över mängden ammoniak i blodet under hela dygnet. Av detta 
skäl får inte Ravicti användas för att behandla akut hyperammonemi eftersom man då behöver ha mer 
snabbverkande behandlingar. 
Myndigheten fann även att eftersom Ravicti är en vätska kan det göra läkemedlet smakligare, särskilt 
för barn, än andra läkemedel som består av granulat (korn) som ska tillsättas maten. Vätskan gör det 
också lättare att ge läkemedlet via sond till patienter som inte kan svälja. 
Biverkningar av Ravicti påverkar främst tarmen och bedömdes som hanterbara. Ytterligare data om 
Ravictis säkerhet på lång sikt inväntas. 
Vad görs för att garantera säker och effektiv användning av Ravicti? 
Företaget som marknadsför Ravicti kommer att inrätta ett patientregister för att samla in ytterligare 
information om nyttan och säkerheten med läkemedlet på lång sikt. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Ravicti har också tagits med i produktresumén och bipacksedeln. 
Ravicti (glycerolfenylbutyrat)  
EMA/851451/2018 
Sida 2/3 
 
 
 
Liksom för alla läkemedel övervakas de vetenskapliga uppgifterna för Ravicti kontinuerligt. 
Biverkningar som har rapporterats för Ravicti utvärderas noggrant och nödvändiga åtgärder vidtas för 
att skydda patienterna. 
Mer information om Ravicti 
Den 27 november 2015 beviljades Ravicti ett godkännande för försäljning som gäller i hela EU. 
Mer information om Ravicti finns på EMA:s webbplats ema.europa.eu/medicines/human/EPAR/ravicti. 
Denna sammanfattning uppdaterades senast 01-2019. 
Ravicti (glycerolfenylbutyrat)  
EMA/851451/2018 
Sida 3/3 
 
 
 
