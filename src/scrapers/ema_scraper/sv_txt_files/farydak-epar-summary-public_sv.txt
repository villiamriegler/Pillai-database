EMA/435928/2015  
EMEA/H/C/003725 
Sammanfattning av EPAR för allmänheten 
Farydak 
panobinostat 
Detta är en sammanfattning av det offentliga europeiska utredningsprotokollet (EPAR) för Farydak. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Farydak ska användas. 
Praktisk information om hur Farydak ska användas finns i bipacksedeln. Du kan också kontakta din 
läkare eller apotekspersonal. 
Vad är Farydak och vad används det för? 
Farydak är ett cancerläkemedel som används i kombination med två andra läkemedel, bortezomib och 
dexametason, vid behandling av multipelt myelom (en cancer i benmärgen). Det ges till vuxna vars 
sjukdom har kommit tillbaka eller förvärrats efter minst två tidigare behandlingar, inklusive bortezomib 
och ett immunmodulerande läkemedel (ett läkemedel som verkar på immunsystemet).  
Farydak innehåller den aktiva substansen panobinostat. 
Eftersom antalet patienter med multipelt myelom är litet betraktas sjukdomen som sällsynt och 
Farydak klassificerades som särläkemedel (ett läkemedel som används vid sällsynta sjukdomar) den 8 
november 2012. 
Hur används Farydak? 
Behandling med Farydak måste inledas av en läkare med erfarenhet av cancerbehandling och 
läkemedlet är receptbelagt. 
Farydak finns som kapslar (10 mg, 15 mg och 20 mg) och ges i 21-dagarscykler, tillsammans med 
bortezomib och dexametason. Den rekommenderade startdosen av Farydak är 20 mg, som tas dag 1, 
3, 5, 8, 10 och 12 i cykeln. Patienterna får läkemedlet under åtta cykler, och åtta ytterligare 
behandlingscykler rekommenderas för dem som uppvisar gynnsamma effekter av behandlingen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Frågor kan skickas via vår webbplats www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
 
  
 
 
 
Läkaren kan behöva justera eller skjuta upp dosen hos patienter som upplever allvarliga biverkningar. 
Mer information finns i produktresumén (ingår i produktinformationen). 
Hur verkar Farydak? 
Den aktiva substansen i Farydak, panobinostat, är en typ av läkemedel som kallas hämmare av 
histondeacetylas (HDAC). Den blockerar aktiviteten hos en typ av enzymer som kallas 
histondeacetylaser (HDAC) och som medverkar till att få igång och stänga av aktiviteten hos gener 
inuti cellerna. Vid multipelt myelom förväntas panobinostat hålla de gener aktiva som hämmar 
cancercellernas delning och tillväxt. Detta antas hindra cancercellerna från att föröka sig och aktiverar 
processer som dödar cellen, så att cancern växer långsammare. 
Vilken nytta med Farydak har visats i studierna? 
Nyttan med Farydak har visats i en huvudstudie på 768 patienter med multipelt myelom som hade 
kommit tillbaka efter tidigare behandlingar. Läkemedlet jämfördes med placebo (en overksam 
behandling) som ett tillägg till behandling med bortezomib och dexametason. Huvudmåttet på effekt 
var den genomsnittliga tiden innan patientens sjukdom blev sämre igen (progressionsfri överlevnad), 
som var 12 månader hos patienterna som fick Farydak, jämfört med omkring åtta månader hos dem 
som fick placebo.  
När resultaten analyserades för enbart patientgruppen som tidigare fått minst två tidigare 
behandlingar, inklusive bortezomib och ett immunmodulerande läkemedel (talidomid, lenalidomid eller 
pomalidomid), var den genomsnittliga tiden fram tills myelomet förvärrades 12,5 månader med 
Farydak, mot 4,7 månader med placebo. 
Vilka är riskerna med Farydak? 
De vanligaste biverkningarna som orsakas av Farydak (kan uppträda hos fler än 1 av 10 personer) är 
diarré, trötthet, illamående och kräkningar, samt effekter på blodet såsom trombocytopeni (låga halter 
av blodplättar som är viktiga för blodets koagulering), anemi och neutropeni och lymfopeni (låga halter 
av vissa vita blodkroppar). De mest signifikanta effekterna som ledde till att patienter fick avbryta 
behandlingen (vilket skedde hos omkring 4 av 10 patienter) var diarré, svaghet och trötthet samt 
pneumoni (lunginfektion). Effekter på hjärtat drabbade mellan 1 och 2 av 10 patienter och bestod av 
takykardi (ökad hjärtfrekvens), palpitationer och oregelbundna hjärtslag (förmaksflimmer, 
sinustakykardi), medan patienter i mer sällsynta fall hade förändringar i hjärtats elektriska retledning 
(förlängt QTc-intervall). En fullständig förteckning över biverkningar som rapporterats för Farydak finns 
i bipacksedeln. 
Farydak får inte ges till kvinnor som ammar. En fullständig förteckning över restriktioner finns i 
bipacksedeln. 
Varför godkänns Farydak? 
Kommittén för humanläkemedel (CHMP) betraktade ökningen av progressionsfri överlevnad som 
kliniskt signifikant men noterade att en nytta i total överlevnad ännu inte hade påvisats. Dessutom har 
panobinostat en annan verkan än befintliga behandlingar. Detta innebär att den erbjuder ett nytt 
alternativ för patienter som tidigare fått minst två tidigare behandlingar, inklusive bortezomib och 
immunmodulerande läkemedel, och som har begränsade behandlingsalternativ och därför ett stort 
ouppfyllt medicinskt behov. Även om biverkningarna var ett problem och inte kan motiveras för 
patienter som kan få mindre toxiska behandlingar, ansåg CHMP att de var godtagbara i denna tidigare 
behandlade undergrupp mot bakgrund av bristen på alternativ, samt att biverkningarna var 
Farydak  
EMA/435928/2015 
Sida 2/3 
 
 
 
hanterbara. CHMP fann därför att nyttan med Farydak är större än riskerna och rekommenderade att 
Farydak skulle godkännas för försäljning i EU. 
Vad görs för att garantera säker och effektiv användning av Farydak? 
En riskhanteringsplan har tagits fram för att se till att Farydak används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Farydak. Där anges också lämpliga försiktighetsåtgärder som vårdpersonal och patienter ska vidta. 
Dessutom kommer företaget som marknadsför Farydak att tillhandahålla utbildningsmaterial, inklusive 
ett patientkort, till patienterna för att hjälpa dem att ta läkemedlet på rätt sätt. Företaget kommer 
även att lämna in en slutgiltig analys från huvudstudien av hur länge patienter som tidigare behandlats 
med läkemedlet överlever. 
I sammanfattningen av riskhanteringsplanen finns mer information. 
Mer information om Farydak 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Farydak finns i bipacksedeln (ingår också i EPAR). Du kan också kontakta din 
läkare eller apotekspersonal. 
Sammanfattningen av ställningstagandet om Farydak från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Farydak  
EMA/435928/2015 
Sida 3/3 
 
 
 
 
