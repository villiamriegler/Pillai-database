EMA/241528/2017 
EMEA/H/C/004061 
Sammanfattning av EPAR för allmänheten 
Chenodeoxycholic acid Leadiant1 
kenodeoxicholsyra 
Detta är en sammanfattning av det offentliga europeiska utredningsprotokollet (EPAR) för 
Chenodeoxycholic acid Leadiant. Det förklarar hur EMA bedömt läkemedlet för att rekommendera 
godkännande i EU och villkoren för att använda det. Syftet är inte att ge några praktiska råd om hur 
Chenodeoxycholic acid Leadiant ska användas. 
Praktisk information om hur Chenodeoxycholic acid Leadiant ska användas finns i bipacksedeln. Du kan 
också kontakta din läkare eller apotekspersonal. 
Vad är Chenodeoxycholic acid Leadiant och vad används det för? 
Chenodeoxycholic acid Leadiant är ett läkemedel som innehåller den aktiva substansen 
kenodeoxicholsyra. Detta är en ”primär gallsyra”, som är en huvudbeståndsdel i gallan (en vätska som 
bildas i levern och som hjälper till att bryta ner fett i maten). 
Chenodeoxycholic acid Leadiant används för att behandla vuxna och barn från en månads ålder med 
cerebrotendinös xantomatos. Dessa patienter kan inte producera en tillräcklig mängd av den primära 
gallsyran kenodeoxicholsyra på grund av genetiska avvikelser som leder till en brist på leverenzymet 
sterol-27-hydroxylas. När primära gallsyror saknas producerar kroppen i stället onormala gallsyror och 
andra substanser, som ansamlas i hela kroppen och orsakar skada. 
Eftersom antalet patienter med detta tillstånd är litet betraktas sjukdomen som sällsynt och 
Chenodeoxycholic acid Leadiant klassificerades som särläkemedel (ett läkemedel som används vid 
sällsynta sjukdomar) den 16 december 2014. 
1 Kallades tidigare Chenodeoxycholic acid sigma-tau. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
 
                                       
Chenodeoxycholic acid Leadiant är ett ”hybridläkemedel”. Det betyder att det liknar ett 
referensläkemedel som innehåller samma aktiva substans. Referensläkemedlet är Xenbilox. Xenbilox 
skiljer sig emellertid från Chenodeoxycholic acid Leadiant genom att det är godkänt för en annan 
användning (för att lösa upp kolesterolgallstenar). 
Hur används Chenodeoxycholic acid Leadiant? 
Chenodeoxycholic acid Leadiant är receptbelagt och behandlingen ska inledas och övervakas av en 
läkare med erfarenhet av att behandla cerebrotendinös xantomatos eller andra sjukdomar som rör 
produktion av primära gallsyror. 
Chenodeoxycholic acid Leadiant finns som kapslar (250 mg) som tas tre gånger om dagen vid ungefär 
samma tid varje dag. Den dagliga dosen beror på patientens ålder, leverfunktion och mängd gallsyra i 
blod och urin, och den väljs och justeras för varje patient under behandlingen. För små barn och barn 
som inte kan svälja kapslar, kan innehållet i kapslarna blandas med natriumbikarbonatlösning 
(8,4 procent) till en vätska. 
Mer information finns i bipacksedeln. 
Hur verkar Chenodeoxycholic acid Leadiant? 
Kenodeoxicholsyra är en av de viktigaste primära gallsyrorna som produceras i levern. 
Kenodeoxicholsyran i detta läkemedel ersätter den kenodeoxicholsyra som patienten saknar. Detta 
bidrar till att minska produktionen av onormala ämnen och att normalisera gallans aktivitet i 
matsmältningssystemet, vilket lindrar sjukdomssymtomen. 
Vilken nytta med Chenodeoxycholic acid Leadiant har visats i studierna? 
Chenodeoxycholic acid Leadiant har undersökts i en studie där man granskade journalerna för 
35 patienter med cerebrotendinös xantomatos som fått kenodeoxicholsyra i omkring 9 år. Hos 
23 patienter för vilka det fanns data om blodnivåer av gallsyror hade samtliga reducerade nivåer 
(medelreduktion på 56–69 µmol/l). Av 14 patienter för vilka det fanns data om urinnivåer av gallsyror 
hade 79 procent (11 av 14) reducerade nivåer i sitt senaste test. Merparten av patienterna uppvisade 
dessutom förbättrade symtom på sjukdomen: alla rapporterade en förbättring när det gäller diarré, 
89 procent av patienterna visade en förbättring i sin mentala förmåga, 60 procent av patienterna 
visade förbättrad rörlighet, och 85 procent respektive 77 procent av patienterna visade psykiatrisk 
förbättring baserat på två olika poängskalor. 
Vilka är riskerna med Chenodeoxycholic acid Leadiant? 
De biverkningar som orsakas av Chenodeoxycholic acid Leadiant är förstoppning och avvikande 
levervärden i tester, men frekvensen av dem kunde inte bestämmas med säkerhet från de tillgängliga 
begränsade uppgifterna. Biverkningarna var lindriga eller måttliga i svårighetsgrad och varade inte 
länge. 
En fullständig förteckning över restriktioner finns i bipacksedeln. 
Varför godkänns Chenodeoxycholic acid Leadiant? 
Kenodeoxicholsyra har använts för att behandla cerebrotendinös xantomatos i omkring 40 år, även om 
det inte funnits godkännande för denna användning. På grund av att sjukdomen är sällsynt är 
uppgifterna om användningen av läkemedlet ännu begränsade. Studier har ändå visat att läkemedlet 
Chenodeoxycholic acid Leadiant 
EMA/241528/2017 
Sida 2/3 
 
 
 
är till nytta för patienter och inte har några betydande biverkningar. Kommittén för humanläkemedel 
(CHMP) fann därför att nyttan med Chenodeoxycholic acid Leadiant är större än riskerna och 
rekommenderade att det skulle godkännas för försäljning i EU. 
Chenodeoxycholic acid Leadiant har godkänts enligt reglerna om ”godkännande i undantagsfall”. Detta 
innebär att det inte varit möjligt att få fullständig information om Chenodeoxycholic acid Leadiant 
eftersom sjukdomen är sällsynt. Europeiska läkemedelsmyndigheten kommer att granska ny 
information om läkemedlet varje år och uppdatera denna sammanfattning när det behövs. 
Vilken information om Chenodeoxycholic acid Leadiant saknas för 
närvarande? 
Eftersom Chenodeoxycholic acid Leadiant har godkänts i enlighet med reglerna om ”godkännande i 
undantagsfall”, ska företaget som marknadsför detta läkemedel skapa ett register för att övervaka 
läkemedlets nytta och säkerhet. 
Vad görs för att garantera säker och effektiv användning av 
Chenodeoxycholic acid Leadiant? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Chenodeoxycholic acid Leadiant har tagits med i 
produktresumén och bipacksedeln. 
Mer information om Chenodeoxycholic acid Leadiant 
Den 10 april 2017 beviljade Europeiska kommissionen ett godkännande för försäljning för 
Chenodeoxycholic acid sigma-tau som gäller i hela EU. Den 12 maj 2017 ändrades läkemedlets namn 
till Chenodeoxycholic acid Leadiant. 
EPAR för Chenodeoxycholic acid Leadiant finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Chenodeoxycholic acid Leadiant finns i bipacksedeln (ingår också i EPAR). Du kan också kontakta din 
läkare eller apotekspersonal. 
Sammanfattningen av ställningstagandet om Chenodeoxycholic acid Leadiant från kommittén för 
särläkemedel finns på EMA:s webbplats ema.europa.eu/Find medicine/Human medicines/Rare disease 
designation. 
Denna sammanfattning uppdaterades senast 06-2017. 
Chenodeoxycholic acid Leadiant 
EMA/241528/2017 
Sida 3/3 
 
 
 
