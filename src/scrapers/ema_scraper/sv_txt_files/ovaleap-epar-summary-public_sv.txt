EMA/562331/2013  
EMEA/H/C/002608 
Sammanfattning av EPAR för allmänheten 
Ovaleap 
follitropin alfa 
Detta är en sammanfattning av det offentliga europeiska utredningsprotokollet (EPAR) för Ovaleap. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Ovaleap ska användas. 
Praktisk information om hur Ovaleap ska användas finns i bipacksedeln. Du kan också kontakta din 
läkare eller apotekspersonal. 
Vad är Ovaleap och vad används det för? 
Ovaleap är ett läkemedel som innehåller den aktiva substansen follitropin alfa. Det används för att 
behandla följande patientgrupper:  
•  Kvinnor som inte producerar ägg och inte svarar på behandling med klomifencitrat (ett annat 
läkemedel som stimulerar äggstockarna att producera ägg).  
•  Kvinnor som behandlas med tekniker för assisterad befruktning (fertilitetsbehandling), t.ex. in 
vitro-fertilisering. Ovaleap ges för att stimulera äggstockarna till produktion av mer än ett ägg åt 
gången.  
•  Kvinnor med svår brist på (mycket låga nivåer av) luteiniserande hormon (LH) och 
follikelstimulerande hormon (FSH). Ovaleap ges tillsammans med ett läkemedel som innehåller LH 
för att stimulera utmognad av ägg i äggstockarna.  
•  Män som har hypogonadotrop hypogonadism (en sällsynt hormonbristsjukdom). Ovaleap ges 
tillsammans med humant korion-gonadotropin (hCG) för att stimulera spermieproduktionen.  
Ovaleap är ett ”biosimilar”-läkemedel. Detta innebär att Ovaleap liknar ett biologiskt läkemedel 
(referensläkemedlet) som redan är godkänt i EU och att Ovaleap och referensläkemedlet innehåller 
samma aktiva substans. Referensläkemedlet för Ovaleap är GONAL-f. Mer information om ”biosimilar”-
läkemedel finns i dokumentet med frågor och svar här. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
Hur används Ovaleap? 
Ovaleap finns som injektionsvätska, lösning. Läkemedlet är receptbelagt och behandling ska inledas av 
en läkare som har erfarenhet av att behandla fertilitetsproblem. 
Ovaleap ges genom injektion under huden en gång om dagen. Doseringen och hur ofta Ovaleap ges 
beror på varför det ges och hur patienten svarar på behandlingen. Efter den första injektionen kan 
patienten eller dennas partner ge injektionerna om de är motiverade, har fått lära sig hur de ska göra 
och har tillgång till expertråd. 
Mer information finns i bipacksedeln. 
Hur verkar Ovaleap? 
Den aktiva substansen i Ovaleap, follitropin alfa, är en kopia av det naturliga hormonet FSH 
(follikelstimulerande hormon). I kroppen reglerar FSH fortplantningsfunktionen: hos kvinnor stimulerar 
det äggproduktionen och hos män stimulerar det spermieproduktionen i testiklarna. 
Det FSH som tidigare användes som läkemedel hade extraherats ur urin. Den aktiva substansen i 
Ovaleap, liksom i referensprodukten GONAL-f, framställs med en metod som kallas rekombinant DNA-
teknik, vilket innebär att det framställs av celler som fått en gen (DNA) som gör att de kan producera 
humant FSH. 
Vilken nytta med Ovaleap har visats i studierna? 
Ovaleap har jämförts med GONAL-f i en huvudstudie på 299 kvinnor som genomgick 
fertilitetsbehandling. Huvudmåttet på effekt var antalet insamlade oocyter (omogna ägg). 
Ovaleap har visats vara jämförbart med referensläkemedlet, GONAL-f. Det genomsnittliga antalet 
insamlade oocyter var 12,2 i Ovaleap-gruppen, jämfört med 12,0 i GONAL-f-gruppen. 
Vilka är riskerna med Ovaleap? 
De vanligaste biverkningarna som orsakas av Ovaleap (som kan förekomma hos fler än 10 av 
10 personer) är reaktioner på injektionsstället (smärta, rodnad, blåmärken, svullnad eller irritation). 
Hos kvinnor uppträder också cystor (vätskeblåsor) inne i äggstockarna och huvudvärk hos fler än 1 av 
10 patienter. En fullständig förteckning över biverkningar som rapporterats för Ovaleap finns i 
bipacksedeln.  
Ovaleap får inte ges till patienter som är överkänsliga (allergiska) mot follitropin alfa, FSH, eller mot 
något annat innehållsämne. Det får inte ges till patienter med tumörer i hypofysen eller hypotalamus 
eller cancer i brösten, livmodern eller äggstockarna. Det får inte ges när patienten inte kan svara 
effektivt på behandlingen, t.ex. till patienter vars äggstockar eller testiklar inte fungerar eller till 
kvinnor som av medicinska skäl inte bör bli gravida. Ovaleap får inte ges till kvinnor när en äggstock är 
förstorad eller har en cysta av andra orsaker än polycystiskt ovariesyndrom, eller vid oförklarlig vaginal 
blödning. En fullständig förteckning över restriktioner finns i bipacksedeln. 
Hos vissa kvinnor kan äggstockarna överreagera på stimuleringen. Detta kallas ovariellt 
hyperstimuleringssyndrom. Läkare och patienter måste vara uppmärksamma på att detta kan inträffa.  
Varför godkänns Ovaleap? 
Myndighetens kommitté för humanläkemedel (CHMP) fann att Ovaleap har visat sig ha jämförbar 
kvalitet, säkerhet och effektprofil med GONAL-f. Beträffande GONAL-f fann CHMP därför att nyttan 
Ovaleap  
EMA/562331/2013 
Sida 2/3 
 
 
 
med Ovaleap är större än riskerna och rekommenderade att Ovaleap skulle godkännas för försäljning i 
EU. 
Vad görs för att garantera säker och effektiv användning av Ovaleap? 
En riskhanteringsplan har tagits fram för att se till att Ovaleap används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Ovaleap. Där anges också lämpliga försiktighetsåtgärder som vårdpersonal och patienter ska vidta. 
Mer information om Ovaleap 
Den 27 september 2013 beviljade Europeiska kommissionen ett godkännande för försäljning av 
Ovaleap som gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Ovaleap finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning aktualiserades senast 09-2013. 
Ovaleap  
EMA/562331/2013 
Sida 3/3 
 
 
 
