EMA/416573/2018 
EMEA/H/C/000980 
Samsca (tolvaptan) 
Sammanfattning av Samsca och varför det är godkänt inom EU 
Vad är Samsca och vad används det för? 
Samsca är ett läkemedel för behandling av onormalt låga natriumnivåer i blodet hos vuxna med en 
sjukdom som kallas SIADH (inadekvat ADH-sekretion). 
Vid SIADH leder en alltför stor mängd av hormonet vasopressin till att patienten producerar mindre 
urin och därigenom håller kvar mer vatten i kroppen, vilket späder ut natriumkoncentrationen i 
blodet. 
Samsca innehåller den aktiva substansen tolvaptan. 
Hur används Samsca? 
Samsca finns som tabletter (7,5 mg, 15 mg och 30 mg). Startdosen är 15 mg en gång om dagen. 
Detta kan ökas till högst 60 mg en gång om dagen för att uppnå en lämplig nivå av natrium i 
blodet och blodvolym. En dos på 7,5 mg en gång om dagen kan användas till patienter hos vilka 
natriumnivån i blodet riskerar att höjas mycket snabbt. 
Läkemedlet är receptbelagt. Behandling med Samsca ska inledas på sjukhus så att hälso- och 
sjukvårdspersonal kan bestämma den lämpligaste dosen och övervaka patientens nivå av natrium i 
blodet och blodvolymen. 
För mer information om hur du använder Samsca, läs bipacksedeln eller tala med läkare eller 
apotekspersonal. 
Hur verkar Samsca? 
Hos personer med SIADH är mängden vasopressin mycket stor, vilket leder till sänkt 
urinproduktion och utspädning av blodet. Den aktiva substansen i Samsca, tolvaptan, är en 
vasopressin-2-receptorantagonist. Detta betyder att den blockerar en typ av receptor (mål) som 
hormonet vasopressin vanligtvis binder till. Genom att blockera denna receptor förhindrar Samsca 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
vasopressins effekt. Detta ökar urinproduktionen, vilket minskar mängden vatten i blodet och ökar 
natriumnivån i blodet. 
Vilka fördelar med Samsca har visats i studierna? 
Två studier på 424 vuxna visade att Samsca är effektivt när det gäller att höja natriumnivåerna 
hos patienter med låga nivåer på grund av SIADH och andra sjukdomar såsom lever- och 
hjärtproblem. Emellertid var Samsca effektivare hos patienter med SIADH än hos dem med lever- 
eller hjärtproblem. Normala natriumnivåer ligger på mellan 135 och 145 mmol/l. 
Hos patienter med SIADH steg natriumnivåerna, som låg på omkring 129 mmol/l vid 
behandlingens början, med i genomsnitt 4,8 mmol/l till dag 4 hos dem som tog Samsca, jämfört 
med 0,2 mmol/l hos dem som tog placebo (overksam behandling). Till dag 30 hade natriumnivån 
ökat med i genomsnitt 7,4 mmol/l hos patienterna som tog Samsca, jämfört med 1,5 mmol/l hos 
de patienter som fick placebo. 
Vilka är riskerna med Samsca? 
De vanligaste biverkningarna som orsakas av Samsca (kan uppträda hos fler än 1 av 10 patienter) 
är törst, illamående och natriumnivåer som stiger för snabbt. En fullständig förteckning över 
biverkningar som rapporterats för Samsca finns i bipacksedeln. 
Samsca får inte ges till patienter med anuri (oförmåga att urinera), mycket låg blodvolym, låga 
natriumnivåer i blodet med låg blodvolym, hypernatremi (onormalt höga natriumnivåer i blodet) 
eller till patienter som inte förmår uppfatta törst. Det får inte ges till patienter som är allergiska 
mot tolvaptan eller läkemedel som liknar tolvaptan, s.k. bensazepiner eller deras derivat. Samsca 
får heller inte ges till kvinnor som är gravida eller ammar. En fullständig förteckning över 
restriktioner finns i bipacksedeln. 
Varför är Samsca godkänt i EU? 
Samsca har visats vara effektivt när det gäller att öka natriumnivåerna, särskilt hos patienter med 
SIADH. Det enda större säkerhetsproblemet med detta läkemedel kom från djurstudier som tyder 
på att läkemedlet kan vara skadligt för ofödda spädbarn. Detta läkemedel får därför inte ges till 
kvinnor som är gravida eller ammar. 
Europeiska läkemedelsmyndigheten fann att fördelarna med Samsca är större än riskerna och att 
Samsca kan godkännas för försäljning i EU. 
Vad görs för att garantera säker och effektiv användning av Samsca? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Samsca har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Samsca kontinuerligt. 
Biverkningar som har rapporterats för Samsca utvärderas noggrant och nödvändiga åtgärder för 
att skydda patienter vidtas. 
Mer information om Samsca 
Den 3 augusti 2009 beviljades Samsca ett godkännande för försäljning som gäller i hela EU. 
Samsca (tolvaptan) 
EMA/416573/2018 
Sida 2/3 
 
 
 
 
Mer information om Samsca finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Samsca (tolvaptan) 
EMA/416573/2018 
Sida 3/3 
 
 
 
