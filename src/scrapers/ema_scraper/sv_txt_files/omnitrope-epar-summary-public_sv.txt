EMA/118535/2018  
EMEA/H/C/00607 
Sammanfattning av EPAR för allmänheten 
Omnitrope 
somatropin 
Detta är en sammanfattning av det offentliga europeiska utredningsprotokollet (EPAR) för Omnitrope. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Omnitrope ska användas. 
Praktisk information om hur Omnitrope ska användas finns i bipacksedeln. Du kan också kontakta din 
läkare eller apotekspersonal. 
Vad är Omnitrope och vad används det för? 
Omnitrope är ett läkemedel som används för att behandla barn som 
• 
• 
• 
inte växer normalt eftersom de inte har tillräckligt med tillväxthormon, 
är kortvuxna på grund av långvarig njursjukdom eller för att de har ett medfött tillstånd som kallas 
Turners syndrom, 
är kortvuxna och små vid födseln i förhållande till fostertidens längd och ännu inte har vuxit ikapp 
när de är minst 4 år gamla, 
•  har ett medfött tillstånd som kallas Prader-Willis syndrom. Omnitrope ges för att förbättra barnens 
tillväxt och kroppssammansättning (genom att reducera fett och öka muskelmassan). Diagnosen 
måste bekräftas genom genetiska tester. 
Omnitrope ges också som ersättningsbehandling till vuxna patienter med uttalad brist på 
tillväxthormon. Bristen kan ha startat i vuxen ålder eller barndomen, och måste bekräftas genom 
tester före behandling. 
Omnitrope innehåller den aktiva substansen somatropin och är en biosimilar (liknande biologiskt 
läkemedel), vilket innebär att Omnitrope är mycket likt ett biologiskt läkemedel (kallas också 
”referensläkemedel”) som redan är godkänt i EU. Referensläkemedlet för Omnitrope är Genotropin. 
Mer information om biosimilarer finns här. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
Hur används Omnitrope? 
Omnitrope är receptbelagt och behandling ska inledas och övervakas av en läkare med erfarenhet av 
att behandla patienter med tillväxtstörningar. 
Läkemedlet finns som pulver och vätska som blandas samman till en injektionslösning, eller som 
färdigblandad lösning i en ampull. Det ges genom injektion under huden en gång om dagen. Patienten 
eller vårdaren kan injicera Omnitrope efter att ha lärt sig detta av en läkare eller sjuksköterska. 
Omnitrope-ampullerna ska endast användas tillsammans med det särskilda injektionshjälpmedlet för 
Omnitrope. Läkaren beräknar dosen för varje enskild patient enligt patientens kroppsvikt och det 
tillstånd som patienten behandlas för. Dosen kan behöva justeras om kroppsvikten eller svaret på 
behandlingen förändras. 
Mer information finns i bipacksedeln. 
Hur verkar Omnitrope? 
Tillväxthormon utsöndras av hypofysen (en körtel i hjärnans nedre del). Det är viktigt för tillväxten 
under barn- och ungdomsåren, och det påverkar även hur kroppen tar hand om protein, fett och 
kolhydrat. Den aktiva substansen i Omnitrope, somatropin, är identisk med humant tillväxthormon, 
som den ersätter. Somatropin produceras med hjälp av en metod som kallas rekombinant DNA-teknik: 
hormonet framställs av bakterier som har fått en gen (DNA) som gör att de kan bilda somatropin. 
Vilken nytta med Omnitrope har visats i studierna? 
Omnitrope har undersökts för att visa att det är jämförbart med referensläkemedlet Genotropin. 
Omnitrope jämfördes med Genotropin hos 89 barn med brist på tillväxthormon som inte hade fått 
behandling tidigare. Resultaten visade att Omnitrope efter nio månaders behandling var lika effektivt 
som Genotropin när det gäller att förbättra tillväxten. Barn som fick Omnitrope och Genotropin växte i 
samma takt med ungefär 10,7 cm per år. 
Vilka är riskerna med Omnitrope? 
Hos vuxna är biverkningarna relaterade till vätskeretention, såsom perifert ödem (svullnad, särskilt i 
vrister och fötter), parestesier (domningar eller stickningar), led- och muskelsmärta och stelhet i leder 
vanliga (kan uppträda hos mellan 1 och 10 patienter av 100). Dessa biverkningar är mindre vanliga 
hos barn (kan uppträda hos mellan 1 och 10 patienter av 1 000). Vissa patienter kan utveckla 
antikroppar (proteiner som bildas som en reaktion på Omnitrope), något som är fallet med alla 
proteinläkemedel. Dessa antikroppar har dock ingen effekt på hur väl Omnitrope verkar. En fullständig 
förteckning över biverkningar som rapporterats för Omnitrope finns i bipacksedeln. 
Omnitrope får inte ges om patienten har en aktiv tumör eller en akut livshotande sjukdom. Det får 
heller inte användas för att främja tillväxten hos barn med slutna epifyser (när de stora skelettbenen 
har slutat växa). En fullständig förteckning över restriktioner finns i bipacksedeln. 
Varför godkänns Omnitrope? 
Europeiska läkemedelsmyndigheten fann att det styrkts att Omnitrope i enlighet med EU:s krav för 
biosimilarer har en kvalitets-, säkerhets- och effektprofil som är jämförbar med profilen för Genotropin. 
EMA fann därför att nyttan är större än de konstaterade riskerna, liksom för Genotropin, och 
rekommenderade att Omnitrope skulle godkännas för försäljning. 
Omnitrope  
EMA/118535/2018  
Sida 2/3 
 
 
 
Vad görs för att garantera säker användning av Omnitrope? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Omnitrope har tagits med i produktresumén och bipacksedeln. 
Övrig information om Omnitrope 
Den 12 april 2006 beviljade Europeiska kommissionen ett godkännande för försäljning av Omnitrope 
som gäller i hela EU. 
EPAR för Omnitrope finns i sin helhet på EMA:s webbplats website ema.europa.eu/Find 
medicine/Human medicines/European Public Assessment Reports. Mer information om behandling med 
Omnitrope finns i bipacksedeln (ingår också i EPAR). Du kan också kontakta din läkare eller 
apotekspersonal. 
Denna sammanfattning uppdaterades senast 02-2018. 
Omnitrope  
EMA/118535/2018  
Sida 3/3 
 
 
 
