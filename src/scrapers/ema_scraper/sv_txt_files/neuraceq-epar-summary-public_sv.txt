EMA/285819/2016 
EMEA/H/C/002553 
Sammanfattning av EPAR för allmänheten 
Neuraceq 
florbetaben (18F) 
Detta är en sammanfattning av det offentliga europeiska utredningsprotokollet (EPAR) för Neuraceq. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Neuraceq ska användas. 
Praktisk information om hur Neuraceq ska användas finns i bipacksedeln. Du kan också kontakta din 
läkare eller apotekspersonal. 
Vad är Neuraceq och vad används det för? 
Neuraceq är en injektionsvätska, lösning som innehåller den aktiva substansen florbetaben (18F) och är 
endast avsett för diagnostik. 
Neuraceq används för undersökning av hjärnan hos vuxna patienter som har problem med minnet så 
att läkarna kan se om de har betydande mängder β-amyloida plack i hjärnan. β-amyloida plack är 
avsatta avlagringar som ibland finns i hjärnan hos personer som har problem med minnet som orsakas 
av demens (såsom Alzheimers sjukdom, Lewykroppsdemens, demens vid Parkinsons sjukdom) och 
även i hjärnan hos vissa äldre personer utan symtom. Den typ av undersökning som används med 
Neuraceq kallas positronemissionstomografi (PET). 
Hur används Neuraceq? 
Neuraceq är receptbelagt, och PET-undersökningar med Neuraceq bör endast ordineras av läkare som 
har erfarenhet av behandling av patienter med sjukdomar som Alzheimers sjukdom och andra 
demenser. Läkemedlet ges genom injektion i en ven omkring 90 minuter innan en avbildning utförs 
med hjälp av PET-undersökning. Efter slutförd avbildning granskas denna av läkare som särskilt 
utbildats i att tolka PET-bilder med Neuraceq. Patienterna bör diskutera resultaten av deras PET-
undersökning med läkaren. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
Hur verkar Neuraceq? 
Den aktiva substansen i Neuraceq, florbetaben (18F), är en typ av läkemedel som kallas radioaktivt 
läkemedel som avger låga mängder strålning och som verkar genom att söka upp och fästa till 
β-amyloida plack i hjärnan. Efter att ha fäst till placken kan den avgivna strålningen ses av PET-
skannern, så att läkarna kan se om där finns betydande mängder plack eller inte. 
Om PET-bilden visar ett fåtal eller ingen förekomst av β-amyloida plack (en negativ bild) har patienten 
troligen inte Alzheimers sjukdom. En positiv bild som enda diagnos räcker dock inte för patienter med 
minnesproblem, eftersom plack kan ses hos patienter med flera typer av demenser liksom hos äldre 
personer utan symtom. Läkarna behöver därför använda bilderna tillsammans med klinisk bedömning. 
Vilken nytta med Neuraceq har visats i studierna? 
Neuraceq har undersökts i en huvudstudie på 216 frivilliga personer indelade i två grupper: en grupp 
friska unga personer och en grupp patienter i livets slutskede som hade samtyckt till att bli obducerade 
när de avled; 41 frivilliga personer (10 friska unga personer och 31 patienter) genomförde studien och 
togs med i resultaten. Studien undersökte PET-undersökningarnas känslighet och specificitet (hur väl 
de identifierade frivilliga personer med plack i hjärnan och hur exakt de skiljde dessa från dem som 
inte hade det). 
PET-undersökningar med Neuraceq visade sig ha en hög specificitet och känslighet när de användes för 
att identifiera patienter med betydande mängder β-amyloida plack i hjärnan. Vid det planerade slutet 
av studien hade 31 patienter avlidit och obduktioner utförts för att styrka huruvida de hade betydande 
mängder β-amyloida plack i hjärnan eller inte. När obduktionsresultaten jämfördes med PET-
undersökningarna visade sig undersökningarna ha en känslighet på 77,4 procent och en specificitet på 
94,2 procent. Detta innebär att 77,4 procent av patienterna med betydande mängder plack kunde 
korrekt identifieras som positiva av PET-undersökningarna och att nästan alla patienter utan 
betydande mängder plack korrekt bedömdes som negativa. Ytterligare stöd för dessa uppgifter gavs 
genom kompletterande analys av patienter efter att studien slutförts. 
Vilka är riskerna med Neuraceq? 
De vanligaste biverkningarna som orsakas av Neuraceq (kan drabba upp till 1 av 10 personer) är 
smärta, irritation och hudrodnad vid injektionsstället. En fullständig förteckning över biverkningar och 
begränsningar för Neuraceq finns i bipacksedeln. Neuraceq avger en mycket låg mängd strålning med 
minimal risk för cancer eller medfödda defekter. 
Varför godkänns Neuraceq? 
Kommittén för humanläkemedel (CHMP) fann att nyttan med Neuraceq är större än riskerna och 
rekommenderade att Neuraceq skulle godkännas för försäljning i EU. Resultaten från huvudstudien 
visade att PET-undersökningar med Neuraceq har hög känslighet och specificitet vad gäller att 
upptäcka β-amyloida plack i hjärnan, och resultaten av undersökningarna följde noga vad som syntes 
vid obduktion. Detta anses vara en betydande förbättring av diagnosen av patienter med 
minnesproblem som utvärderas avseende Alzheimers sjukdom och andra typer av demens. Det finns 
dock en risk för falskt positiva resultat, och Neuraceq bör därför inte användas som enda diagnostisk 
metod för demens, utan i samband med klinisk bedömning. Vad gäller säkerhetsprofilen för Neuraceq 
ansågs den vara tillräckligt god, och de vanligaste biverkningarna hade samband med reaktioner på 
injektionsstället. 
Neuraceq  
EMA/285819/2016 
Page 2/3 
 
 
 
 
 
Till följd av de begränsade effekterna av de aktuella behandlingarna för Alzheimers sjukdom fann dock 
CHMP att det inte finns några starka bevis för att patientresultaten kommer att förbättras av tidig 
diagnos efter PET-undersökningar med Neuraceq och tidigt insatt behandling. Neuraceqs nytta vid 
förutsägelsen av hur Alzheimers sjukdom utvecklas hos patienter som har problem med minnet eller 
vid övervakningen av patienters svar på behandling har heller inte fastställts. 
Vad görs för att garantera säker och effektiv användning av Neuraceq? 
En riskhanteringsplan har tagits fram för att se till att Neuraceq används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Neuraceq. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Neuraceq 
Den 20 februari 2014 beviljade Europeiska kommissionen ett godkännande för försäljning av Neuraceq 
som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Neuraceq finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 04-2016.  
Neuraceq  
EMA/285819/2016 
Page 3/3 
 
 
 
 
 
