EMA/240009/2022 
EMEA/H/C/004845 
Tabrecta (kapmatinib) 
Sammanfattning av Tabrecta och varför det är godkänt inom EU 
Vad är Tabrecta och vad används det för? 
Tabrecta är ett läkemedel som används för att  behandla vuxna med en typ av lungcancer som kallas 
icke-småcellig lungcancer (NSCLC) när cancern är avancerad och dess celler har särskilda genetiska 
mutationer (förändringar) som leder till  ”mesenkymal-epitelial transitionsfaktorgen-exon 14- 
(METex14) skipping”. Detta innebär att cancercellerna bildar en onormal form av ett  protein som kallas 
MET eftersom den del av MET-genen som kallas exon 14 inte används. 
Tabrecta används när patienten behöver ytterligare behandling efter att  ha fått immunterapi eller 
platinabaserad kemoterapi, eller båda. 
Det innehåller den aktiva substansen kapmatinib. 
Hur används Tabrecta? 
Läkemedlet är receptbelagt och behandling ska inledas och övervakas av en läkare med erfarenhet av 
att  ge cancerläkemedel. 
Innan behandlingen inleds ska patienterna genomgå tester för att  bekräfta att METex14  inte innehåller 
några mutationer  i deras cancer. 
Läkemedlet finns som tabletter som ska tas genom munnen. Den rekommenderade dosen är 400 mg 
två gånger per dag. Behandlingen med Tabrecta kan fortsätta så länge patienten har nytta av den. Om 
vissa biverkningar uppstår kan läkaren besluta att  minska dosen eller avbryta eller avsluta 
behandlingen med Tabrecta. 
För mer information om hur du använder Tabrecta, läs bipacksedeln eller tala med läkare eller 
apotekspersonal. 
Hur verkar Tabrecta? 
MET-proteinet  ingår i en grupp enzymer som kallas receptortyrosinkinaser, som medverkar till cellers 
tillväxt. Hos NSCLC-patienter  med METex14-skipping bildas en onormal form av MET-proteinet  som gör 
att  cancercellerna delar sig och växer på ett  okontrollerat sätt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Den aktiva substansen i Tabrecta, kapmatinib, är en receptortyrosinkinashämmare som binder till 
detta onormala MET-protein  inuti  cancerceller. Detta blockerar effekten av MET  och hjälper till att 
bromsa cancerns tillväxt och spridning. 
Vilka fördelar med Tabrecta har visats i studierna? 
Effekten av Tabrecta undersöktes i en huvudstudie med 100 patienter med avancerad NSCLC med 
METex14-skippingmutation  och vars sjukdom hade förvärrats efter tidigare behandling med 
immunterapi med eller utan platinabaserad kemoterapi. Behandlingssvaret (minskning av cancerns 
storlek) bedömdes med hjälp av kroppsskanningar och 44  procent av patienterna uppvisade partiell 
eller fullständig  minskning av cancern efter att ha behandlats med Tabrecta. I genomsnitt varade 
svaret i minst  tio månader. 
I denna studie  jämfördes inte Tabrecta med någon annan behandling för icke-småcellig lungcancer 
eller med placebo (overksam behandling). 
Vilka är riskerna med Tabrecta? 
De vanligaste biverkningarna som orsakas av Tabrecta (kan förekomma hos fler än 1 av 5 personer) är 
perifert ödem (svullnad, framför allt i händer, vrister eller fötter),  illamående, trötthet,  ökade 
kreatininnivåer i blodet (ett  tecken på njurproblem), kräkningar, andningssvårigheter, minskad aptit 
och ryggsmärta. 
De vanligaste allvarliga biverkningarna som orsakas av Tabrecta är andningssvårigheter, interstitiell 
lungsjukdom (en sjukdom som orsakar ärrbildning i lungorna) och pneumonit  (inflammation i 
lungorna), cellulit (inflammation  i den djupa hudvävnaden), perifert ödem och förhöjda nivåer i blodet 
av ett  leverenzym som kallas alaninaminotransferas (ALAT), liksom av amylas och/eller lipas (ett 
tecken på problem med bukspottkörteln). 
En fullständig  förteckning över biverkningar och restriktioner för Tabrecta finns i bipacksedeln. 
Varför är Tabrecta godkänt i EU? 
Även om Tabrecta inte jämfördes med någon annan cancerbehandling, visade studien  att detta 
läkemedel är effektivt hos tidigare behandlade patienter med NSCLC vars cancer är avancerad och har 
METex14-skippingmutationen.  Biverkningarna av Tabrecta ansågs vara hanterbara. 
Europeiska läkemedelsmyndigheten (EMA) fann därför att fördelarna med Tabrecta är större än 
riskerna och att Tabrecta kan godkännas för försäljning i EU. 
Vad görs för att garantera säker och effektiv användning av Tabrecta? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tabrecta har tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Tabrecta kontinuerligt. 
Misstänkta biverkningar som har rapporterats för Tabrecta utvärderas noggrant och nödvändiga 
åtgärder vidtas för att skydda patienter. 
Tabrecta (kapmatinib)  
EMA/240009/2022 
Sida 2/3 
 
 
 
Mer information om Tabrecta 
Mer information om Tabrecta finns på EMA:s webbplats: 
ema.europa.eu/medicines/human/EPAR/tabrecta. 
Tabrecta (kapmatinib)  
EMA/240009/2022 
Sida 3/3 
 
 
 
 
