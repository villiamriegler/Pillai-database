EMA/501425/2020 
EMEA/H/C/005279 
Rivaroxaban Accord (rivaroxaban) 
Sammanfattning av Rivaroxaban Accord och varför det är godkänt inom EU 
Vad är Rivaroxaban Accord och vad används det för? 
Rivaroxaban Accord är ett blodförtunnande läkemedel (ett läkemedel som hindrar blodet från att 
koagulera) som ges till vuxna enligt följande: 
• 
• 
• 
• 
För att behandla djup ventrombos (DVT, en blodpropp i en djupt liggande ven, vanligen i benen) 
och lungembolism (en blodpropp i blodkärlen till lungorna), och för att förhindra att DVT och 
lungembolism uppstår på nytt. 
För att förebygga venös tromboembolism (VTE, blodproppar som bildas i venerna) hos patienter 
som genomgått kirurgisk höftleds- eller knäledsplastik. 
För att förebygga stroke (slaganfall, som orsakas av en blodpropp i hjärnan) och systemisk 
embolism (en blodpropp i ett annat organ) hos patienter med icke-valvulärt förmaksflimmer 
(oregelbundna snabba sammandragningar av hjärtats förmak). 
För att förebygga aterotrombotiska händelser (såsom hjärtinfarkt, stroke eller dödsfall till följd av 
hjärtsjukdom) hos patienter i följande fall: 
  Efter ett akut koronarsyndrom, när det används tillsammans med ett 
trombocytaggregationshämmande medel (som förhindrar bildandet av blodproppar). Akut 
koronarsyndrom omfattar tillstånd såsom instabil angina (en allvarlig typ av bröstsmärta) 
och hjärtinfarkt. 
  Vid hög risk för ischemiska händelser (problem orsakade av minskad blodtillförsel) hos 
patienter som har kranskärlssjukdom (sjukdom orsakad av tilltäppt blodtillförsel till 
hjärtmuskeln) eller perifer artärsjukdom (sjukdom orsakad av defekt blodflöde i artärerna). 
Läkemedlet ges tillsammans med aspirin. 
Rivaroxaban Accord innehåller den aktiva substansen rivaroxaban. 
Rivaroxaban Accord är ett generiskt läkemedel. Det innebär att Rivaroxaban Accord innehåller samma 
aktiva substans och verkar på samma sätt som ett ”referensläkemedel” som redan är godkänt i EU. 
Referensläkemedlet är Xarelto. Mer information om generiska läkemedel finns i dokumentet med frågor 
och svar här. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
Hur används Rivaroxaban Accord? 
Rivaroxaban Accord finns som tabletter (2,5 mg, 10 mg, 15 mg och 20 mg). Dosen och 
behandlingstiden med Rivaroxaban Accord beror på vad det används för och patientens blödningsrisk. 
Det ges vid en lägre dos (2,5 mg två gånger om dagen) när det ges i kombination med ett 
trombocytaggregationshämmande medel såsom acetylsalicylsyra (aspirin) eller tiklopidin. Läkaren ska 
regelbundet väga fördelarna med pågående behandling mot risken för kraftig eller inre blödning. 
Läkemedlet är receptbelagt. För mer information om hur du använder Rivaroxaban Accord, läs 
bipacksedeln eller tala med läkare eller apotekspersonal. 
Hur verkar Rivaroxaban Accord? 
Den aktiva substansen i Rivaroxaban Accord, rivaroxaban, är en ”faktor Xa-hämmare”. Detta innebär 
att den blockerar faktor Xa, ett enzym som medverkar vid bildandet av trombin. Trombin spelar en 
central roll i blodproppsbildningen. Blockeringen av faktor Xa gör att trombinnivåerna minskar, vilket 
minskar risken för att blodproppar bildas i venerna och artärerna samt gör att befintliga blodproppar 
behandlas. 
Hur har Rivaroxaban Accords effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Xarelto, och behöver inte studeras igen för Rivaroxaban Accord. 
Liksom för alla läkemedel har företaget lagt fram kvalitetsdata för Rivaroxaban Accord. Företaget har 
också visat i studier att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Rivaroxaban Accord? 
Eftersom Rivaroxaban Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Rivaroxaban Accord godkänt i EU? 
Europeiska läkemedelsmyndigheten (EMA) fann att det styrkts att Rivaroxaban Accord i enlighet med 
EU:s krav har likvärdig kvalitet och är bioekvivalent med Xarelto. Myndigheten fann därför att 
fördelarna är större än de konstaterade riskerna, liksom för Xarelto, och att Rivaroxaban Accord kan 
godkännas för användning i EU. 
Vad görs för att garantera säker och effektiv användning av Rivaroxaban 
Accord? 
Företaget som marknadsför Rivaroxaban Accord kommer att tillhandahålla ett utbildningspaket för 
läkare som förväntas skriva ut Rivaroxaban Accord, med viktig säkerhetsinformation om bland annat 
blödningsrisken vid behandling med Rivaroxaban Accord och hur denna ska hanteras. Dessutom får 
förskrivare också ett patientkort att ge till patienter som får Rivaroxaban Accord, med viktiga 
säkerhetspåminnelser för patienterna. 
Rivaroxaban Accord (rivaroxaban)  
EMA/501425/2020  
Sida 2/3 
 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rivaroxaban Accord har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Rivaroxaban Accord 
kontinuerligt. Biverkningar som har rapporterats för Rivaroxaban Accord utvärderas noggrant och 
nödvändiga åtgärder vidtas för att skydda patienter. 
Mer information om Rivaroxaban Accord 
Mer information om Rivaroxaban Accord finns på EMA:s webbplats: 
ema.europa.eu/medicines/human/EPAR/rivaroxaban-accord. Information om referensläkemedlet finns 
också på EMA:s webbplats. 
Rivaroxaban Accord (rivaroxaban)  
EMA/501425/2020  
Sida 3/3 
 
 
 
