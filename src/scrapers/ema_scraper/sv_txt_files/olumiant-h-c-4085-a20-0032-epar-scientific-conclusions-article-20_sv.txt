Bilaga 
Vetenskapliga slutsatser 
1 
 
 
 
 
 
 
 
 
 
 
 
 
 
Vetenskapliga slutsatser 
Den 28 januari 2022 begärde Europeiska kommissionen, i enlighet med artikel 20 i förordning (EG) 
nr 726/2004, ett yttrande från EMA om huruvida godkännandet för försäljning av Cibinqo, Jyseleca, 
Olumiant, Rinvoq och Xeljanz skulle bibehållas, ändras, tillfälligt upphävas eller återkallas. 
Övergripande sammanfattning av PRAC:s vetenskapliga utvärdering 
Detta hänskjutningsförfarande gäller JAK-hämmare godkända för behandling av inflammatoriska 
sjukdomar: 
•  Xeljanz (tofacitinib):  reumatoid artrit (RA), psoriasisartrit (PsA), ankyloserande spondylit (AS), 
ulcerös kolit (UC) och juvenil idiopatisk artrit (JIA). 
•  Olumiant (barcitinib): RA, alopecia areata (AA) och atopisk dermatit (AD). 
•  Cibinqo (abrocitinib): AD. 
• 
Jyseleca (filgotinib): RA och UC. 
•  Rinvoq (upadacitinib): RA, PsA, AS, icke-radiografisk axial spondylartrit (nr-axSpA), UC och 
AD. 
Dessa läkemedel hämmar olika JAK-isoformer, vilket försvagar signalerna från interleukiner och 
interferoner och leder till modulering av det immunologiska och inflammatoriska svaret. 
Bakgrunden till detta hänskjutningsförfarande baseras på data från studien ORAL Surveillance, 
A3921133. Detta är en randomiserad fas 3b/4-studie som utvärderar säkerheten för tofacitinib vid två 
doser (5 mg och 10 mg två gånger dagligen) jämfört med TNF-hämmare. Studien är ett åtagande efter 
godkännandet för försäljning för att bedöma risken för kardiovaskulära händelser hos patienter som är 
50 år eller äldre och har minst en kardiovaskulär riskfaktor samt måttlig eller svår aktiv RA. 
Interimsresultaten från ORAL Surveillance-studien bedömdes 2019 i ett hänskjutningsförfarande enligt 
artikel 20 (EMEA/H/A-20/1485) och en preliminär analys av de slutliga resultaten ingick i 
signalförfarandet (EPITT 19382) som avslutades i juni 2021. PRAC drog slutsatsen att tofacitinib är 
förknippat med ökad risk för venös tromboembolism (VTE) och att det finns en potentiell risk för ökad 
mortalitet. Detta orsakades delvis av en högre mortalitetsfrekvens på grund av allvarliga infektioner 
vid användning av tofacitinib och var särskilt tydligt hos patienter från 65 års ålder. Dessutom sågs en 
ökad incidens av allvarliga oönskade kardiovaskulära händelser (MACE) och högre risk för malignitet 
med tofacitinib än med TNF-hämmare. Produktinformationen för tofacitinib, men inte för övriga JAK-
hämmare, uppdaterades i enlighet med detta. 
De slutgiltiga resultaten av ORAL Surveillance-studien bekräftade de fynd som observerats vid den 
preliminära analysen. Inga randomiserade kontrollerade studier har genomförts med de övriga JAK-
hämmarna i syfte att utvärdera de relevanta säkerhetsproblemen. Preliminära resultat om baricitinib i 
observationsstudien I4V-MC-B023 (B023) visade emellertid på en högre frekvens av MACE och VTE 
med baricitinib än med TNF-hämmare hos RA-patienter. Ett hänskjutningsförfarande som avsåg 
säkerhetsproblemen inleddes därför för att bedöma om MACE, VTE, allvarliga infektioner, maligniteter 
och mortalitet som observerats hos patienter med reumatoid artrit som behandlats med tofacitinib är 
en klasseffekt och hur det påverkar nytta-riskförhållandet för de JAK-hämmare som används vid 
behandling av kroniska inflammatoriska sjukdomar. 
Efter analys av aktuella mekanistiska data, i kombination med dagens kunskaper om dessa 
substansers säkerhetsprofiler, ansåg PRAC att de viktigaste säkerhetshändelserna som observerades 
2 
 
 
 
under tofacitinibbehandling i ORAL Surveillance-studien var generella klasseffekter av JAK-hämmare. 
Denna uppfattning fick stöd av ad hoc-expertgruppen. 
I vilken omfattning data om tofacitinib i ORAL Surveillance-studien och dess inverkan på MACE, VTE, 
allvarliga infektioner, maligniteter och mortalitet kan tillämpas på alla JAK-hämmare godkända för 
inflammatoriska tillstånd i de olika målpopulationerna är även beroende av likheterna mellan dessa 
populationer, såsom förekomsten av riskfaktorer för de observerade biverkningarna. Populationen i 
ORAL Surveillance-studien anses generellt vara tillräckligt lik de populationer som är relevanta för 
artritindikationerna RA och PsA hos vuxna för att data ska kunna extrapoleras. Målpopulationerna för 
de övriga reumatiska sjukdomarna och UC anses vara tillräckligt lika vad gäller viktiga 
sjukdomskarakteristika och riskfaktorer vid baslinjen för att data från ORAL Surveillance ska vara 
relevanta. 
När det gäller AD-populationen skiljer sig prevalensen av riskfaktorer (såsom ålder och samsjuklighet) 
från den i en RA-population, vilket främst förklaras av lägre ålder och sjukdomsspecifika skillnader. På 
grund av den underliggande sjukdomen har patienter med AD redan en högre risk för kardiovaskulära 
komorbiditeter än den allmänna populationen (t.ex. Ivert et al., 2019), vilket ger stöd för extrapolering 
av RA-resultaten i ORAL Surveillance till AD. Vad gäller behandling av svår AA bedömde PRAC att 
denna patientgrupp i allmänhet har färre riskfaktorer för de svåraste säkerhetsproblemen än t.ex. RA-
patienter, eftersom de åtminstone inte är förknippade med den underliggande sjukdomen. 
Trots detta skulle en patient som har riskfaktorer och någon av de godkända indikationerna löpa 
samma risk att drabbas av de säkerhetsproblem som nu granskas, vilket också påpekats av ad hoc-
expertgruppen. JAK-hämmare används vid indikationer som kräver långtidsbehandling och det kan 
leda till långvarig exponering hos patienter utan riskfaktorer. Även en liten ökning av den absoluta 
risken för allvarliga biverkningar kan därför vara kliniskt relevant. Dessa risker står under övervakning 
och kommer att beskrivas närmare i pågående säkerhetsstudier efter att produkterna godkänts 
(PASS). 
Eftersom säkerhetshändelserna bedöms vara klasseffekter och eftersom riskfaktorerna för dessa 
händelser kan finnas i populationer som behandlas med vilken som helst av JAK-hämmarna drog PRAC 
slutsatsen att dessa viktiga säkerhetsproblem är relevanta för alla godkända indikationer, även AD- 
och AA-populationerna. 
Klasseffekternas inverkan på nytta-riskförhållandet för samtliga JAK-hämmare som 
granskas 
Angående nyttan med JAK-hämmare har inga nya data framkommit i denna granskning. Det är viktigt 
att notera att nyttan i allmänhet verkar vara kliniskt relevant även för forskningspersoner som inte 
svarat på TNF-hämmare (vid de icke-dermatologiska indikationerna) eller tidigare systemisk 
behandling av atopisk dermatit (AD). 
Eftersom data från ORAL Surveillance-studien tyder på att riskerna för allvarliga säkerhetsproblem 
ökar med dosen rekommenderas revidering av nuvarande doseringsanvisningar för samtliga läkemedel 
(avsnitt 4.2 i produktresumén), så att lägre dos ges till patienter med riskfaktorer för MACE, VTE eller 
malignitet samt till patienter som är 65 år och äldre, beroende på vad som är tillämpligt. 
Avsnittet om varningar och försiktighet (avsnitt 4.4 i produktresumén) uppdateras för samtliga 
läkemedel för att stämma överens med gällande rekommendationer för användning av tofacitinib 
baserat på ORAL Surveillance-studien. För närvarande rekommenderas att tofacitinib inte används till 
patienter över 65 år, patienter som är eller har varit rökare och patienter med andra kardiovaskulära 
riskfaktorer, om det finns andra lämpliga behandlingsalternativ. Försiktighet rekommenderas för 
patienter med kända riskfaktorer för VTE. 
3 
 
Ad hoc-expertgruppen (AHEG) rekommenderade även att den befintliga varningen gällande Xeljanz 
skulle betonas ytterligare så att det framgår att läkemedlet ska användas med försiktighet till patienter 
med riskfaktorer och som är över 50 år, i enlighet med inklusionskriterierna i ORAL Surveillance-
studien. Patienter med liknande riskfaktorer som i ORAL Surveillance-studien omfattas dock redan av 
den befintliga varningen gällande tofacitinib, vilket beskrivs ovan. 
De varningar som rekommenderades under denna granskning innebar ändå vissa uppdateringar av 
den befintliga varningen gällande tofacitinib: 
•  Varningen om MACE uppdateras till att innefatta anamnes på aterosklerotisk kardiovaskulär 
sjukdom som en riskfaktor, vilket får stöd av en post hoc-analys av ORAL Surveillance-studien. 
•  Varningarna om MACE och maligniteter uppdateras för att klargöra att riskfaktorerna gäller för 
långtidsrökare på grund av den långvariga rökning som gällde för deltagarna i ORAL 
Surveillance-studien. 
•  Mortalitet oavsett orsak läggs till som risk för patienter som är 65 år och äldre. 
•  Riskfaktorerna för VTE uppdateras och utesluter nu sådana som överlappar med malignitet och 
MACE för att undvika avvikande information i varningarna eftersom olika rekommendationer 
ges. 
För att särskilt lyfta fram de viktigaste övervägandena för förskrivarna före och under användning av 
dessa JAK-hämmare rekommenderade PRAC att en varningsruta skulle läggas till i avsnitt 4.4 i 
produktresumén, som upplyser om till vilka patientgrupper JAK-hämmare endast ska användas om 
andra behandlingsalternativ saknas. 
Vilken inverkan de säkerhetsproblem får som identifierats i ORAL Surveillance-studien för alla 
godkända indikationer för de granskade JAK-hämmarna har beaktats. PRAC ansåg att ORAL 
Surveillance-populationen, baserat på inklusionskriterierna, är en population med hög kardiovaskulär 
risk och inte innefattar personer med låg kardiovaskulär risk, vilket även ad hoc-expertgruppen 
noterat. Denna population med extra hög kardiovaskulär risk hade en genomsnittlig sjukdomstid i RA 
på över 10 år (Ytterberg et al. 2022), vilket på många sätt skiljer sig från de populationer i EU som 
omfattas av de godkända indikationerna för JAK-hämmare. PRAC noterade även att storleken på de 
absoluta risker som sågs i ORAL Surveillance-studien sannolikt är lägre i populationer med lägre risk 
vid baslinjen. Den största svårigheten är att beräkna storleken på den absoluta risken i olika 
patientgrupper som har lägre risk vid baslinjen, och sjukdomskarakteristika för att väga dessa risker 
mot den observerade/förväntade nyttan och dra slutsatser om proportionella riskreducerande åtgärder. 
För denna utvärdering kan viss vägledning fås från post hoc-analysen av undergrupper i ORAL 
Surveillance-studien, men det finns också osäkerhetsfaktorer t.ex. i vilken omfattning data från ORAL 
Surveillance kan generaliseras till alla populationer som omfattas av de godkända indikationerna för 
JAK-hämmare. 
Efter att ha beaktat alla tillgängliga data och AHEG:s synpunkter fann PRAC att ett tillvägagångssätt 
som syftar till bättre precision och fokus på lätt identifierbara individuella riskfaktorer, i stället för att 
begränsa användningen inom respektive målpopulation, är det bästa alternativet för att bibehålla ett 
positivt nytta-riskförhållande utan att frånta patienter med låg risk för biverkningar ett effektivt 
behandlingsalternativ. PRAC rekommenderade därför att varningar som gäller för patienter med vissa 
riskfaktorer läggs till i avsnitt 4.4 i produktresumén för samtliga godkända JAK-hämmare, för att 
underlätta för förskrivarna att bedöma nyttan och risken för varje enskild patient. 
PRAC rekommenderade även uppdatering av de viktigaste delarna i det befintliga utbildningsmaterialet 
för samtliga läkemedel i enlighet med de riskminimeringsåtgärder som rekommenderas under detta 
förfarande, uppdatering av befintliga säkerhetsstudier efter att produkterna godkänts (PASS) för att 
4 
 
övervaka de nya risker som identifierats, samt uppdatering av befintliga studier om 
läkemedelsanvändning (DUS) alternativt införa nya DUS om sådana saknas, för att utvärdera effekten 
av de nya rekommenderade riskminimeringsåtgärderna. PRAC noterade ad hoc-expertgruppens 
rekommendation om att överväga ytterligare åtgärder för farmakovigilans. PRAC ansåg dock inte att 
några ytterligare åtgärder behövs eftersom det finns ett antal pågående PASS för de fem JAK-
hämmarna. PRAC enades om att ett meddelande till hälso- och sjukvården (DHPC) ska skickas ut till 
hälso- och sjukvårdspersonal för att informera om de rekommenderade riskminimeringsåtgärderna. 
5 
 
Nytta-riskförhållandet för enskilda JAK-hämmare som granskas 
Cibinqo (abrocitinib) 
Cibinqo har nyligen godkänts för behandling av atopisk dermatit (AD). Vad gäller nyttan har abrocitinib 
i studier visat sig vara effektivt som behandling av AD, både som monoterapi och 
kombinationsbehandling. Effekterna hos patienter som tidigare fått systemisk immunsuppressiv 
behandling överensstämde med resultaten för studiepopulationen i stort. Regimen för induktions-
/underhållsbehandling ledde till ett långvarigt förebyggande av AD-skov hos majoriteten av 
patienterna. Läkemedlet är för närvarande godkänt som induktionsbehandling med dosen 200 mg 
dagligen med målet att snabbt uppnå sjukdomskontroll, följt av dosminskning till lägsta effektiva dos 
för underhållsbehandling hos de flesta patienterna. En startdos på 100 mg en gång dagligen 
rekommenderas för patienter som är 65 år och äldre, och det finns en hänvisning till avsnitt 4.4 och 
4.8 i produktresumén för andra patientgrupper för vilka en startdos på 100 mg kan vara lämplig. 
Vad gäller de fastställda riskerna är säkerhetsdata på längre sikt begränsade. Tromboemboliska 
händelser, däribland lungemboli, anges dock redan som mindre vanliga biverkningar. Dessutom anges 
redan herpes zoster, inklusive oftalmisk zoster (vanliga), och pneumoni (mindre vanliga) som 
biverkningar. När det gäller MACE ser man i studier en trend mot dosberoende och en högre förekomst 
än i jämförelsegruppen, även om de för närvarande tillgängliga uppgifterna fortfarande inte är mogna 
för en definitiv slutsats. 
Med tanke på resultaten från ORAL Surveillance-studien, som visade att de ökade riskerna för vissa av 
de viktigaste säkerhetsproblemen inte upptäcktes förrän efter mer än två års behandling, finns det 
osäkerhetsfaktorer när det gäller den långsiktiga säkerheten med abrocitinib. Eftersom resultaten från 
denna studie anses vara relevanta för alla substanser som omfattas av detta hänskjutningsförfarande 
är bedömningen att de viktigaste resultaten utgör säkerhetsproblem även med abrocitinib. PRAC 
rekommenderade därför att produktinformationen uppdateras med varningar för hela klassen JAK-
hämmare. Ytterligare revideringar av varningarna gällande maligniteter och VTE (avsnitt 4.4 i 
produktresumén) gjordes också efter granskning av specifika data för abrocitinib under detta 
förfarande. 
Eftersom data från ORAL Surveillance-studien tyder på att riskerna för de viktigare 
säkerhetsproblemen MACE, VTE och malignitet ökar med dosen, rekommenderade PRAC dessutom att 
uppdatera doseringen (avsnitt 4.2 i produktresumén) med en rekommenderad startdos på 100 mg till 
patienter med högre risk för VTE, MACE och malignitet, och att 200 mg-dosen kan övervägas till 
patienter som har störst nytta av en högre dos, dvs. patienter med hög sjukdomsbörda men som inte 
löper högre risk för MACE, VTE och malignitet, eller patienter med otillräckligt svar på 100 mg. Dosen 
ska sänkas till 100 mg en gång dagligen vid uppnådd sjukdomskontroll. Dessutom rekommenderade 
PRAC användning av 100 mg en gång dagligen till patienter från 65 års ålder. 
Jyseleca (filgotinib) 
Vad gäller den fastställda nyttan med filgotinib ger tillgängliga data stöd för att filgotinib är en effektiv 
behandling av RA och UC. Dessutom ger övergripande data från innehavaren av godkännande för 
försäljning stöd för att patienter med RA eller UC som inte uppnått behandlingssvar på TNF-hämmare 
trots det kan ha nytta av filgotinib. Den för närvarande rekommenderade dosen för Jyseleca är 200 mg 
en gång dagligen. En startdos på 100 mg rekommenderas till patienter som är 75 år och äldre. 
De viktigaste säkerhetsresultaten av ORAL Surveillance-studien med ökad risk för VTE, MACE, 
allvarliga infektioner och malignitet för tofacitinib jämfört med TNF-hämmare, anses generellt vara 
klasseffekter som gäller för alla JAK-hämmare vid deras godkända indikationer. Avsnitt 4.4 i 
produktresumén uppdateras genom tillägg av klassvarningar. Vidare uppdateras avsnitt 4.8 i 
6 
 
produktresumén efter granskning av data specifika för filgotinib under detta förfarande, med tillägg av 
sepsis som en biverkning (frekvens: mindre vanliga). 
Eftersom data från ORAL Surveillance-studien tyder på att riskerna för MACE, VTE och malignitet ökar 
med dosen, rekommenderade PRAC användning av 100 mg en gång dagligen för behandling av RA och 
underhållsbehandling av UC, hos patienter med ökad risk för VTE, MACE, malignitet och hos patienter 
från 65 års ålder. Dosen kan ökas till 200 mg en gång dagligen vid otillräcklig sjukdomskontroll. Vid 
långtidsbehandling ska lägsta effektiva dos användas. 
Olumiant (baricitinib) 
Vad gäller den fastställda nyttan med baricitinib ger tillgängliga data stöd för att baricitinib är en 
effektiv behandling vid dess godkända indikationer. 
Avseende AD ansågs nytta-riskförhållandet för baricitinib vara positivt hos patienter som fått 
systemisk behandling (ciklosporin) före baricitinib, baserat på kliniska studier. Dupilumab var det 
andra alternativet för godkända systemiska behandlingar vid tiden för användning av baricitinib. Inga 
direkt jämförande studier med ciklosporin eller dupilumab har utförts. Vad gäller effekten hos patienter 
med AD som fått systemisk behandling före baricitinib omfattade utvecklingsprogrammet endast 
patienter som var kandidater för systemisk behandling. I All BARI AD-datagruppen hade 51 procent av 
patienterna tidigare behandlats, och en studie utfördes på patienter som tidigare behandlats med 
ciklosporin. I denna studie var andelen patienter som uppnådde EASI75 vecka 16 signifikant större än 
för placebo och sekundära resultat gav stöd för dessa fynd. Effekten varade minst till vecka 52. 
När det gäller AA visade två huvudstudier på 1 200 vuxna med svår alopecia areata att baricitinib 
hade större effekt mot håravfall än placebo. I dessa studier hade håravfallet efter 36 veckors 
behandling minskat från över 50 procent till under 20 procent av huvudhåret hos 34 procent av 
deltagarna som fick 4 mg baricitinib och hos 20 procent av deltagarna som fick 2 mg baricitinib, 
jämfört med 4 procent av deltagarna som fick placebo. 
Den viktigaste källan för jämförelse av säkerheten mellan baricitinib och TNF-hämmare är 
observationsstudien B023 vid RA, som tyder på en ökad risk för MACE (IRR 0,92; 1,27–2,91) och VTE 
(IRR 1,34; 0,84–2,14) för baricitinib jämfört med TNF-hämmare. Denna högre risk för VTE sågs också i 
en klinisk prövning där man gjorde en direkt jämförelse mellan baricitinib och TNF-hämmare. VTE 
anges redan som/är en känd biverkning av baricitinib och ingår i produktinformationen. Dessutom 
verkar den observerade ökade risken för MACE och VTE vara densamma för tofacitinib och baricitinib 
och med hänsyn tagen till den antagna JAK-klasseffekten anses de viktigaste säkerhetsresultaten från 
ORAL Surveillance-studien även vara relevanta för baricitinib. Slutligen finns det data som visar att 
baricitinib har en kliniskt relevant effekt även hos patienter med tidigare otillräckligt svar på 
adalimumab (TNF-hämmare). 
Totalt sett anses de viktigaste säkerhetsresultaten av ORAL Surveillance-studien (ökad risk för VTE, 
MACE, allvarliga infektioner och malignitet [undantaget icke-malign hudcancer, NMSC] med tofacitinib 
jämfört med TNF-hämmare) vara klasseffekter av alla JAK-hämmare. Dessutom visar tillgängliga data 
från kliniska studier av baricitinib en tendens mot högre incidens av vissa av biverkningarna av 
intresse, även för baricitinib. PRAC rekommenderade därför att produktinformationen uppdateras med 
varningar för hela klassen JAK-hämmare och att de ska gälla alla indikationer för baricitinib, även AA. 
Eftersom data från ORAL Surveillance-studien tyder på att riskerna för de allvarliga 
säkerhetsproblemen MACE, VTE och malignitet ökar med dosen, uppdateras den nuvarande 
rekommendationen att använda 2 mg-dosen till patienter≥ 75 år till att rekommendera en lägre dos på 
2 mg en gång dagligen till patienter som är 65 år och äldre och till patienter som löper högre risk för 
VTE, MACE och malignitet. En dos på 4 mg en gång dagligen kan övervägas vid otillräckligt svar. 
7 
 
Rinvoq (upadacitinib) 
Den totala nyttan av behandling med upadacitinib anses inte förändras på grund av det pågående 
förfarandet och stämmer därför överens med de effektdata som anges i avsnitt 5.1 i den godkända 
produktresumén. De data som lades fram av innehavaren av godkännandet för försäljning stödjer 
nyttan med upadacitinib även hos patienter med RA, PsA och AS som tidigare inte uppnått 
behandlingssvar på TNF-hämmare. 
När det gäller AD har upadacitinib en kliniskt relevant effekt som sätter in snabbt och läkemedlet ges 
peroralt. Vidare har långtidssäkerheten för upadacitinib ännu inte fastställts, vilket är ytterligare en 
osäkerhetsfaktor. 
För de nyligen godkända indikationerna, dvs. UC och nr-axSpA, är säkerhetsprofilen och farhågorna 
vad gäller nytta-riskförhållandet identiska med dem för övriga godkända indikationer. 
Som konstaterats i den aktuella granskningen anses de viktigaste säkerhetsresultaten i ORAL 
Surveillance-studien vara klasseffekter som gäller för alla JAK-hämmare. Tillgängliga kliniska 
studiedata om upadacitinib ger ytterligare stöd för att dessa är de främsta säkerhetsproblemen. PRAC 
rekommenderade därför att produktinformationen uppdateras med varningar för hela klassen JAK-
hämmare. Ytterligare ändringar av ordalydelsen för varningar om allvarliga infektioner och malignitet i 
avsnitt 4.4 och 4.8 i produktresumén gjordes efter granskning av specifika data för upadacitinib, 
genom tillägg av biverkningarna sepsis (frekvens: mindre vanliga) och NMSC (frekvens: vanliga). 
Med tanke på att säkerhetsproblemen MACE, VTE och malignitet som observerats i ORAL Surveillance-
studien är dosberoende och bedöms vara relevanta för hela klassen JAK-hämmare rekommenderade 
PRAC att doseringen (avsnitt 4.2 i produktresumén) av Rinvoq uppdateras så att det för behandling av 
AD och underhållsbehandling av UC rekommenderas 15 mg en gång dagligen till patienter med 
riskfaktorer för VTE, MACE och malignitet. En dos på 30 mg en gång dagligen kan övervägas till 
patienter som har störst nytta av en högre dos, dvs. patienter med hög sjukdomsbörda men som inte 
löper högre risk för VTE, MACE och malignitet, eller till patienter med otillräckligt svar på 15 mg. 
Lägsta effektiva dos rekommenderas för underhållsbehandling i båda fallen. 
Xeljanz (tofacitinib) 
Vad gäller den fastställda nyttan med tofacitinib ger tillgängliga data stöd för att tofacitinib är en 
effektiv behandling vid de godkända indikationerna. Innehavaren av godkännande för försäljning har 
nu även lämnat stöd för tofacitinibs effekt hos patienter som tidigare behandlats med TNF-hämmare. 
De slutgiltiga resultaten av ORAL Surveillance-studien (A3921133) visar en ökad incidens av viktiga 
säkerhetsrisker som är kända biverkningar av tofacitinib, nämligen MACE, hjärtinfarkt, VTE, malignitet 
och död, icke-malign hudcancer (NMSC) och allvarliga infektioner hos patienter som behandlades med 
tofacitinib jämfört med TNR-hämmare, och detta mönster sågs vid båda de godkända 
tofacitinibdoserna (dvs. 5 mg två gånger dagligen och 10 mg två gånger dagligen). Dosberoende 
observerades för flera säkerhetsfaktorer, med ökad risk för mortalitet oavsett orsak, tromboemboliska 
händelser och allvarliga infektioner med tofacitinib 10 mg två gånger dagligen jämfört med tofacitinib 
5 mg två gånger dagligen och TNF-hämmare. 
Produktresumén för tofacitinib uppdateras med slutresultaten från ORAL Surveillance-studien i 
avsnitt 4.8 och 5.1. 
Den befintliga varningen om VTE, maligniteter och MACE i avsnitt 4.4 i produktresumén uppdateras 
enligt beskrivningen ovan. 
8 
 
PRAC rekommenderade vidare att doseringsrekommendationen om 10 mg två gånger dagligen för 
underhållsbehandling av patienter med UC i avsnitt 4.2 i produktresumén uppdateras för att 
överensstämma med varningarna om MACE och maligniteter i avsnitt 4.4 i produktresumén. 
PRAC:s övergripande slutsats är att nytta-riskförhållandet för Cibinqo, Jyseleca, Olumiant, Rinvoq och 
Xeljanz är fortsatt positivt under förutsättning att ändringar införs i produktinformationen och att de 
riskminimeringsåtgärder som PRAC rekommenderat genomförs. 
Skäl till PRAC:s rekommendation 
Skälen är som följer: 
• 
• 
PRAC har beaktat förfarandet enligt artikel 20 i förordning (EG) nr 726/2004 som var resultatet 
av farmakovigilansdata för JAK-hämmare som används vid behandling av inflammatoriska 
sjukdomar. De berörda produkterna är Cibinqo, Jyseleca, Olumiant, Rinvoq och Xeljanz. 
PRAC har beaktat samtliga data som lämnats in under hänskjutningsärendet avseende riskerna 
för större oönskade kardiovaskulära händelser (MACE), venös tromboembolism (VTE), 
malignitet, allvarliga infektioner och mortalitet oavsett orsak. Detta omfattade även svar som 
innehavarna av godkännande för försäljning avgett skriftligen och vid muntliga förklaringar, 
liksom resultatet av ett möte i en ad hoc-expertgrupp. 
•  Baserat på aktuella tillgängliga data drog PRAC slutsatsen att den ökade risken för MACE, VTE, 
malignitet, allvarliga infektioner och mortalitet oavsett orsak som observerats för tofacitinib 
jämfört med TNF-hämmare i ORAL Surveillance-studien bedöms vara klasseffekter av JAK-
hämmare. PRAC drog också slutsatsen att de säkerhetsresultat som setts hos patienter med 
reumatoid artrit gäller för alla godkända indikationer för JAK-hämmare som används vid 
behandling av kroniska inflammatoriska sjukdomar. Omfattningen av den absoluta risken beror 
dock på bakgrundsrisken i respektive population. 
• 
För att minimera dessa risker rekommenderade PRAC att varningar läggs till för samtliga JAK-
hämmare som ingår i denna granskning, som innebär att dessa läkemedel inte ska användas 
till patienter som är 65 år eller äldre, är eller har varit långtidsrökare, har anamnes på 
aterosklerotisk kardiovaskulär sjukdom eller andra kardiovaskulära riskfaktorer, eller har andra 
riskfaktorer för malignitet (t.ex. pågående eller anamnes på malignitet), om det finns andra 
lämpliga behandlingsalternativ. Försiktighet rekommenderas för patienter med kända 
riskfaktorer för VTE utöver de riskfaktorer som räknas upp ovan. 
• 
PRAC rekommenderade att nuvarande dosering ändras så att dosen sänks för vissa 
patientgrupper med riskfaktorer eftersom uppkomst av MACE, VTE, maligniteter, allvarliga 
infektioner och mortalitet oavsett orsak har observerats vara dosberoende. 
o  För Cibinqo rekommenderas en lägre startdos till patienter med högre risk för VTE, 
MACE och malignitet, med möjlighet till dosökning vid otillräckligt behandlingssvar. 
Den lägre dosen rekommenderas till patienter som är 65 år eller äldre. 
o  För Jyseleca rekommenderas en lägre dos till patienter med högre risk för VTE, MACE 
och malignitet samt till patienter från 65 års ålder när det gäller behandling av RA och 
underhållsbehandling av UC, med möjlighet till dosökning vid otillräckligt 
behandlingssvar. 
o  För Olumiant rekommenderas en lägre dos för patienter som löper högre risk för VTE, 
MACE och malignitet, för patienter som är 65 år och äldre och för patienter med 
9 
 
tidigare kroniska och återkommande infektioner. En dosupptrappning är möjlig vid 
otillräckligt svar. 
o  För Jyseleca rekommenderas en lägre dos till patienter med högre risk för VTE, MACE 
och malignitet samt till patienter från 65 års ålder när det gäller behandling av AD och 
underhållsbehandling av UC, med möjlighet till dosökning vid otillräckligt 
behandlingssvar. 
o  För Xeljanz rekommenderas inte längre den höga dosen för behandling av patienter 
med ulcerös kolit och riskfaktorer för kardiovaskulära effekter och maligniteter, såvida 
det inte saknas lämpliga alternativa behandlingar. 
•  Baserat på de kliniska data som lagts fram rekommenderade PRAC att nya biverkningar läggs 
till: för Jyseleca, sepsis (frekvens: mindre vanliga) och för Rinvoq, sepsis (frekvens: mindre 
vanliga) och icke-malign hudcancer (frekvens: vanliga). 
• 
• 
• 
PRAC rekommenderade att de viktigaste delarna i utbildningsmaterialet uppdateras i enlighet 
med detta. 
PRAC rekommenderade uppdatering av riskhanteringsplanerna samt studier av 
läkemedelsanvändning. 
PRAC enades även om utskick av ett direktadresserat brev (DHPC) till hälso- och sjukvården 
och tidpunkter för distribution av meddelandet. 
Mot denna bakgrund fann PRAC att nytta-riskförhållandet för Cibinqo, Jyseleca, Olumiant, Rinvoq och 
Xeljanz 
• 
är positivt under förutsättning att ändringar i produktinformationen och andra åtgärder för 
riskminimering genomförs enligt beskrivningen ovan. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation. 
10 
 
