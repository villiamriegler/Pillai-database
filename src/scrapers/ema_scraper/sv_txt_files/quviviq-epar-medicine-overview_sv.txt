EMA/127096/2022 
EMEA/H/C/005634 
Quviviq (daridorexant) 
Sammanfattning av Quviviq och varför det är godkänt inom EU 
Vad är Quviviq och vad används det för? 
Quviviq är ett läkemedel för behandling av vuxna med insomni (sömnsvårigheter) som har varat i 
minst tre månader och som har en betydande inverkan på hur man fungerar under dagen. 
Quviviq innehåller den aktiva substansen daridorexant. 
Hur används Quviviq? 
Läkemedlet är receptbelagt. Det finns som tabletter och den rekommenderade dosen är en tablett  på 
50 mg på kvällen högst 30 minuter  före sänggåendet. Dosen kan vara en tablett på 25 mg på kvällen 
om läkaren anser att en lägre dos är lämplig. 
Effekten av Quviviq kan fördröjas om det tas tillsammans med eller strax efter en måltid. Din läkare 
kan ordinera en lägre dos om du har leverproblem eller tar vissa andra läkemedel. Behandlingen ska 
pågå under så kort tid  som möjligt och omprövas av din  läkare inom tre månader. 
För mer information om hur du använder Quviviq, läs bipacksedeln eller tala med läkare eller 
apotekspersonal. 
Hur verkar Quviviq? 
Den aktiva substansen i Quviviq, daridorexant, är en dubbel oroxinreceptorantagonist (DORA). Den 
verkar genom att blockera effekten av orexin, ett ämne som produceras av hjärnan och som främjar 
vakenhet. Quviviq gör detta  genom att  binda till två typer av receptorer (mål) för orexin. Detta innebär 
att  Quviviq hjälper människor att  somna snabbare, sova längre och fungera bättre under dagen. 
Vilka fördelar med Quviviq har visats i studierna? 
Quviviq har på grundval av två huvudstudier visat sig vara effektivt för att  öka den tid som vuxna med 
insomni lyckas sova och för att  förbättra funktionen under dagen. I en huvudstudie  på 930  patienter 
kunde de som fick 50  mg Quviviq under 3 månader minska den tid de var vakna varje natt  med i 
genomsnitt 29  minuter, jämfört med en minskning på 11 minuter för dem som fick placebo (overksam 
behandling). Efter 3 månaders behandling somnade dessutom patienterna som fick 50 mg Quviviq 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
cirka 35 minuter  snabbare än före behandlingen, medan de som fick placebo somnade 23 minuter 
snabbare. 
Vilka är riskerna med Quviviq? 
De vanligaste biverkningarna som orsakas av Quviviq (kan förekomma hos upp till  1 av 10 användare) 
är huvudvärk och somnolens (sömnighet).  De flesta biverkningarna är lindriga eller måttliga. 
Quviviq får inte ges till personer som är överkänsliga (allergiska) mot något innehållsämne, till 
personer med narkolepsi (en sömnstörning som gör att  man plötsligt och oväntat somnar) eller till 
personer som använder ”starka CYP3A4-hämmare” (en grupp av läkemedel). 
En fullständig  förteckning över biverkningar och restriktioner för Quviviq finns i bipacksedeln. 
Varför är Quviviq godkänt i EU? 
Två huvudstudier visade att  Quviviq är effektivt för att öka den tid som patienter med insomni lyckas 
sova och för att  förbättra funktionen under dagen. Biverkningarna anses vara hanterbara. Europeiska 
läkemedelsmyndigheten (EMA) fann därför att fördelarna med Quviviq är större än riskerna och att 
Quviviq kan godkännas för försäljning i EU. 
Vad görs för att garantera säker och effektiv användning av Quviviq? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Quviviq har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Quviviq kontinuerligt.  Misstänkta 
biverkningar som har rapporterats för Quviviq utvärderas noggrant och nödvändiga åtgärder vidtas för 
att  skydda patienter. 
Mer information om Quviviq 
Mer information om Quviviq finns på EMA:s webbplats: 
ema.europa.eu/medicines/human/EPAR/quviviq. 
Quviviq (daridorexant)  
EMA/127096/2022 
Sida 2/2 
 
 
 
