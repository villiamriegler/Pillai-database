EMA/458660/2017 
EMEA/H/C/003837 
Sammanfattning av EPAR för allmänheten 
Exviera 
dasabuvir 
Detta är en sammanfattning av det offentliga europeiska utredningsprotokollet (EPAR) för Exviera. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Exviera ska användas. 
Praktisk information om hur Exviera ska användas finns i bipacksedeln. Du kan också kontakta din 
läkare eller apotekspersonal. 
Vad är Exviera och vad används det för? 
Exviera är ett antiviralt läkemedel som används i kombination med andra läkemedel för att behandla 
vuxna med kronisk (långvarig) hepatit C, en infektionssjukdom i levern som orsakas av hepatit C-virus. 
Det innehåller den aktiva substansen dasabuvir. 
Hur används Exviera? 
Exviera är receptbelagt och behandling ska inledas och ske under överinseende av en läkare med 
erfarenhet av behandling av patienter med kronisk hepatit C. 
Exviera finns som tabletter på 250 mg, och den rekommenderade dosen är två tabletter om dagen, en 
på morgonen och en på kvällen, under 8, 12 eller 24 veckor. 
Exviera används alltid i kombination med ett annat läkemedel, Viekirax, som innehåller de aktiva 
substanserna ombitasvir, paritaprevir och ritonavir. Vissa patienter som tar Exviera behandlas även 
med ett annat antiviralt läkemedel, ribavirin, som tillägg till Viekirax. 
Det finns flera genotyper av hepatit C-virus, och Exviera rekommenderas för patienter med virus av 
genotyperna 1a och 1b. Den läkemedelskombination som ska användas samt behandlingens längd är 
beroende av genotypen av det hepatit C-virus som patienten infekterats med, den typ av leverproblem 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
patienten har (till exempel levercirros (ärrbildning) eller om levern inte fungerar som den ska) och 
huruvida patienten fått någon tidigare behandling eller inte. Mer information finns i bipacksedeln. 
Hur verkar Exviera? 
Den aktiva substansen i Exviera, dasabuvir, verkar genom att blockera effekten av ett enzym i hepatit 
C-viruset som kallas ”NS5B RNA-beroende polymeras”, som behövs för virusets fortplantning. Detta 
gör att hepatit C-viruset hindras från att föröka sig och infektera nya celler. 
Vilken nytta med Exviera har visats i studierna? 
I sex huvudstudier på omkring 2 300 patienter som infekterats med hepatit C-virus av genotyp 1a eller 
1b var Exviera i kombination med Viekirax effektivt när det gällde att eliminera viruset från blodet. Hos 
mellan 96 procent och 100 procent av patienterna utan skrumplever eliminerades viruset från blodet 
efter 12 veckors behandling (med eller utan ribavirin). 
Hos patienter med skrumplever resulterade behandling med Exviera i kombination med Viekirax och 
ribavirin i en elimination på mellan 93 procent och 100 procent efter 24 veckors behandling. En sjunde 
studie omfattade patienter med skrumplever men stabil leverfunktion (kompenserad cirros) som hade 
genotyp 1b-infektion. Behandling med Exviera och Viekirax utan ribavirin resulterade i att viruset 
eliminerades från blodet hos 100 procent av patienterna (60 av 60 patienter). 
Vilka är riskerna med Exviera? 
De vanligaste biverkningarna som orsakas av Exviera när det används med Viekirax och ribavirin (kan 
uppträda hos fler än 1 av 10 personer) är sömnstörningar, illamående, pruritus (klåda), asteni 
(svaghet) and utmattning (trötthet). En fullständig förteckning över biverkningar finns i bipacksedeln. 
Exviera får inte ges till kvinnor som tar etinylestradiol, ett östrogen som finns i hormonella 
preventivmedel. Det får heller inte ges tillsammans med läkemedel som påverkar aktiviteten av vissa 
enzymer som kan höja eller sänka nivån av den aktiva substansen i blodet. En fullständig förteckning 
över restriktioner finns i bipacksedeln. 
Varför godkänns Exviera? 
EMA noterade att användningen av Exviera i kombination med Viekirax är effektivt när det gäller att 
eliminera hepatit C-virus av genotyperna 1a och 1b från blodet, med och utan ribavirin. Hos nästan 
samtliga patienter i studierna eliminerades viruset från blodet efter 12 eller 24 veckor. Eliminationen 
var särskilt hög hos patienter som infekterats med genotyp 1b. 
Vad gäller säkerheten tolererades biverkningarna som sågs med denna kombination i allmänhet väl, 
även om det fanns vissa fall av förhöjda leverenzymer hos patienter som behandlades med Exviera i 
kombination med Viekirax och ribavirin. EMA fann därför att nyttan med Exviera är större än riskerna 
och rekommenderade att Exviera skulle godkännas för försäljning i EU. 
Vad görs för att garantera säker och effektiv användning av Exviera? 
Företaget som marknadsför Exviera kommer att utföra en studie på patienter som tidigare haft 
levercancer för att utvärdera risken för att levercancern återkommer efter behandling med 
direktverkande antivirala läkemedel såsom Exviera. Denna studie utförs mot bakgrund av data som 
tyder på att patienter som behandlas med denna typ av läkemedel och som haft levercancer kan löpa 
risk för att cancern återkommer tidigt. 
Exviera  
EMA/458660/2017 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Exviera har också tagits med i produktresumén och 
bipacksedeln. 
Mer information om Exviera 
Den 15 januari 2015 beviljade Europeiska kommissionen ett godkännande för försäljning av Exviera 
som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Exviera finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 07-2017. 
Exviera  
EMA/458660/2017 
Sida 3/3 
 
 
 
