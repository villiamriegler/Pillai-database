EMA/450050/2016 
EMEA/H/C/003912 
Sammanfattning av EPAR för allmänheten 
Cinqaero 
reslizumab 
Detta är en sammanfattning av det offentliga europeiska utredningsprotokollet (EPAR) för Cinqaero. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Cinqaero ska användas. 
Praktisk information om hur Cinqaero ska användas finns i bipacksedeln. Du kan också kontakta din 
läkare eller apotekspersonal. 
Vad är Cinqaero och vad används det för? 
Cinqaero är ett astmaläkemedel som används för att behandla vuxna med en särskild typ av astma 
som kallas eosinofil astma. Det används som kompletterande behandling hos vuxna med svår astma 
som inte kontrolleras tillräckligt av en kombination av höga doser kortikosteroider för inhalation plus 
ett annat läkemedel som används för att förebygga astma. Läkemedlet innehåller den aktiva 
substansen reslizumab. 
Hur används Cinqaero? 
Cinqaero är receptbelagt och ska förskrivas av läkare med erfarenhet av behandling av eosinofil astma. 
Det finns som ett koncentrat som bereds till en infusionsvätska, lösning (dropp) som ges i en ven. 
Rekommenderad dos är 3 mg för varje kg kroppsvikt. Infusionen ska ges en gång var fjärde vecka så 
länge som patienten anses ha nytta av den, och minst en gång om året ska läkarna bedöma på nytt 
om behandlingen bör fortsätta. Mer information finns i bipacksedeln. 
Hur verkar Cinqaero? 
Vid eosinofil astma är symtomen kopplade till ett för stort antal av en typ av vit blodkropp som kallas 
eosinofiler i blodet och i slemmet i lungorna. Den aktiva substansen i Cinqaero, reslizumab, är en 
monoklonal antikropp som är utformad för att fästa vid ett ämne som kallas interleukin-5, som 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
stimulerar eosinofilernas tillväxt och aktivitet. När Cinquaero fäster vid interleukin-5 och blockerar dess 
aktivitet minskas antalet eosinofiler i blodet och lungorna. Detta bidrar till att minska inflammationen 
och leder till färre astmaanfall och förbättrade symtom. 
Vilken nytta med Cinquaero har visats i studierna? 
Nyttan med Cinqaero har visats i två huvudstudier på 953 patienter med eosinofil astma som inte 
kontrollerades väl av inhalerade kortikosteroider och andra läkemedel mot astma som används för att 
förebygga sjukdomen. Cinqaero jämfördes med placebo (overksam infusion), som båda gavs var fjärde 
vecka under ett år. Det viktigaste effektmåttet baserades på antalet förvärrade astmasymtom 
(exacerbationer) som uppträdde under behandlingen. Förvärrade astmasymtom sågs hos 32 procent 
av patienterna (151 av 477) som fick Cinqaero jämfört med 50 procent (237 av 476) av dem som fick 
placebo. Det fanns dessutom belägg för en förbättring av lungfunktionen och astmasymtomen, samt 
ett minskat antal eosinofiler i blodet hos patienter som fick Cinqaero. Understödjande data tydde på att 
nyttan kvarstod i upp till två år. 
Vilka är riskerna med Cinqaero? 
Den vanligaste biverkningen som orsakas av Cinqaero (kan uppträda hos omkring 2 av 100 personer) 
är en ökning av nivåerna av enzymet kreatinfosfokinas i blodet (ett mått på möjlig muskelskada). 
Anafylaktiska (allvarliga allergiska) reaktioner kan drabba upp till 1 av 100 personer. 
En fullständig förteckning över biverkningar och restriktioner för Cinqaero finns i bipacksedeln. 
Varför godkänns Cinqaero? 
Kommittén för humanläkemedel (CHMP) fann att nyttan med Cinqaero är större än riskerna och 
rekommenderade att Cinqaero skulle godkännas för försäljning i EU. Minskningen av antalet förvärrade 
astmasymtom och förbättringen av lungfunktionen som sågs med Cinqaero ansågs kliniskt relevanta, 
särskilt vad gäller patienter som inte kan kontrolleras tillräckligt med höga doser inhalerade 
kortikosteroider och ett annat läkemedel som används för att förebygga astma. Totalt sett tolererades 
läkemedlet väl och lämpliga åtgärder för att övervaka och hantera riskerna har vidtagits. 
Vad görs för att garantera säker och effektiv användning av Cinqaero? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Cinqaero har tagits med i produktresumén och bipacksedeln. 
Mer information om Cinqaero 
EPAR för Cinqaero finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Cinqaero finns i 
bipacksedeln (ingår också i EPAR). Du kan också kontakta din läkare eller apotekspersonal. 
Cinqaero  
EMA/450050/2016x 
Sida 2/2 
 
 
 
