EMA/373966/2020 
EMEA/H/C/000316 
Xeloda (kapecitabin) 
Sammanfattning av Xeloda och varför det är godkänt inom EU 
Vad är Xeloda och vad används det för? 
Xeloda är ett cancerläkemedel som används för att behandla följande: 
•  Tjocktarmscancer. Xeloda ges med eller utan andra cancerläkemedel till patienter som har 
opererats för tjocktarmscancer i stadium III (Dukes stadium C). 
•  Metastaserande kolorektalcancer (tjocktarms- eller ändtarmscancer som har spridit sig till andra 
delar av kroppen). Xeloda ges med eller utan andra cancerläkemedel. 
•  Avancerad magsäckscancer. Xeloda ges tillsammans med andra cancerläkemedel, däribland ett 
läkemedel som innehåller platina som till exempel cisplatin. 
• 
Lokalt avancerad eller metastaserande bröstcancer (bröstcancer som har börjat sprida sig till andra 
delar av kroppen). Xeloda ges tillsammans med docetaxel (ett annat cancerläkemedel) efter att 
behandling med antracykliner (en annan typ av cancerläkemedel) har misslyckats. Xeloda kan 
också ges som enda läkemedel när behandling med både antracykliner och taxaner (en annan typ 
av cancerläkemedel) har misslyckats eller när ytterligare behandling med antracykliner inte är 
lämplig. 
Xeloda innehåller den aktiva substansen kapecitabin. 
Hur används Xeloda? 
Xeloda ska endast förskrivas av läkare med erfarenhet av att använda cancerläkemedel. 
Innan behandlingen inleds rekommenderas att patienterna testas för att kontrollera att de har ett 
fungerande dihydropyrimidindehydrogenas-enzym (DPD). 
Xeloda finns som tabletter (150 mg och 500 mg). Dosen beror på patientens längd och vikt och typen 
av cancer som behandlas. Xeloda-tabletterna ska tas inom 30 minuter efter avslutad måltid. 
Tabletterna ges två gånger om dagen i 14 dagar, följt av 7 dagars uppehåll före nästan omgång. 
Behandlingen pågår i sex månader efter tjocktarmsoperation. För andra typer av cancer avbryts 
behandlingen om sjukdomen förvärras eller om patienten får oacceptabla biverkningar. Dosen behöver 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
• 
An agency of the 
European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
justeras för patienter med lever- eller njursjukdom och för patienter som får vissa biverkningar. För 
patienter med partiell DPD-brist kan en lägre startdos övervägas. 
För att få mer information om hur du använder Xeloda, läs bipacksedeln eller tala med läkare eller 
apotekspersonal. 
Hur verkar Xeloda? 
Den aktiva substansen i Xeloda, kapecitabin, är ett cellgift (ett läkemedel som dödar celler som delar 
sig snabbt, till exempel cancerceller) som tillhör gruppen antimetaboliter. Kapecitabin omvandlas till 
läkemedlet fluorouracil i kroppen. Omvandlingen är större i tumörceller än i normal vävnad. 
Fluorouracil är mycket likt pyrimidin. Pyrimidin ingår i cellernas genetiska material (DNA och RNA). I 
kroppen tar fluorouracil pyrimidins plats och stör de enzymer som medverkar i bildandet av ny DNA. 
På så sätt hämmar det tumörcellernas tillväxt och dödar dem slutligen. 
Vilken fördelar med Xeloda har visats i studierna? 
Tjocktarmscancer 
Vid tjocktarmscancer har Xeloda som enda behandling visat sig vara lika effektivt som kombinationen 
av fluorouracil och folinsyra (ett läkemedel som förstärker effekten av fluorouracil) i en huvudstudie på 
1 987 patienter som tidigare opererats för sin cancer. Ungefär två tredjedelar av de patienter som tog 
Xeloda eller kombinationen förblev sjukdomsfria under de 3,8 år som studien pågick. 
En annan studie på 1 886 patienter som tidigare opererats visade att Xeloda tillsammans med 
oxaliplatin (ett annat cancerläkemedel) var effektivare än kombinationen av fluorouracil och folinsyra: 
patienter som tog Xeloda och oxaliplatin hade 20 procents lägre risk att för få cancer igen eller för att 
avlida jämfört med patienter som tog fluorouracil och folinsyra. 
Kolorektalcancer 
Vid metastaserande kolorektalcancer har Xeloda taget som enda läkemedel jämförts med en 
kombination av fluorouracil och folinsyra i två studier på 1 207 patienter. Sjukdomen svarade på 
behandlingen hos 19–25 procent av patienterna som behandlades med Xeloda, jämfört med 12–
15 procent när kombinationen med jämförelseläkemedlen gavs. 
Xeloda har också jämförts med kombinationen fluorouracil och folinsyra, båda i kombination med 
oxaliplatin i två studier. Den första av dessa två studier omfattade 2 035 patienter som inte behandlats 
tidigare och den andra omfattade 627 patienter som inte hade svarat på tidigare behandling med 
irinotekan och en fluoropyrimidin (en grupp cancerläkemedel där fluorouracil ingår). Resultaten visade 
att när patienterna tog antingen Xeloda eller kombinationen fluorouracil och folinsyra tillsammans med 
oxaliplatin gick det i genomsnitt åtta månader innan sjukdomen förvärrades hos dem som tidigare var 
obehandlade och fem månader hos dem vars tidigare behandling misslyckats. 
Magsäckscancer 
Vid avancerad magsäckscancer var Xeloda med cisplatin lika effektivt som en kombination av 
fluorouracil och cisplatin när det gällde att bromsa sjukdomsförloppet i en studie på 316 patienter. Det 
gick 5,6 månader innan sjukdomen förvärrades hos patienter som fick Xeloda och cisplatin, jämfört 
med 5,0 månader hos dem som fick fluorouracil och cisplatin. Dessutom visade resultaten av en studie 
Xeloda (kapecitabin)  
EMA/373966/2020  
Sida 2/4 
 
 
 
på 1 002 patienter att patienter som tog kombinationer av läkemedel där Xeloda ingick överlevde 
ungefär lika länge som de som tog kombinationer där fluorouracil ingick. 
Bröstcancer 
Vid lokalt avancerad eller metastaserande bröstcancer var Xeloda tillsammans med docetaxel 
effektivare än docetaxel som enda behandling i en studie på 511 kvinnor. Hos patienter som tog 
Xeloda tillsammans med docetaxel tog det längre tid innan sjukdomen förvärrades än hos patienter 
som tog docetaxel ensamt (186 dagar jämfört med 128 dagar). Två mindre studier (238 patienter) 
visade att Xeloda var effektivt efter att behandling med taxaner och antracykliner inte fungerat. 
Vilka är riskerna med Xeloda? 
De vanligaste biverkningarna som orsakas av Xeloda är diarré, illamående, kräkningar, buksmärta, 
stomatit (munsår), palmar-plantar erytrodysestesi (hand-fotsyndrom, en hudreaktion där händer och 
fötter drabbas av utslag och smärta), trötthet, svaghet, aptitförlust, problem till följd av 
blodproppsbildning, hjärt- och njurproblem hos patienter som redan har nedsatt njurfunktion. En 
fullständig förteckning över biverkningar som rapporterats för Xeloda finns i bipacksedeln. 
Xeloda får inte ges till personer som kan vara överkänsliga (allergiska) mot kapecitabin, något annat 
innehållsämne eller fluorouracil. Xeloda får inte heller ges till följande patientgrupper: 
• 
• 
Patienter som haft svåra och oväntade reaktioner på behandling med fluoropyrimidin. 
Patienter man vet inte har någon DPD-enzymaktivitet. 
•  Kvinnor som är gravida eller ammar. 
• 
• 
• 
Patienter med allvarlig leukopeni, neutropeni eller trombocytopeni (låga nivåer av vita blodkroppar 
eller blodplättar). 
Patienter med svår lever- eller njursjukdom. 
Patienter som tar brivudin (ett antiviralt läkemedel för behandling av bältros eller vattkoppor) eller 
som har tagit det under de senaste fyra veckorna. 
Varför är Xeloda godkänt i EU? 
Xeloda har visat sig effektivt för att behandla tjocktarms-, kolorektal-, magsäcks- och bröstcancer. 
Säkerhetsprofilen för Xeloda anses vara acceptabel. Europeiska läkemedelsmyndigheten fann därför att 
fördelarna med Xeloda är större än riskerna och att Xeloda kan godkännas för försäljning i EU. 
Vad görs för att garantera säker och effektiv användning av Xeloda? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Xeloda har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Xeloda kontinuerligt. 
Biverkningar som har rapporterats för Xeloda utvärderas noggrant och nödvändiga åtgärder vidtas för 
att skydda patienterna. 
Xeloda (kapecitabin)  
EMA/373966/2020  
Sida 3/4 
 
 
 
Mer information om Xeloda 
Den 2 februari 2001 beviljades Xeloda ett godkännande för försäljning som gäller i hela EU. 
Mer information om Xeloda finns på EMA:s webbplats: 
ema.europa.eu/medicines/human/EPAR/Xeloda 
Denna sammanfattning uppdaterades senast 06-2020. 
Xeloda (kapecitabin)  
EMA/373966/2020  
Sida 4/4 
 
 
 
