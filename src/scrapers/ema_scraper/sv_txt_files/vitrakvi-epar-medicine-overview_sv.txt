EMA/457887/2019 
EMEA/H/C/004919 
Vitrakvi (larotrektinib) 
Sammanfattning av Vitrakvi och varför det är godkänt inom EU 
Vad är Vitrakvi och vad används det för? 
Vitrakvi är ett cancerläkemedel som är avsett för att behandla solida tumörer med NTRK-genfusion. 
NTRK-genfusion är en sällsynt genetisk avvikelse som kan uppstå i tumörer från olika delar av 
kroppen, till exempel lungorna, sköldkörteln och tarmarna. 
Vitrakvi ges till patienter vars tumörer är avancerade, har spridit sig till andra delar av kroppen eller 
inte kan opereras, och för vilka det inte finns några tillfredsställande alternativa behandlingar. 
Vitrakvi innehåller den aktiva substansen larotrektinib. 
Hur används Vitrakvi? 
Vitrakvi finns som vätska (20 mg per ml) och kapslar (25 mg och 100 mg) och tas genom munnen. 
Patienten ska ta 100 mg två gång om dagen så länge cancern är stabil och biverkningarna tolereras. 
Dosen för barn baseras på kroppsytan (vikten och längden). 
Behandling med Vitrakvi ska inledas och övervakas av en läkare med erfarenhet av att ge 
cancerläkemedel, och är receptbelagt. För att få mer information om hur du använder Vitrakvi, läs 
bipacksedeln eller tala med läkare eller apotekspersonal. 
Hur verkar Vitrakvi? 
Tumörer med NTRK-genfusion bildar ett onormalt protein (TRK-fusionsprotein) som leder till 
okontrollerad tillväxt av cancerceller. Den aktiva substansen i Vitrakvi, larotrektinib, blockerar verkan 
av detta protein och förhindrar den omfattande tillväxten av cancerceller, vilket gör att cancern inte 
förvärras lika snabbt. 
Vilka fördelar med Vitrakvi har visats i studierna? 
Tre pågående studier på 102 patienter med solida tumörer med NTRK-genfusion har visat att Vitravi är 
effektivt för att minska storleken på tumörerna. I dessa studier minskade tumörernas storlek hos 
67 procent av patienterna som tog Vitrakvi, och tumörerna krympte i genomsnitt till mindre än hälften 
av sin ursprungsstorlek. Krympningen skedde dessutom snabbt (inom två månader). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Vilka är riskerna med Vitrakvi? 
De vanligaste biverkningarna som orsakas av Vitrakvi (kan förekomma hos fler än 1 av 5 användare) 
är trötthet, yrsel, förstoppning, illamående, kräkningar, anemi (lågt antal röda blodkroppar) och 
förhöjda halter av alaninaminotransferas och aspartataminotransferas i blodet (ett tecken på 
leverproblem). 
De flesta biverkningarna är lindriga till måttliga. En fullständig förteckning över biverkningar och 
restriktioner finns i bipacksedeln. 
Varför är Vitrakvi godkänt i EU? 
Vitrakvi skiljer sig från många andra cancerläkemedel genom att det riktar in sig på vissa tumörer med 
ett särskilt genarrangemang, oavsett var de uppträder i kroppen. Även om studierna fortfarande pågår 
visar resultaten hittills att läkemedlet är effektivt för att minska storleken på tumörerna. Vidare är den 
korta tiden det tar för tumörerna att krympa viktig för att lindra patienternas symtom. 
När det gäller säkerheten betraktas biverkningarna av Vitrakvi som hanterbara. Europeiska 
läkemedelsmyndigheten (EMA) fann därför att fördelarna med Vitrakvi är större än riskerna och att 
Vitrakvi skulle godkännas för försäljning i EU. 
Vitrakvi har godkänts enligt reglerna om ”villkorat godkännande”. Detta innebär att det ska komma 
ytterligare uppgifter om detta läkemedel och att företaget är skyldigt att lämna dessa uppgifter. 
Europeiska läkemedelsmyndigheten kommer att granska ny information om produkten varje år och 
uppdatera denna sammanfattning när det behövs. 
Vilken information om Vitrakvi saknas för närvarande? 
Eftersom Vitrakvi har godkänts enligt reglerna om ”villkorat godkännande” ska företaget som 
marknadsför Vitrakvi lämna fler uppgifter om dess effekter. Dessa uppgifter ska komma från tre 
pågående studier som syftar till att bekräfta Vitrakvis fördelar och säkerhet och dess långsiktiga effekt 
på barn. 
Vad görs för att garantera säker och effektiv användning av Vitrakvi? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vitrakvi har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Vitrakvi kontinuerligt. 
Biverkningar som har rapporterats för Vitrakvi utvärderas noggrant och nödvändiga åtgärder vidtas för 
att skydda patienterna. 
Mer information om Vitrakvi 
Mer information om Vitrakvi finns på EMA:s webbplats 
ema.europa.eu/medicines/human/EPAR/vitrakvi 
Vitrakvi (larotrektinib)  
EMA/457887/2019 
Sida 2/2 
 
 
 
