BILAGA I 
PRODUKTRESUMÉ 
1 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Idefirix 11 mg pulver till koncentrat till infusionsvätska, lösning 
2. 
KVALITATIV OCH KVANTITATIV SAMMANSÄTTNING 
Varje injektionsflaska innehåller 11 mg imlifidas producerat i Escherichia coli-celler med 
rekombinant DNA-teknik. 
Efter beredning och spädning innehåller 1 ml koncentrat 10 mg imlifidas.  
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Pulver till koncentrat till infusionsvätska, lösning (pulver till koncentrat). 
Pulvret är en vit kaka. 
4. 
KLINISKA UPPGIFTER 
4.1  Terapeutiska indikationer 
Idefirix är avsett för desensitisering av högsensitiserade vuxna njurtransplantationspatienter med 
positivt korstest mot en tillgänglig avliden donator. Användning av Idefirix bör förbehållas patienter 
som sannolikt inte kommer att transplanteras inom gällande system för allokering av njurar, inklusive 
prioriteringsprogram för högsensitiserade patienter. 
4.2  Dosering och administreringssätt 
Behandling ska ordineras och övervakas av specialistläkare med erfarenhet både av handläggning av 
immunsuppressiv behandling och av omhändertagande av sensitiserade njurtransplantationspatienter.  
Imlifidas får endast användas på sjukhus. 
Dosering 
Dosen baseras på patientens kroppsvikt (kg). Den rekommenderade dosen är 0,25 mg/kg administrerat 
som en enkeldos, helst inom 24 timmar före transplantationen. En dos räcker för konvertering av 
korstest hos de flesta patienter, men en andra dos kan om så krävs administreras inom 24 timmar efter 
den första dosen.  
Efter behandling med imlifidas ska konvertering från positivt till negativt korstest bekräftas före 
transplantationen (se avsnitt 4.4). 
Premedicinering med kortikosteroider och antihistaminer ska ges för att minska risken för 
infusionsrelaterade reaktioner i enlighet med transplantationsklinikens rutiner. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Eftersom luftvägsinfektioner är de vanligaste infektionerna hos patienter med hypogammaglobulinemi 
ska profylax med oral antibiotika med ett spektrum som täcker luftvägspatogener läggas till 
standardbehandlingen i 4 veckor (se avsnitt 4.4). 
Patienter som behandlas med imlifidas ska dessutom få sedvanlig induktionsbehandling med 
T-cellsdepleterande läkemedel med eller utan tillägg av B-cellsdepleterande läkemedel (se avsnitt 5.1), 
dvs. imlifidas eliminerar inte behovet av sedvanlig immunsuppressiv behandling i enlighet med 
klinikens rutiner.  
Särskilda populationer 
Äldre patienter 
Det finns begränsade data från användning hos patienter över 65 års ålder, men det finns ingen evidens 
för att dosjustering skulle krävas för dessa patienter.  
Nedsatt leverfunktion 
Säkerhet och effekt av imlifidas hos patienter med måttligt eller kraftigt nedsatt leverfunktion har inte 
fastställts. Inga data finns tillgängliga.  
Pediatrisk population 
Säkerhet och effekt av imlifidas för barn och ungdomar mellan 0 och 18 års ålder har inte fastställts. 
Inga data finns tillgängliga. 
Administreringssätt  
Idefirix är endast avsett för intravenös användning efter beredning och spädning. 
Hela volymen av den utspädda lösningen ska administreras under 15 minuter och måste administreras 
med ett infusionsset och ett sterilt, icke-pyrogent, lågproteinbindande inline-filter (0,2 μm porstorlek). 
Efter administreringen ska infusionsslangen spolas med infusionsvätska så att hela dosen 
administreras. Spara aldrig oanvänd infusionslösning för återanvändning. 
Anvisningar om beredning och spädning av läkemedlet före administrering finns i avsnitt 6.6. 
4.3  Kontraindikationer 
- 
- 
- 
Överkänslighet mot den aktiva substansen eller mot något hjälpämne som anges i avsnitt 6.1. 
Pågående allvarlig infektion. 
Trombotisk trombocytopen purpura (TTP). Patienter med denna blodsjukdom riskerar att 
utveckla serumsjuka.  
4.4  Varningar och försiktighet 
Infusionsrelaterade reaktioner 
Infusionsrelaterade reaktioner har rapporterats vid administrering av imlifidas i kliniska studier (se 
avsnitt 4.8). Vid en allvarlig allergisk eller anafylaktisk reaktion ska behandlingen med imlifidas 
genast sättas ut och lämplig behandling inledas. Lindriga eller måttliga infusionsrelaterade reaktioner 
som inträffar under behandling med imlifidas kan hanteras genom att infusionen avbryts tillfälligt 
och/eller genom administrering av läkemedel, bland annat antihistaminer, antipyretika och 
kortikosteroider. En avbruten infusion kan återupptas när symtomen har gått tillbaka. 
3 
 
 
 
 
 
 
 
 
 
 
 
 
 
 
 
Infektion och infektionsprofylax 
Vid njurtransplantation betraktas pågående allvarliga infektioner oberoende av ursprung (bakterier, 
virus eller svamp) som en kontraindikation, och kroniska infektioner som HBV eller hiv måste vara 
välkontrollerade. Hänsyn måste tas till att imlifidas ger en tillfällig minskning av IgG. De vanligaste 
infektionerna hos patienter med hypogammaglobulinemi är luftvägsinfektioner. Vid 
njurtransplantation gäller generellt att patienterna utöver infektionsprofylax enligt standard (mot 
Pneumocystis carinii, cytomegalovirus och oral candida) dessutom ska få 4 veckors profylax med oral 
antibiotika med spektrum som täcker luftvägspatogener. Om en patient av något skäl inte skulle 
transplanteras efter imlifidasbehandling ska profylax med oral antibiotika med spektrum som täcker 
luftvägspatogener ändå ges i 4 veckor. 
Användning av imlifidas och T-cellsdepleterande induktionsbehandling med eller utan tillägg av 
minnes-B-cellsdepleterande läkemedel kan öka risken för återaktivering av levande attenuerade 
vacciner och/eller latent tuberkulos. 
Vaccinationer 
På grund av den sänkta IgG-nivån efter behandling med imlifidas finns det risk för en tillfällig 
försämring av vaccinskyddet i upp till 4 veckor efter imlifidasbehandling. 
Antikroppsmedierad avstötning (AMR)  
AMR kan uppträda på grund av återkomst av donatorspecifika antikroppar (DSA). Det är mer 
sannolikt att patienter med mycket höga halter av DSA före transplantationen uppvisar tidig AMR som 
kräver åtgärd. Hos de flesta patienterna i de kliniska studierna sågs återkomst av DSA med en topp 
mellan 7 och 21 dagar efter imlifidasbehandlingen. AMR uppträdde hos ca 30 procent av patienterna. 
Alla patienter med AMR i kliniska studier behandlades framgångsrikt enligt sedvanlig rutin . 
Återkomst av DSA och ökad risk för AMR hos högsensitiserade patienter kräver att läkaren har 
tidigare erfarenhet av att hantera sensitiserade patienter samt resurser och beredskap för att 
diagnostisera och behandla akut AMR enligt klinisk praxis. Behandlingen ska inbegripa noggrann 
övervakning av anti-HLA-antikroppar och serum- eller plasmakreatinin samt beredskap att utföra 
biopsier när AMR misstänks. 
Patienter med positivt korstest för T-cellskomplementberoende cytotoxicitet (CDC) 
Det finns mycket begränsad erfarenhet av patienter med bekräftat positivt T-cells-CDC-korstest före 
imlifidasbehandling (se avsnitt 5.1). 
Immunogenicitet  
Den potentiella inverkan av anti-imlifidasantikroppar (ADA) på effekt och säkerhet av en andra 
imlifidasdos som ges inom 24 timmar efter den första förväntas vara försumbar, eftersom 
produktionen av ADA som svar på den första dosen ännu inte har börjat. 
Bekräftelse av konvertering av korstest  
Varje klinik ska följa sitt standardprotokoll för bekräftelse av konvertering av korstest från positivt till 
negativt. Om korstest för komplementberoende cytotoxicitet (CDCXM) används måste hänsyn tas till 
följande för att undvika falskt positiva resultat: IgM måste inaktiveras för att det ska gå att specifikt 
bedöma cytotoxicitetskapaciteten hos IgG. Användning av ett anti-humanglobulinsteg (AHG) bör 
undvikas. Om det används ska det bekräftas att AHG är riktat mot Fc-delen och inte mot Fab-delen av 
IgG. Användning av AHG riktat mot Fab-delen tillåter inte korrekt avläsning av ett CDCXM hos en 
imlifidasbehandlad patient. 
4 
 
 
 
 
 
 
 
 
 
 
 
 
 
Antikroppsbaserade läkemedel 
Imlifidas är ett cysteinproteas som specifikt klyver IgG. Det innebär att IgG-baserade läkemedel kan 
inaktiveras om de ges i samband med imlifidas. Antikroppsbaserade läkemedel som klyvs av imlifidas 
innefattar, men är inte begränsat till, basiliximab, rituximab, alemtuzumab, adalimumab, denosumab, 
belatacept, etanercept, kanin-anti-tymocytglobulin (rATG) och intravenöst immunglobulin (IVIg) (se 
avsnitt 4.5 för rekommenderade tidsintervall mellan administrering av imlifidas och 
antikroppsbaserade läkemedel). 
IVIg kan innehålla neutraliserande antikroppar mot imlifidas, som kan inaktivera imlifidas om IVIg 
ges före imlifidas (se avsnitt 4.5).  
Natriuminnehåll 
Detta läkemedel innehåller mindre än 1 mmol natrium (23 mg) per dos, vilket innebär att det är näst 
intill ”natriumfritt”. 
4.5 
Interaktioner med andra läkemedel och övriga interaktioner 
Imlifidas klyver specifikt IgG. Denna specificitet leder till nedbrytning av alla subklasser av humant 
IgG och kanin-IgG. Det innebär att läkemedel baserade på humant IgG eller kanin-IgG kan inaktiveras 
om de ges i samband med imlifidas. Exempel på antikroppsbaserade läkemedel som klyvs av imlifidas 
är basiliximab, rituximab, alemtuzumab, adalimumab, denosumab, belatacept, etanercept, rATG och 
IVIg (listan är dock inte fullständig).  
Imlifidas bryter inte ner häst-anti-tymocytglobulin och inget tidsintervall mellan administreringarna 
behöver övervägas. Ekulizumab klyvs inte av imlifidas vid den rekommenderade dosen. 
Tabell 1 
Rekommenderade tidsintervall till administrering av antikroppsbaserade läkemede  
efter administrering av imlifidas 
Läkemedel  
häst-anti-tymocytglobulin, ekulizumab 
intravenöst immunglobulin (IVIg) 
alemtuzumab, adalimumab, 
basiliximab, denosumab, etanercept, 
rituximab 
Kanin-anti-humant tymocytglobulin 
(rATG), belatacept 
Rekommenderat tidsintervall efter administrering av 
0,25 mg/kg imlifidas 
Inget tidsintervall krävs (kan administreras samtidigt 
med imlifidas) 
12 timmar 
4 dagar 
1 vecka 
Dessutom kan IVIg innehålla neutraliserande antikroppar mot imlifidas, som kan inaktivera imlifidas 
om IVIg ges före imlifidas. Halveringstiden för IVIg (3-4 veckor) bör beaktas innan imlifidas 
administreras till patienter som behandlas med IVIg. I kliniska studier administrerades IVIg inte inom 
4 veckor före imlifidasinfusion. 
4.6  Fertilitet, graviditet och amning 
Graviditet 
Det finns inga data för användning av imlifidas hos gravida kvinnor eftersom graviditet är en 
kontraindikation för njurtransplantation. 
Studier på kanin tyder inte på direkta eller indirekta skadliga effekter av imlifidas på embryo-
/fosterutvecklingen (se avsnitt 5.3). 
Som en försiktighetsåtgärd ska användning av Idefirix helst undvikas under graviditet.  
5 
 
 
 
 
 
 
 
 
 
 
 
 
 
Amning 
Det är inte känt om imlifidas utsöndras i bröstmjölk hos människa. En risk för det ammande barnet 
kan inte uteslutas. 
Amning ska avbrytas före exponering för Idefirix.  
Fertilitet 
Inga särskilda studier har gjorts av fertilitet och postnatal utveckling (se avsnitt 5.3). 
4.7  Effekter på förmågan att framföra fordon och använda maskiner 
Ej tillämpligt. 
4.8  Biverkningar 
Sammanfattning av säkerhetsprofilen 
De vanligaste allvarliga biverkningarna i kliniska studier var lunginflammation (5,6 %) och sepsis 
(3,7 %). De vanligaste biverkningarna var infektioner (16,7 %) (inklusive lunginflammation (5,6 %), 
urinvägsinfektion (5,6 %) och sepsis (3,7 %)), smärta vid infusionsstället (3,7 %), infusionsrelaterade 
reaktioner (3,7 %), förhöjt alaninaminotransferas (3,7 %), förhöjt aspartataminotransferas (3,7 %), 
myalgi (3,7 %), huvudvärk (3,7 %) och blodvallningar (3,7 %). 
Biverkningslista i tabellform 
De beskrivna biverkningarna i detta avsnitt identifierades i kliniska studier (N = 54). 
Biverkningarna redovisas enligt MedDRA-organsystemets klassificering och frekvens. Frekvenserna 
definieras enligt följande: mycket vanliga (≥ 1/10), vanliga (≥ 1/100 till < 1/10), mindre vanliga 
(≥ 1/1 000 till < 1/100), sällsynta (≥ 1/10 000 till < 1/1 000), mycket sällsynta (< 1/10 000), ingen 
känd frekvens (kan inte beräknas från tillgängliga data).  
6 
 
 
 
 
 
 
 
 
 
 
Tabell 2  Biverkningar 
Organsystem enligt MedDRA 
Infektioner och infestationer 
Biverkning/ 
Frekvens 
Mycket vanliga 
Bakterie- och 
virusinfektion 
Blodet och lymfsystemet 
Immunsystemet 
Centrala och perifera 
nervsystemet 
Ögon 
Hjärtat 
Blodkärl 
Andningsvägar, bröstkorg och 
mediastinum 
Hud och subkutan vävnad 
Muskuloskeletala systemet och 
bindväv 
Allmänna symtom och/eller 
symtom vid 
administreringsstället 
Undersökningar 
Skador, förgiftningar och 
behandlingskomplikationer 
Beskrivning av utvalda biverkningar 
Vanliga  
Infektion i buken 
Adenovirusinfektion  
Infektion på kateterstället  
Infektion 
Influensa 
Parvovirusinfektion 
Lunginflammation 
Postoperativ sårinfektion 
Sepsis 
Övre luftvägsinfektion 
Urinvägsinfektion 
Sårinfektion 
Anemi 
Transplantatavstötning 
Postural yrsel 
Huvudvärk 
Senhinneblödning 
Synnedsättning 
Sinustakykardi 
Blodvallningar (flushing) 
Hypertoni 
Hypotoni 
Dyspné 
Hudutslag 
Myalgi 
Värmekänsla 
Smärta vid infusionsstället 
Förhöjt alaninaminotransferas 
(ALAT) 
Förhöjt aspartataminotransferas 
(ASAT) 
Infusionsrelaterade reaktioner 
Infektioner 
I de kliniska studierna upplevde 16,7 % av patienterna en infektion. Av dessa infektioner var 9 
allvarliga och bedömdes ha samband med imlifidas i de kliniska studierna. Av dessa 9 började 5 inom 
30 dagar från imlifidasbehandlingen. Av de 9 relaterade allvarliga infektionerna varade 8 mindre än 30 
dagar. Incidensen och mönstret (inklusive infektiösa agens) vid allvarliga eller svåra infektioner 
skiljde sig inte från dem som observerades hos njurtransplanterade patienter i allmänhet (se 
avsnitt 4.4).  
7 
 
 
 
 
 
 
 
 
 
 
 
 
 
 
 
 
Infusionsrelaterade reaktioner 
Infusionsrelaterade reaktioner, inklusive dyspné och blodvallningar (flushing) rapporterades hos 5,6 % 
av patienterna. En av dessa ledde till att imlifidasinfusionen avbröts och till att patienten inte 
genomgick någon transplantation. Förutom ett fall av lindriga hudutslag började alla 
infusionsrelaterade reaktioner på dagen för imlifidasinfusionen och gick tillbaka inom 90 minuter (se 
avsnitt 4.4). 
Myalgi 
Myalgi rapporterades för 2 patienter (3,7 %) i de kliniska studierna. En av patienterna hade svår 
myalgi utan att någon muskelskada kunde påvisas. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Det finns ingen erfarenhet av högre doser än de rekommenderade. Vid en överdosering ska patienten 
övervakas noga och symtomen behandlas. 
Det finns inget särskilt motgift, men serumnivåerna av IgG kan återställas genom administrering av 
IVIg.  
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Immunsuppressiva medel, selektiva immunsuppressiva medel, ATC-kod: 
L04AA41. 
Verkningsmekanism 
Imlifidas är ett cysteinproteas som härstammar från det immunglobulinnedbrytande enzymet (bryter 
ner IgG) i Streptococcus pyogenes som klyver de tunga kedjorna i alla humana IgG-klasser men inga 
andra immunglobuliner. Klyvningen av IgG leder till eliminering av Fc-beroende effektorfunktioner, 
inklusive CDC och antikroppsberoende cellmedierad cytotoxicitet (ADCC). Genom att alla IgG klyvs 
sänker imlifidas DSA-nivån och möjliggör på så sätt transplantation.  
Farmakodynamisk effekt 
Kliniska studier har visat att IgG klyvs inom några timmar efter administrering av imlifidas 
0,25 mg/kg. Ingen tidig ökning av plasma-IgG på grund av reflux av oklyvt IgG från det 
extravaskulära utrymmet har observerats, vilket tyder på att imlifidas inte bara klyver plasma-IgG utan 
allt IgG, inklusive extravaskulärt IgG. Endogent IgG börjar komma tillbaka 1-2 veckor efter 
administreringen av imlifidas och fortsätter att öka under några veckor därefter. 
Det ska noteras att turbidimetri-/nefelometrimetoder, som ofta används på sjukhus för mätning av 
total-IgG, inte skiljer mellan olika IgG-fragment som genereras efter imlifidasbehandling och därför 
inte kan användas för att utvärdera behandlingseffekten.  
Klinisk effekt och säkerhet 
I tre öppna, enarmade, 6-månaders kliniska studier utvärderades doseringsregimen, effekten och 
säkerheten hos imlifidas som behandling före transplantation för att minska donatorspecifikt IgG och 
8 
 
 
 
 
 
 
 
 
 
 
 
 
 
 
 
 
 
göra det möjligt för högsensitiserade patienter att bli aktuella för njurtransplantation. 46 patienter i 
åldern 20–73 år transplanterades, alla med diagnosen terminal njursvikt (ESRD) i dialys. Av dessa var 
21 (46 %) kvinnor och 25 (54 %) män. Samtliga patienter var sensitiserade. 41 (89 %) var 
högsensitiserade (cPRA ≥ 80 %), varav 33 (72 %) hade cPRA ≥ 95 %. Alla patienter med positivt 
korstest före behandling med imlifidas konverterade till negativt inom 24 timmar. PKPD-modellering 
visade att ett korstest sannolikt blir negativt för 96 % av patienterna 2 timmar efter administrering av 
0,25 mg/kg imlifidas, och efter 6 timmar visar minst 99,5 % av patienterna sannolikt ett negativt 
resultat på korstest. Samtliga patienter var i livet efter 6 månader, med en njurtransplantatöverlevnad 
på 93 %. Njurfunktionen låg inom det förväntade intervallet för njurtransplanterade patienter, med en 
beräknad glomerulär filtreringshastighet (eGFR) på >30 ml/min/1,73 m2 vid 6 månader hos 90 % av 
patienterna.  
Studie 03 utvärderade säkerhet och effekt av imlifidas vid olika doseringsregimer före 
njurtransplantation hos patienter med ESRD. I studien behandlades 10 patienter med en enkeldos på 
0,25 (n = 5) eller 0,5 (n = 5) mg/kg imlifidas och transplanterades. Av dessa var 7 patienter 
DSA-positiva och 6 patienter hade ett positivt korstest före imlifidasbehandlingen. DSA minskade hos 
alla 7 patienterna och alla positiva korstester hade konverterat till negativa efter behandlingen. Alla 10 
patienterna transplanterades framgångsrikt och hade en fungerande njure efter 6 månader. Av de 10 
patienterna hade 8 eGFR > 30 ml/min/1,73 m2. Patienterna fick immunsuppressiv behandling med 
bland annat kortikosteroider, kalcineurinhämmare, mykofenolatmofetil och IVIg. Tre patienter 
uppvisade AMR under studien men  inget fall ledde till transplantatförlust. 
Studie 04 utvärderade effekt och säkerhet av imlifidas hos patienter som var hög-HLA-sensitiserade. 
17 patienter inkluderades och behandlades med en enkeldos på 0,24 mg/kg. 15 (88 %) patienter var 
DSA-positiva och 14 (82 %) patienter hade ett positivt korstest före imlifidasbehandlingen. DSA sjönk 
till nivåer som var godtagbara för transplantation hos alla patienter, och alla patienter transplanterades 
inom några få timmar efter imlifidasbehandlingen. 16 av de 17 patienterna hade en fungerande njure 
vid 6 månader och 15 (94 %) hade eGFR >30 ml/min/1,73 m2. Två patienter uppvisade AMR men 
inget fall ledde till transplantatförlust. Patienterna fick immunsuppressiv behandling med bland annat 
kortikosteroider, kalcineurinhämmare, mykofenolatmofetil, alemtuzumab och IVIg. 
Studie 06 utvärderade effekt och säkerhet av imlifidas när det gällde att ta bort DSA och omvandla ett 
positivt korstest till negativt hos högsensitiserade patienter så att de kunde genomgå transplantation. 
Alla patienter i studien stod på väntelista för njurtransplantation och hade ett positivt korstest mot sin 
tillgängliga donator innan de inkluderades i studien (inklusive 2 patienter med bekräftat positivt 
T-cells-CDC-korstest). 18 patienter fick hela dosen med 0,25 mg/kg imlifidas, varav 3 fick 2 doser 
med 12-13 timmars mellanrum, vilket ledde till klyvning av IgG och omvandling av ett positivt 
korstest till ett negativt hos alla patienter. 57 % av de analyserade patienterna uppvisade 
korstestomvandling inom 2 timmar, och 82 % inom 6 timmar. Alla patienter transplanterades 
framgångsrikt och 16 (89 %) hade en fungerande njure efter 6 månader (inklusive de 2 patienter som 
hade ett bekräftat positivt T-cells-CDC-korstest). 15 (94 %) av patienterna hade 
eGFR > 30 ml/min/1,73 m2. Patienterna fick immunsuppressiv behandling med bland annat 
kortikosteroider, kalcineurinhämmare, mykofenolatmofetil, rituximab, IVIg och alemtuzumab eller 
häst-anti-tymocytglobulin. Sju patienter uppvisade aktiv AMR och en patient hade subklinisk AMR. 
Inget av dessa fall ledde till transplantatförlust.  
Äldre 
Tre patienter i åldern 65 år eller äldre fick imlifidas före njurtransplantation i kliniska studier. 
Säkerhets- och effektutfallen för dessa patienter överensstämde med utfallen för hela 
studiepopulationen med avseende på patient- och transplantationsöverlevnad, njurfunktion och akut 
avstötning. 
9 
 
 
 
 
 
 
Pediatrisk population 
Europeiska läkemedelsmyndigheten har senarelagt kravet att skicka in studieresultat för imlifidas för 
en eller flera grupper av den pediatriska populationen för njurtransplantation (information om 
pediatrisk användning finns i avsnitt 4.2). 
Detta läkemedel har godkänts enligt reglerna om ”villkorat godkännande för försäljning”. Detta 
innebär att det ska inkomma ytterligare evidens för detta läkemedel.  
Europeiska läkemedelsmyndigheten går igenom ny information om detta läkemedel minst en gång om 
året och uppdaterar denna produktresumé när så behövs. 
5.2  Farmakokinetiska egenskaper 
Farmakokinetiken för imlifidas var jämförbar mellan friska frivilliga och patienter med ESRD. 
Exponeringen för imlifidas ökade proportionellt efter en enda intravenös 15-minutersinfusion på 
0,12 till 0,50 mg/kg kroppsvikt. 
Maxkoncentrationen (Cmax) av imlifidas observerades när eller strax efter att infusionen avslutades, 
med ett medelvärde på 5,8 (4,2-8,9) µg/ml efter en dos på 0,25 mg/kg. Elimineringen av imlifidas 
kännetecknades av en initial fördelningsfas med en halveringstid på 1,8 (0,6-3,6) timmar och en 
långsammare elimineringsfas med en medelhalveringstid på 89 (60-238) timmar. Medelclearance (CL) 
var 1,8 (0,6-7.9) ml/h/kg och distributionsvolymen (Vz) var 0,20 (0,06-0,55) l/kg under 
elimineringsfasen. 
5.3  Prekliniska säkerhetsuppgifter 
Icke-kliniska data visar ingen särskild risk för människor baserat på studier av toxicitet vid upprepad 
dosering på kaniner och hundar och en studie av embryo-/fosterutveckling hos kaniner. På grund av 
den snabba och omfattande utvecklingen av anti-imlifidasantikroppar och toxiciteten efter upprepade 
administreringar har ingen studie av fertilitet och tidig embryoutveckling gått att genomföra. Ingen 
toxicitet för reproduktionsorganen observerades vid studier med upprepad dosering, men ingen 
fullständig studie av den potentiella effekten av imlifidas på manliga och kvinnliga 
reproduktionsorgan har gjorts. Inga studier av pre- eller postnatal toxicitet har genomförts. Inga 
genotoxiska studier har genomförts eftersom den aktiva substansen är ett protein och sannolikt inte 
interagerar direkt med DNA eller annat kromosommaterial.  
6. 
FARMACEUTISKA UPPGIFTER 
6.1  Förteckning över hjälpämnen 
Mannitol 
Polysorbat 80 
Trometamol  
Dinatrium-EDTA-dihydrat  
Saltsyra (för pH-justering) 
6.2 
Inkompatibiliteter 
Detta läkemedel får inte blandas med andra läkemedel förutom de som nämns i avsnitt 6.6. 
6.3  Hållbarhet 
Oöppnad injektionsflaska 
18 månader 
Efter beredning  
10 
 
 
 
 
 
 
 
 
 
 
 
 
 
 
 
 
Den beredda lösningen ska omedelbart överföras från injektionsflaskan till infusionspåsen. 
Efter spädning  
Kemisk och fysikalisk stabilitet vid användning efter beredning och spädning har visats i 24 timmar 
vid 2-8 °C och i 4 timmar vid 25 °C under denna period. 
Mikrobiologiskt sett bör produkten användas omedelbart, såvida inte metoden för beredning och 
spädning utesluter risken för mikrobiell kontaminering.  
Om lösningen inte används omedelbart ansvarar användaren för förvaringsförhållanden vid 
användning. Lösningen ska förvaras skyddad från ljus. 
6.4  Särskilda förvaringsanvisningar 
Förvaras i kylskåp (2-8 °C). 
Får ej frysas. 
Förvaras i originalförpackningen. Ljuskänsligt. 
Förvaringsanvisningar för läkemedlet efter beredning eller spädning finns i avsnitt 6.3. 
6.5  Förpackningstyp och innehåll  
Idefirix levereras i en injektionsflaska (typ I-glas) med propp (bromobutylgummi) och lock 
(aluminium). 
Förpackningar med 1 injektionsflaska eller 2 x 1 injektionsflaska. 
6.6  Särskilda anvisningar för destruktion och övrig hantering 
Beredning av pulver  
För in 1,2 ml sterilt vatten för injektionsvätskor i injektionsflaskan med Idefirix. Var noga med att 
rikta vattnet mot glasväggen och inte mot pulvret. 
Rotera injektionsflaskan försiktigt i minst 30 sekunder för att lösa upp pulvret helt. Skaka inte på 
flaskan för att undvika risk för skumbildning. Flaskan innehåller nu imlifidas 10 mg/ml och upp till 
1,1 ml av lösningen kan dras upp. 
Den beredda lösningen ska vara klar och färglös. Använd inte lösningen om den innehåller partiklar 
eller är missfärgad. Det rekommenderas att den beredda lösningen omedelbart förs över från 
injektionsflaskan till infusionspåsen. 
Beredning av infusionslösningen 
Tillsätt långsamt rätt mängd färdigberedd imlifidaslösning till en infusionspåse som innehåller 50 ml 
natriumklorid 9 mg/ml (0,9 %), lösning för infusion. Vänd upp och ner på infusionspåsen flera gånger 
så att lösningen blandas väl. Infusionspåsen ska skyddas mot ljus. Ett infusionsset med ett sterilt, icke-
pyrogent, lågproteinbindande inline-filter (porstorlek 0,2 μm) måste användas. För mer information 
om administrering, se avsnitt 4.2. 
Innan lösningen för infusion används ska den inspekteras visuellt för kontroll av partiklar eller 
missfärgning. Kassera lösningen om partiklar eller missfärgning syns.  
11 
 
 
 
 
 
 
 
 
 
 
 
 
 
 
 
 
 
 
 
 
 
 
Bortskaffande 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Hansa Biopharma AB  
P.O. Box 785 
220 07 Lund  
Sverige 
8. 
NUMMER PÅ GODKÄNNANDE FÖR FÖRSÄLJNING  
EU/1/20/1471/001 
EU/1/20/1471/002 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för första godkännandet: 25 augusti 2020 
Datum för den senaste förnyelsen: 15 juli 2022 
10.  DATUM FÖR ÖVERSYN AV PRODUKTRESUMÉN 
Detaljerad information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
12 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
E. 
TILLVERKARE AV DEN (DE) AKTIVA SUBSTANSEN 
(SUBSTANSERNA) AV BIOLOGISKT URSPRUNG OCH TILLVERKARE 
SOM ANSVARAR FÖR FRISLÄPPANDE AV TILLVERKNINGSSATS 
VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING 
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET 
SÄRSKILD SKYLDIGHET ATT VIDTA ÅTGÄRDER EFTER 
GODKÄNNANDE FÖR FÖRSÄLJNING FÖR VILLKORAT 
GODKÄNNANDE FÖR FÖRSÄLJNING 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE AV DEN (DE) AKTIVA SUBSTANSEN (SUBSTANSERNA) AV 
BIOLOGISKT URSPRUNG OCH TILLVERKARE SOM ANSVARAR FÖR 
FRISLÄPPANDE AV TILLVERKNINGSSATS 
Namn och adress till tillverkare av aktiv(a) substans(er) av biologiskt ursprung 
Biotechnologines farmacijos centras Biotechpharma UAB 
Mokslininku street 4 
LT-08412 Vilnius 
Litauen 
Namn och adress till tillverkare som ansvarar för frisläppande av tillverkningssats 
Biotechnologines farmacijos centras Biotechpharma UAB 
Mokslininku street 4 
LT-08412 Vilnius 
Litauen 
Propharma Group The Netherlands B.V. 
Schipholweg 59 
2316 ZL, Leiden 
Nederländerna 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Läkemedel som med begränsningar lämnas ut mot recept (se bilaga I: Produktresumé, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i artikel 9 i 
förordning (EG) nr 507/2006, och i enlighet med denna ska Innehavaren av godkännandet för 
försäljning lämna in periodiska säkerhetsrapporter för detta läkemedel var sjätte månad. 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats. 
Innehavaren av godkännandet för försäljning ska lämna in den första periodiska 
säkerhetsrapporten för detta läkemedel inom 6 månader efter godkännandet. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
14 
 
 
 
 
 
 
 
 
 
 
 
 
 
 
 
 
 
 
 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
• 
Skyldighet att vidta åtgärder efter godkännande för försäljning  
Innehavaren av godkännandet för försäljning ska inom den angivna tidsramen vidta nedanstående 
åtgärder: 
Beskrivning 
Effektstudie efter att läkemedlet godkänts (PAES): för att ytterligare undersöka 
den långsiktiga transplantatöverlevnaden hos patienter som genomgått 
njurtransplantation efter administrering av Idefirix. Innehavaren av godkännande 
för försäljning ska genomföra och lämna in resultat från en uppföljande 
förlängningsstudie i form av en 5-årig observationsstudie. 
Förfallodag 
December 
2030 
E.  SÄRSKILD SKYLDIGHET ATT VIDTA ÅTGÄRDER EFTER GODKÄNNANDE FÖR 
FÖRSÄLJNING FÖR VILLKORAT GODKÄNNANDE FÖR FÖRSÄLJNING 
Då detta är ett ”villkorat godkännande för försäljning” enligt artikel 14-a i förordning (EG) 
nr 726/2004, ska innehavaren av godkännandet för försäljning, inom den fastställda tidsfristen, 
fullgöra följande åtgärder: 
Beskrivning 
För att bekräfta långtidseffekten av Idefirix hos högsensitiserade vuxna 
njurtransplantationspatienter med positivt korstest mot en tillgänglig avliden 
donator bör innehavaren lämna in resultat från en prospektiv, uppföljande 
långtidsobservationsstudie för att utvärdera den långsiktiga 
transplantatöverlevnaden hos patienter som behandlas med imlifidas före 
njurtransplantation. 
För att bekräfta den långtidseffekt och säkerhetav Idefirix hos högsensitiserade 
vuxna njurtransplantationspatienter med positivt korstest mot en tillgänglig 
avliden donator ska innehavaren av godkännande för försäljning genomföra och 
lämna in resultat från en kontrollerad, öppen studie efter godkännande för 
försäljning som undersöker ettårsöverlevnadsfrekvensen hos 
njurtransplantationspatienter med positivt korstest mot en tillgänglig avliden 
donator efter desensitisering med imlifidas. 
Förfallodag 
December 
2023 
December 
2025 
15 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Idefirix 11 mg pulver till koncentrat till infusionsvätska, lösning 
imlifidas 
2. 
DEKLARATION AV AKTIV(A) SUBSTANS(ER) 
Varje injektionsflaska innehåller 11 mg imlifidas. 
Efter beredning och spädning innehåller 1 ml lösning 10 mg imlifidas.  
3. 
FÖRTECKNING ÖVER HJÄLPÄMNEN 
Mannitol, polysorbat 80, trometamol, dinatrium-EDTA-dihydrat och saltsyra. 
4. 
LÄKEMEDELSFORM OCH FÖRPACKNINGSSTORLEK 
Pulver till koncentrat till infusionsvätska, lösning. 
1 injektionsflaska  
2 injektionsflaskor 
5. 
ADMINISTRERINGSSÄTT OCH ADMINISTRERINGSVÄG(AR) 
Intravenös användning efter beredning och spädning. 
Läs bipacksedeln före beredning och användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
9. 
SÄRSKILDA FÖRVARINGSANVISNINGAR 
Förvaras i kylskåp. 
Får ej frysas. 
Förvaras i originalförpackningen. Ljuskänsligt. 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11.  NAMN PÅ OCH ADRESS TILL INNEHAVAREN AV GODKÄNNANDE FÖR 
FÖRSÄLJNING 
Hansa Biopharma AB  
220 07 Lund, Sverige  
12.  NUMMER PÅ GODKÄNNANDE FÖR FÖRSÄLJNING  
EU/1/20/1471/001 
EU/1/20/1471/002 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17. 
UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
18. 
PC 
SN 
NN 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
ETIKETT PÅ INJEKTIONSFLASKA 
1. 
LÄKEMEDLETS NAMN OCH ADMINISTRERINGSVÄG 
Idefirix 11 mg pulver till koncentrat 
imlifidas 
i.v. 
2. 
ADMINISTRERINGSSÄTT 
Intravenös användning efter beredning och spädning. 
3. 
UTGÅNGSDATUM 
Utg.dat. 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
11 mg 
6. 
ÖVRIGT 
20 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
21 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Idefirix 11 mg pulver till koncentrat till infusionsvätska, lösning 
imlifidas 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen.  
Om du har ytterligare frågor, vänd dig till läkare.  
Om du får biverkningar, tala med läkare. Detta gäller även eventuella biverkningar som inte 
nämns i denna information. Se avsnitt 4. 
I denna bipacksedel finns information om följande: 
1.  Vad Idefirix är och vad det används för  
2.  Vad du behöver veta innan du får Idefirix  
3.  Hur du använder Idefirix 
4.  Eventuella biverkningar  
5.  Hur Idefirix ska förvaras 
6.  Förpackningens innehåll och övriga upplysningar 
1. 
Vad Idefirix är och vad det används för 
Idefirix innehåller den aktiva substansen imlifidas, som tillhör en grupp läkemedel som kallas 
immunsuppressiva medel. Det ges före din njurtransplantation för att förhindra att immunsystemet 
(kroppens försvar) stöter bort den donerade njuren. 
Idefirix verkar genom att bryta ner en typ av antikropp i kroppen som kallas immunglobulin G (IgG) 
och som deltar i att förstöra ”främmande” eller skadliga ämnen. 
Imlifidas är ett protein från bakterien Streptococcus pyogenes. 
2. 
Vad du behöver veta innan du får Idefirix  
Du får inte ges Idefirix 
- 
om du är allergisk mot imlifidas eller något annat innehållsämne i detta läkemedel (anges i 
avsnitt 6) 
om du har en svår infektion 
om du har blodsjukdomen trombotisk trombocytopen purpura (TTP), som leder till att 
blodproppar bildas i små blodkärl i hela kroppen. 
- 
- 
Varningar och försiktighet  
Infusionsreaktioner 
Idefirix innehåller ett protein och kan orsaka allergiska reaktioner hos vissa patienter. Du kommer att 
få läkemedel för att minska risken för en allergisk reaktion. Om du under infusionen (”droppet”) får 
symtom på en allergisk reaktion, till exempel svåra hudutslag, andnöd, värmekänsla eller 
blodvallningar, kan infusionen behöva ske långsammare eller stoppas. När symtomen försvinner eller 
går tillbaka kan infusionen återupptas. 
22 
 
 
 
 
 
 
 
 
 
 
 
 
 
 
 
 
Infektioner 
IgG är viktigt för att skydda mot infektioner, och eftersom Idefirix bryter ner IgG kommer du att få 
antibiotika för att minska risken för infektioner. 
Antikroppsmedierad avstötning (AMR)  
Din kropp producerar nya IgG-antikroppar som kan angripa den transplanterade njuren. Din läkare 
kommer att övervaka dig noga och du får läkemedel för att minska risken för avstötning. 
Barn och ungdomar 
Ge inte Idefirix till barn och ungdomar under 18 år. Läkemedlet har inte studerats i denna åldersgrupp. 
Andra läkemedel och Idefirix 
Tala om för läkare om du använder, nyligen har använt eller kan tänkas använda andra läkemedel. 
Idefirix kan påverka hur vissa läkemedel verkar, och dosen av dessa kan behöva justeras.  
Eftersom Idefirix bryter ner IgG kan det hända att IgG-baserade läkemedel inte verkar om de ges 
samtidigt med Idefirix. Detta gäller bland annat följande läkemedel:  
- 
- 
basiliximab (används för att förhindra avstötning av njurtransplantat) 
rituximab (används för att behandla olika cancertyper såsom non-Hodgkin-lymfom och kronisk 
lymfatisk leukemi och inflammatoriska systemsjukdomar såsom reumatoid artrit) 
alemtuzumab (används för att behandla en form av multipel skleros) 
adalimumab (används för att behandla inflammatoriska systemsjukdomar såsom reumatoid 
artrit, ankyloserande spondylit, psoriasis, Crohns sjukdom och ulcerös colit) 
denosumab (används för att behandla osteoporos) 
belatacept (används för att förhindra avstötning av njurtransplantat) 
etanercept (används för att behandla inflammatoriska systemsjukdomar såsom reumatoid artrit, 
psoriasisartrit, ankyloserande spondylit och psoriasis) 
kanin-anti-tymocytglobulin (rATG) (används för att förhindra avstötning av njurtransplantat) 
intravenöst immunglobulin (IVIg) (används för att öka onormalt låga immunglobulinnivåer i 
blodet eller behandla inflammatoriska systemsjukdomar såsom Guillain-Barrés syndrom, 
mukokutant lymfkörtelsyndrom och kronisk inflammatorisk demyeliniserande polyneuropati). 
- 
- 
- 
- 
- 
- 
- 
Graviditet och amning 
Idefirix rekommenderas inte under graviditeten. 
Tala genast med läkare om du tror att du kan vara gravid. 
Det är inte känt om Idefirix passerar över i bröstmjölken. Du ska inte amma om du behandlas med 
Idefirix. 
Idefirix innehåller natrium  
Detta läkemedel innehåller mindre än 1 mmol natrium (23 mg) per dos och är således näst intill 
”natriumfritt”. 
3. 
Hur du använder Idefirix 
Idefirix skrivs ut av en läkare med erfarenhet av njurtransplantation och läkemedlet är avsett att 
användas på sjukhus. Läkemedlet ges genom infusion i en ven under ungefär 15 minuter.  
Sjukvårdspersonalen räknar ut rätt dos baserat på din vikt. Idefirix ges vanligen som en enkeldos, men 
läkaren kan välja att även ge en andra dos före transplantationen.  
Information till hälso- och sjukvårdspersonal om dosberäkning, beredning och infusion av Idefirix 
finns i slutet av denna bipacksedel. 
23 
 
 
 
 
 
 
 
 
 
 
 
 
 
Om du har fått för stor mängd av Idefirix 
Du övervakas noga under och efter infusionen. Sjukvårdspersonalen kommer att kontrollera eventuella 
biverkningar. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem.  
Tala genast med läkare om du lägger märke till något av följande: 
- 
Tecken på infektion, såsom feber, frossa, hosta, svaghetskänsla eller allmän sjukdomskänsla 
(mycket vanligt – kan förekomma hos fler än 1 av 10 användare). 
Tecken på infusionsreaktion, såsom svåra hudutslag, andnöd, värmekänsla, blodvallningar 
(flushing) (vanligt – kan förekomma hos upp till 1 av 10 användare).  
Muskelsmärta eller trötthet (symtom på myalgi) (vanligt – kan förekomma hos upp till 1 av 10 
användare). 
- 
- 
Övriga biverkningar är bland annat följande: 
Vanliga (kan förekomma hos upp till 1 av 10 användare): 
- 
Infektioner: lunginfektion (lunginflammation), infektioner i blodet (sepsis), infektion i buken, 
övre luftvägsinfektion, adenovirusinfektion, parvovirusinfektion, urinvägsinfektion, influensa, 
sårinfektion, postoperativ sårinfektion, infektion på kateterstället 
Transplantatavstötning (IgG-antikroppar försöker stöta bort donatornjuren och du kan känna 
allmänt obehag) 
Högt eller lågt blodtryck (symtom på lågt blodtryck kan vara yrsel och symtom på högt 
blodtryck kan vara huvudvärk)  
Lågt antal röda blodkroppar (anemi) 
Yrsel vid ändrad kroppsställning, t.ex. när man reser sig 
Huvudvärk 
Brustna blodkärl i ögat 
Nedsatt syn 
Ökad hjärtfrekvens 
Smärta vid infusionsstället 
Förhöjda leverenzymnivåer (ses i blodprover) 
- 
- 
- 
- 
- 
- 
- 
- 
- 
- 
Rapportering av biverkningar 
Om du får biverkningar, tala med läkare. Detta gäller även eventuella biverkningar som inte nämns i 
denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Idefirix ska förvaras 
Förvara detta läkemedel utom syn- och räckhåll för barn. Idefirix förvaras på sjukhusapoteket. 
Används före utgångsdatum, som anges på injektionsflaskans etikett och kartong efter ”Utg.dat.” eller 
”EXP”. Utgångsdatumet är den sista dagen i angiven månad. 
Förvaras i kylskåp (2-8 °C). Får ej frysas. Förvaras i originalförpackningen. Ljuskänsligt.  
Kemisk och fysikalisk stabilitet vid användning efter beredning och spädning har visats i 24 timmar 
vid 2-8 °C och i 4 timmar vid 25 °C under denna period. 
Använd inte detta läkemedel om du ser partiklar eller missfärgning efter beredning. 
24 
 
 
 
 
 
 
 
 
 
 
 
 
 
 
Läkemedel ska inte kastas i avloppet. Fråga apotekspersonalen hur man kastar läkemedel som inte 
längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration  
- 
Den aktiva substansen är imlifidas. Varje injektionsflaska innehåller 11 mg imlifidas. Efter 
beredning och spädning innehåller 1 ml lösning 10 mg imlifidas.  
Övriga ingredienser är mannitol, polysorbat 80, trometamol, dinatrium-EDTA-dihydrat och 
saltsyra (för pH-justering). Se avsnitt 2 ”Idefirix innehåller natrium”. 
Läkemedlets utseende och förpackningsstorlekar 
- 
Idefirix levereras i en injektionsflaska av glas som innehåller ett pulver till koncentrat till 
infusionsvätska, lösning (pulver till koncentrat). Pulvret är en vit frystorkad kaka. 
Förpackningarna innehåller 1 eller 2 injektionsflaskor. 
- 
- 
Innehavare av godkännande för försäljning  
Hansa Biopharma AB  
Box 785 
220 07 Lund  
Sverige 
Tillverkare 
Biotechnologines farmacijos centras Biotechpharma UAB 
Mokslininku street 4 
LT-08412 Vilnius 
Litauen 
Propharma Group The Netherlands B.V. 
Schipholweg 59 
2316 ZL, Leiden 
Nederländerna 
Denna bipacksedel ändrades senast  
Detta läkemedel har godkänts enligt reglerna om ”villkorat godkännande för försäljning”. Detta 
innebär att det väntas komma fler uppgifter om läkemedlet.  
Europeiska läkemedelsmyndigheten går igenom ny information om detta läkemedel minst en gång om 
året och uppdaterar denna bipacksedel när så behövs. 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu 
------------------------------------------------------------------------------------------------------------------------ 
Följande uppgifter är endast avsedda för hälso- och sjukvårdspersonal: 
Beredning av pulver 
För in 1,2 ml sterilt vatten för injektionsvätskor i injektionsflaskan med Idefirix. Var noga med att 
rikta vattnet mot glasväggen och inte mot pulvret. 
Rotera injektionsflaskan försiktigt i minst 30 sekunder så att pulvret löses upp helt. Skaka inte på 
flaskan för att undvika risk för skumbildning. Flaskan innehåller nu imlifidas 10 mg/ml och upp till 
1,1 ml av lösningen kan dras upp. 
25 
 
 
 
 
 
 
  
 
 
 
 
 
 
 
 
Den beredda lösningen ska vara klar och färglös. Använd inte lösningen om den innehåller partiklar 
eller är missfärgad. Det rekommenderas att den beredda lösningen omedelbart förs över från 
injektionsflaskan till infusionspåsen. 
Beredning av infusionslösningen  
Tillsätt långsamt rätt mängd färdigberedd imlifidaslösning till en infusionspåse som innehåller 50 ml 
natriumklorid 9 mg/ml (0,9 %), lösning för infusion. Vänd upp och ner på infusionspåsen flera gånger 
så att lösningen blandas väl. Infusionspåsen ska skyddas mot ljus. 
Innan lösningen för infusion används ska den inspekteras visuellt för kontroll av partiklar eller 
missfärgning. Kassera lösningen om partiklar eller missfärgning syns.  
Administrering  
Hela den fullständigt utspädda infusionen ska administreras under 15 minuter genom ett infusionsset 
och ett sterilt, icke-pyrogent, lågproteinbindande inline-filter (porstorlek 0,2 μm). I slutet av 
infusionen säkerställer sköljning av slangen med natriumklorid 9 mg/ml (0,9 %) lösning för infusion 
att patienten får hela dosen. Spara inte oanvänd infusionslösning för senare användning. 
26 
 
 
 
 
 
 
