EMA/56994/2015  
EMEA/H/C/002066 
Sammanfattning av EPAR för allmänheten 
Ikervis 
ciklosporin (ciclosporin) 
Detta är en sammanfattning av det offentliga europeiska utredningsprotokollet (EPAR) för Ikervis. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Ikervis ska användas. 
Praktisk information om hur Ikervis ska användas finns i bipacksedeln. Du kan också kontakta din 
läkare eller apotekspersonal. 
Vad är Ikervis och vad används det för? 
Ikervis är ett läkemedel som används för att behandla svår keratit, en inflammation i kornea 
(hornhinnan, den genomskinliga hinnan på ögats framsida) hos vuxna patienter med kroniskt torra 
ögon. Det används när behandling med artificiell tårvätska (tårersättningsmedel) inte är tillräckligt för 
att förbättra tillståndet. 
Ikervis innehåller den aktiva substansen ciklosporin. 
Hur används Ikervis? 
Ikervis är receptbelagt och behandling får bara sättas in av sjukvårdspersonal som utbildats i 
oftalmologi (ögonläkemedel). 
Läkemedlet finns som endos-ögondroppar och den rekommenderade dosen är en droppe varje dag i 
varje påverkat öga vid sängdags. Läkaren ska bekräfta behovet av fortsatt behandling minst var 6:e 
månad. Om andra ögondroppar används måste de olika läkemedlen ges med minst 15 minuters 
mellanrum. Ikervis ska ges sist. 
Mer information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
 
 
  
 
 
 
Hur verkar Ikervis? 
Hos patienter med kroniskt torra ögon produceras antingen inte tillräckligt med tårvätska för att skapa 
den skyddande filmen av vätska som normalt täcker ögats yta, eller så gör avvikelser i tårvätskan att 
den torkar ut för snabbt. Utan tillräckligt skydd genom tårvätskan kan kornea bli skadad och 
inflammerad (keratit), vilket till slut kan leda till sår, infektioner och nedsatt syn. 
Den aktiva substansen i Ikervis, ciklosporin, verkar på celler i immunsystemet (kroppens naturliga 
försvar) som medverkar i processerna som orsakar inflammation. Att applicera det direkt i ögat 
minskar inflammationen och skadan där men begränsar dess effekter på andra ställen i kroppen. 
Vilken nytta med Ikervis har visats i studierna? 
Nyttan med Ikervis har påvisats i en huvudstudie på 246 patienter med svårt kroniskt torra ögon, där 
Ikervis jämfördes med vehikeln (samma ögondroppsberedning men utan någon aktiv substans). 
Huvudmåttet på effekt var andelen patienter vars tillstånd svarade på behandling efter sex månader, 
uppmätt i form av en kombination av skada på kornea och en poäng för symtomnivån, inräknat 
obehag och smärta. Cirka 29 procent (44 av 154) av dem som fick Ikervis svarade, jämfört med 
23 procent (21 av 91) som fick vehikeln. Andelen patienter som svarade på behandling var därför 
liknande i de två grupperna, men när endast skadan på kornea beaktades var Ikervis signifikant bättre 
än vehikeln när det gällde att minska den. Halten av HLA-DR (ett mått på inflammation i ögonceller) 
var också lägre hos patienter som använde Ikervis jämfört med den overksamma behandlingen. 
Vilka är riskerna med Ikervis? 
De vanligaste biverkningarna som orsakas av Ikervis (kan uppträda hos fler än 1 av 10 personer) är 
smärta och irritation i ögat; andra vanliga biverkningar är lakrimation (kraftigt ökat tårflöde), okulär 
hyperemi (röda ögon) och erytem (rodnad) på ögonlocken. Dessa symtom är vanligtvis kortvariga och 
uppstår samtidigt som ögondropparna används. En fullständig förteckning över biverkningar som 
rapporterats för Ikervis finns i bipacksedeln. 
Läkemedlet får inte ges till patienter som har eller som misstänks ha en infektion i ögat eller i 
vävnaderna runt omkring ögat. En fullständig förteckning över restriktioner finns i bipacksedeln. 
Varför godkänns Ikervis? 
Kommittén för humanläkemedel (CHMP) fann att nyttan med Ikervis är större än riskerna och 
rekommenderade att Ikervis skulle godkännas för försäljning i EU. Även om inte Ikervis hade visat sig 
vara bättre än vehikeln när det gäller att förbättra symtom såsom obehag och smärta, fanns det 
belägg för att det kunde minska inflammationen och skadan i kornea i samband med keratit. CHMP 
fann att detta var kliniskt betydelsefullt, eftersom inget av de tillgängliga läkemedlen som används vid 
tillståndet har visat sig minska skadan på ögats yta, och kan hjälpa till att förhindra sjukdomens 
utveckling. När det gäller säkerheten tolererades läkemedlet väl, med främst kortvariga effekter på 
ögat samtidigt som ögondropparna används; risken för effekter på kroppen som helhet ansågs vara 
liten. 
Vad görs för att garantera säker och effektiv användning av Ikervis? 
En riskhanteringsplan har tagits fram för att se till att Ikervis används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Ikervis. 
Där anges också lämpliga försiktighetsåtgärder som vårdpersonal och patienter ska vidta. 
Ikervis  
EMA/56994/2015 
Page 2/3 
 
 
 
I sammanfattningen av riskhanteringsplanen finns mer information. 
Mer information om Ikervis 
Den 19 mars 2015 beviljade Europeiska kommissionen ett godkännande för försäljning av Ikervis som 
gäller i hela EU.  
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Ikervis finns i bipacksedeln (ingår också i EPAR). Du kan också kontakta din läkare 
eller apotekspersonal. 
Denna sammanfattning uppdaterades senast 04-2015. 
Ikervis  
EMA/56994/2015 
Page 3/3 
 
 
 
