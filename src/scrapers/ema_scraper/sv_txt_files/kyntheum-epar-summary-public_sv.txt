EMA/332657/2017 
EMEA/H/C/003959 
Sammanfattning av EPAR för allmänheten 
Kyntheum 
brodalumab 
Detta är en sammanfattning av det offentliga europeiska utredningsprotokollet (EPAR) för Kyntheum. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Kyntheum ska användas. 
Praktisk information om hur Kyntheum ska användas finns i bipacksedeln. Du kan också kontakta din 
läkare eller apotekspersonal. 
Vad är Kyntheum och vad används det för? 
Kyntheum är ett läkemedel som är avsett för behandling av plackpsoriasis, en sjukdom som ger 
upphov till röda, fjällande fläckar på huden. Det ges till vuxna med måttlig till svår sjukdom vilka 
behöver systemisk behandling (behandling med läkemedel som ges oralt eller via injektion). 
Kyntheum innehåller den aktiva substansen brodalumab. 
Hur används Kyntheum? 
Kynthium är receptbelagt och ska ges under överinseende av läkare med erfarenhet av att 
diagnostisera och behandla psoriasis. 
Kynthium finns som en injektionsvätska, lösning i förfyllda sprutor. Det ges som en injektion under 
huden. Rekommenderad dos är 210 mg som ges en gång i veckan under de första 3 veckorna och 
därefter varannan vecka. Läkaren kan besluta att behandlingen ska avbrytas om ingen förbättring ses 
efter 12-16 veckor. 
Efter instruktion kan patienterna själva injicera Kynthium om läkaren anser att det lämpligt. Mer 
information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur verkar Kynthium? 
Den aktiva substansen i Kyntheum, brodalumab, är en monoklonal antikropp, ett protein som är 
utformat för att blockera verkan av vissa substanser som kallas interleukin 17 (med tillägget A, F och 
A/F), vilka är signalbärare i kroppens immunsystem (kroppens naturliga försvar). De olika typerna av 
interleukin 17 är involverade i inflammationsprocessen som orsakar plackpsoriasis. Genom att blockera 
verkan av interleukin 17-substanser, minskar brodalumab inflammationen och symtomen som är 
associerade med sjukdomen. 
Vilken nytta med Kyntheum har visats i studierna? 
Kyntheum har visat sig vara effektivt för att behandla plackpsoriasis i 3 huvudstudier med mer än 
4 300 patienter som behövde systemisk behandling. Plackpsoriasis förbättrades mer hos patienter som 
behandlades med Kyntheum än hos de som fick placebo (overksamt behandling) eller ustekinumab 
(ett annat läkemedel mot psoriasis som är riktat mot interleukinmolekyler). 
När resultaten av de 3 studierna granskades tillsammans, hade 85 procent av patienterna som 
behandlats med Kyntheum uppnått en 75-procentig minskning av PASI-poäng (ett mått på 
sjukdomens svårighetsgrad och hur stor hudyta som är drabbad) efter 12 veckor. Detta kan jämföras 
med 6 procent av de som fick placebo och med 70 procent av patienterna som fått ustekinumab. 
Dessutom hade 79 procent av patienterna som fick Kyntheum läkt eller nästan läkt hud efter 
12 veckor, jämfört med 3 procent av patienterna som fick placebo och 70 procent av patienterna som 
fick ustekinumab. 
Data från en studie visade dessutom att nyttan med behandling med Kyntheum kvarstod vid fortsatt 
behandling i ett år. 
Vilka är riskerna med Kyntheum? 
De vanligaste biverkningarna som orsakas av Kyntheum (kan drabba upp till 1 av 100 personer) är 
ledsmärta, huvudvärk, trötthet, diarré och orofaryngeal smärta (smärta i mun och svalg). 
Kyntheum får inte ges till patienter med potentiellt allvarliga infektioner så som tuberkulos eller till 
patienter med aktiv Crohns sjukdom (en inflammatorisk tarmsjukdom). Det har förekommit rapporter 
om självmordsbeteende hos patienter som tar läkemedlet. Även om det inte finns några bevis för ett 
samband med läkemedlet, bör man inte inleda behandling med Kyntheum på patienter med tidigare 
självmordsbeteende eller tidigare depression eller ångest, förrän efter en noggrann genomgång av alla 
risker och all nytta för den patienten. Behandling med Kyntheum ska avbrytas hos patienter som visar 
nya symtom på depression eller ångest, eller om sådana symtom förvärras. 
En fullständig förteckning över biverkningar och restriktioner för Kyntheum finns i bipacksedeln. 
Varför godkänns Kyntheum? 
Även om det på senare tid har gjorts framsteg inom behandlingen av plackpsoriasis, så finns det ändå 
ett behov av nya behandlingsalternativ. Studier har visat att Kyntheum var mycket effektivt när det 
gällde att läka huden och de positiva effekterna kvarstod vid fortsatt användning. Biverkningarna är 
likartade med dem för andra läkemedel som är riktade mot interleukinmolekyler. 
CHMP fann därför att nyttan med Kyntheum är större än riskerna och rekommenderade att Kyntheum 
skulle godkännas för försäljning i EU. 
Kyntheum  
EMA/332657/2017 
Sida 2/3 
 
 
 
Vad görs för att garantera säker och effektiv användning av Kyntheum? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kyntheum har tagits med i produktresumén och 
bipacksedeln. 
Övrig information om Kyntheum 
EPAR för Kyntheum finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Kyntheum finns i 
bipacksedeln (ingår också i EPAR). Du kan också kontakta din läkare eller apotekspersonal. 
Kyntheum  
EMA/332657/2017 
Sida 3/3 
 
 
 
