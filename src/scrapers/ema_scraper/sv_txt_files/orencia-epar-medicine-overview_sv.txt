EMA/219177/2019
EMEA/H/C/000701
Orencia (abatacept)
Sammanfattning av Orencia och varför det är godkänt inom EU
Vad är Orencia och vad används det för?
Orencia är ett läkemedel som ofta används i kombination med metotrexat (ett läkemedel som verkar 
på immunsystemet) för att behandla följande sjukdomar:
 Måttlig till svår aktiv reumatoid artrit (en sjukdom i immunsystemet som orsakar skador och 
inflammation i lederna) hos vuxna som tar det i kombination med metotrexat och hos vilka andra 
läkemedel, inklusive metotrexat eller en ”tumörnekrosfaktor (TNF)-hämmare”, inte haft tillräcklig 
effekt.

Högaktiv och progressiv reumatoid artrit, använt i kombination med metotrexat hos vuxna som 
inte tidigare behandlats med metotrexat.
 Måttlig till svår aktiv polyartikulär juvenil idiopatisk artrit (en sällsynt barnsjukdom som orsakar 
inflammation i flera leder). Orencia ges till ungdomar och barn från två års ålder och uppåt hos 
vilka andra läkemedel inte haft tillräcklig effekt. Det ges i kombination med metotrexat, eller som 
enda läkemedel till patienter som inte kan ta metotrexat.

Psoriasisartrit (artrit i kombination med psoriasis, ett tillstånd som orsakar röda fjällande fläckar på 
huden) hos vuxna hos vilka behandling med andra läkemedel, inklusive metotrexat, inte haft 
tillräcklig effekt. Det ges som enda läkemedel eller i kombination med metotrexat till patienter som 
inte behöver andra läkemedel som tas genom munnen eller genom injektion för att kontrollera 
deras psoriasis.
Orencia innehåller den aktiva substansen abatacept.
Hur används Orencia?
Orencia är receptbelagt och behandling ska inledas och ske under övervakning av en specialistläkare 
med erfarenhet av diagnos och behandling av reumatoid artrit eller polyartikulär juvenil idiopatisk 
artrit.
Orencia finns som ett pulver som bereds till infusionsvätska, lösning för dropp i en ven och som 
injektionsvätska, lösning i förfyllda sprutor eller förfyllda injektionspennor för injektion under huden. 
Dosen beror på patientens vikt. Barn i åldern 2–6 år ska endast använda Orencia i förfyllda sprutor.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2019. Reproduction is authorised provided the source is acknowledged.
När Orencia ges som infusion i en ven ges det varannan vecka för de första tre doserna och därefter 
var 4:e vecka.
När Orencia injiceras under huden ges det en gång i veckan. Om det är första gången som patienten 
får Orencia vid reumatoid artrit kan den första dosen ges genom infusion. I detta fall ska den följas av 
en injektion under huden nästa dag. Därefter ges den som en injektion under huden en gång i veckan. 
Efter att ha instruerats och fått sin läkares medgivande kan patienterna eller deras vårdgivare ge 
injektionerna själva.
Om Orencia inte har verkat inom sex månader ska läkaren överväga om behandlingen bör fortsätta.
För mer information om hur du använder Orencia, läs bipacksedeln eller tala med läkare eller 
apotekspersonal.
Hur verkar Orencia?
Den aktiva substansen i Orencia, abatacept, är ett protein som undertrycker T-cellernas aktivering. T-
celler är celler i immunsystemet som medverkar i inflammationen vid reumatoid artrit, psoriasisartrit 
och polyartikulär juvenil idiopatisk artrit. T-celler aktiveras när signalmolekyler binder till receptorer på 
cellerna. Genom att binda till dessa signalmolekyler, som kallas CD80 och CD86, förhindrar abatacept 
att de aktiverar T-cellerna, vilket hjälper till att minska inflammationen och andra symtom på 
sjukdomen.
Vilken nytta med Orencia har visats i studierna?
Reumatoid artrit
I fyra huvudstudier på totalt 1 733 vuxna fann man att Orencia hade effekt vid reumatoid artrit. 
Huvudeffektmåtten var minskningen av symtomen på artrit efter behandling, liksom den fysiska 
funktionen (förmågan att utföra vardagliga sysslor) och mängden skador på lederna (bedömda med 
hjälp av röntgen).
De första två studierna innefattade 991 patienter hos vilka metotrexat inte haft tillräcklig effekt. I den 
första studien minskade sjukdomens symtom hos 61 procent (70 av 115) av patienterna som fick den 
rekommenderade dosen av Orencia som tillägg till metotrexat i 6 månader, jämfört med 35 procent 
(42 av 119) av patienterna som fick placebo (overksam behandling) som tillägg. I den andra studien 
fann man en liknande effekt för Orencia på symtomen av reumatoid artrit, samt en förbättrad fysisk 
funktion och minskad förekomst av ledskador efter ett års behandling.
Den tredje studien innefattade 391 patienter hos vilka TNF-blockerare inte haft tillräcklig effekt. Tillägg 
av Orencia till befintlig behandling ledde till minskade symtom hos 50 procent av patienterna (129 av 
256) efter 6 månader, jämfört med 20 procent av patienterna som fick placebo som tillägg (26 av 
133). Patienter som tog Orencia hade även en större förbättring av sin fysiska funktion efter sex 
månader.
I den fjärde studien jämfördes Orencia i kombination med metotrexat med Orencia som enda medel 
och metotrexat som enda medel hos 351 vuxna som inte behandlats med metotrexat (eller med andra 
biologiska medel såsom TNF-alfablockerare), men som kan ha fått andra läkemedel för behandling av 
reumatoid artrit. Vid tillägg av Orencia och metotrexat till befintlig behandling under 12 månader 
minskade symtomen hos 61 procent av patienterna (70 av 115), jämfört med 42 procent av 
patienterna som fick Orencia som enda medel (48 av 113) och 45 procent av patienterna som fick 
metotrexat som enda medel (52 av 115).
Orencia (abatacept) 
EMA/219177/2019 
Sida 2/4
I en studie på cirka 1 370 patienter med reumatoid artrit fann man även en liknande nytta både när 
Orencia gavs genom injektion under huden och när det gavs genom infusion.
Polyartikulär juvenil idiopatisk artrit
När det gäller polyartikulär juvenil idiopatisk artrit visade sig infusion med Orencia vara effektivt i en 
huvudstudie på patienter i åldrarna 6–17 år vars tidigare behandling inte haft effekt. 
Huvudeffektmåttet var hur lång tid det tog innan patientens sjukdom blossade upp igen. Alla patienter 
fick Orencia i fyra månader, efter vilket de 122 patienter vars tillstånd hade förbättrats medan de fick 
Orencia antingen bytte till placebo eller fortsatte ta Orencia. Ungefär tre fjärdedelar av patienterna tog 
också metotrexat. Under sex månader blossade sjukdomen upp hos 20 procent av patienterna som fick 
Orencia (12 av 60), jämfört med 53 procent av dem som fick placebo (33 av 62).
En ytterligare studie på 219 barn i åldern 2–17 år med polyartikulär juvenil idiopatisk artrit visade att 
Orencia som gavs genom injektion under huden producerade den förväntade halten av den aktiva 
substansen i blodet baserat på data med Orencia som gavs i en ven för andra tillstånd. Studien ledde 
också till liknande förbättringar av symtomen som dem som setts när Orencia gavs i en ven till vuxna 
och barn.
Psoriasisartrit
Orencia visade sig vara effektivt i en huvudstudie på 424 vuxna patienter med psoriasisartrit. Studien 
innefattade 259 patienter som tidigare behandlats med en TNF-alfablockerare. Hos cirka 60 procent av 
dessa patienter hade TNF-alfablockerarna inte tillräcklig effekt. Huvudeffektmåttet var en minskning av 
symtomen på minst 20 procent efter 24 veckors behandling. När Orencia gavs genom injektion under 
huden minskade symtomen hos 39 procent av patienterna (84 av 213) jämfört med 22 procent av 
patienterna (47 av 211) som fick placebo.
I en annan studie på 170 patienter med psoriasisartrit fann man att när Orencia gavs genom infusion 
vid den rekommenderade dosen minskade symtomen med minst 20 procent efter 24 veckor hos över 
47 procent av patienterna (19 av 40) jämfört med 19 procent av patienterna (8 av 42) som fick 
placebo.
Vilka är riskerna med Orencia?
De vanligaste biverkningarna som orsakas av Orencia (kan uppträda hos fler än 1 av 10 patienter) är 
övre luftvägsinfektioner (infektion i näsa och svalg).
Orencia får inte ges till patienter med svåra och okontrollerade infektioner, såsom sepsis (när bakterier 
och deras toxiner cirkulerar i blodet och börjar skada organen) eller opportunistiska infektioner 
(infektioner som uppträder hos patienter med försvagat immunsystem). En fullständig förteckning över 
biverkningar och restriktioner finns i bipacksedeln.
Varför är Orencia godkänt i EU?
Europeiska läkemedelsmyndigheten fann att Orencia hade en måttlig antiinflammatorisk effekt vid 
reumatoid artrit och att det i kombination med metotrexat minskade ledskadornas försämring och 
förbättrade den fysiska funktionen. Myndigheten fann också att Orencia skulle kunna vara ett 
värdefullt alternativ vid behandling av polyartikulär juvenil idiopatisk artrit. Orencia visade sig också 
minska symtomen på psoriasisartrit. EMA fann att fördelarna med Orencia är större än riskerna och att 
Orencia kan godkännas för försäljning i EU.
Orencia (abatacept) 
EMA/219177/2019 
Sida 3/4
Vad görs för att garantera säker och effektiv användning av Orencia?
Patienter som får Orencia får ett särskilt varningskort som förklarar att läkemedlet inte får ges till 
patienter med vissa infektioner och som uppmanar patienterna att omedelbart kontakta läkare om de 
får en infektion under behandlingen med Orencia.
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Orencia har också tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för Orencia kontinuerligt. 
Biverkningar som har rapporterats för Orencia utvärderas noggrant och nödvändiga åtgärder vidtas för 
att skydda patienterna.
Mer information om Orencia
Den 21 maj 2007 beviljades Orencia ett godkännande för försäljning som gäller i hela EU.
Mer information om Orencia finns på EMA:s webbplats ema.europa.eu/medicines/human/EPAR/orencia.
Denna sammanfattning uppdaterades senast 03-2019.
Orencia (abatacept) 
EMA/219177/2019 
Sida 4/4
