EMA/418416/2018 
EMEA/H/C/000088 
Humalog (insulin lispro) 
Sammanfattning av Humalog och varför det är godkänt inom EU 
Vad är Humalog och vad används det för? 
Humalog är en serie insulinläkemedel som används för att behandla diabetespatienter, inbegripet 
patienter med nydiagnostiserad diabetes, som behöver insulin för att hålla sin blodsockernivå under 
kontroll. 
Läkemedlen i Humalogserien innehåller den aktiva substansen insulin lispro, antingen ensamt eller i 
kombination med protamin som bidrar till att förlänga dess verkan: 
•  Humalog (100 enheter/ml): insulin lispro av standardstyrka (snabbverkande). 
•  Humalog (200 enheter/ml): insulin lispro av hög styrka (snabbverkande). 
•  Humalog Mix25 (100 enheter/ml): 25 procent insulin lispro (snabbverkande) och 75 procent insulin 
lispro-protamin (långverkande). 
•  Humalog Mix50 (100 enheter/ml): 50 procent insulin lispro (snabbverkande) och 50 procent insulin 
lispro-protamin (långverkande). 
Hur används Humalog? 
Läkemedlen i Humalogserien finns som lösningar eller suspensioner för injektion och levereras i 
injektionsflaskor, cylinderampuller eller förfyllda pennor. 
Läkemedlen ges genom injektion under huden i överarmar, lår, skinkor eller buk (mage). Humalog 
100 enheter/ml kan också ges genom kontinuerlig infusion under huden med hjälp av en insulinpump 
eller genom injektion i en ven. Humalog 200 enheter/ml, Humalog Mix25 och Humalog Mix50 ska 
aldrig ges som injektion i en ven. 
Dosen fastställs utifrån varje patients specifika behov och kan minskas hos patienter med nedsatt njur- 
eller leverfunktion. Humalog ges vanligtvis kort tid före en måltid, men kan om nödvändigt ges strax 
efter en måltid. 
Humalog (100 eller 200 enheter/ml) kan användas i kombination med ett mer långverkande insulin 
eller med sulfonureider (en grupp diabetesläkemedel som tas genom munnen). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
  
 
 
 
Patienterna kan själva injicera detta läkemedel efter att de har fått lämpliga instruktioner. 
Humalog är receptbelagt. För mer information om hur du använder Humalog, läs bipacksedeln eller 
tala med läkare eller apotekspersonal. 
Hur verkar Humalog? 
Diabetes är en sjukdom som innebär att kroppen inte producerar tillräckligt med insulin för att 
kontrollera blodsockernivån eller att kroppen inte kan använda insulin effektivt. Humalog är ett 
ersättningsinsulin som är mycket likt det insulin som produceras av kroppen. 
Den aktiva substansen i Humalog, insulin lispro, framställs med en metod som kallas rekombinant 
DNA-teknik, vilket innebär att det framställs av bakterier som har fått en gen (DNA) som gör att de 
kan producera insulin lispro. 
Skillnaden mellan humaninsulin och insulin lispro är att det senare tas upp snabbare av kroppen och 
börjar verka kort tid efter injektionen. Humalog Mix25 och Humalog Mix50 innehåller både insulin 
lispro och en mer långverkande form som kallas insulin lispro-protamin. Den senare tas upp 
långsammare och verkar därför under längre tid. 
Humalog verkar på samma sätt som naturligt insulin och hjälper sockret att komma in i cellerna från 
blodet. Genom att blodsockernivån kontrolleras minskar symtomen på och komplikationerna av 
diabetes. 
Vilka fördelar med Humalog har visats i studierna? 
Humalog undersöktes ursprungligen i åtta kliniska prövningar som omfattade 2 951 patienter med 
typ 1-diabetes (när kroppen inte kan producera insulin) eller typ 2-diabetes (när kroppen inte kan 
använda insulin effektivt). Effekten av Humalog jämfördes med Humulin R (ett lösligt humaninsulin av 
rekombinant DNA-ursprung) när dessa läkemedel lades till en eller två dagliga doser av långverkande 
insuliner. 
I studierna mättes nivån i blodet av en substans som kallas glykosylerat hemoglobin (HbA1c), som ger 
en indikation på hur väl blodsockret kontrolleras och hur hög nivån av fasteblodsocker är (mäts när 
patienten inte har ätit något på minst åtta timmar). Humalog och Humulin R hade liknande effekt när 
det gäller diabeteskontroll mätt i nivåer av HbA1c och fasteblodsocker. 
I ytterligare studier undersöktes användningen av Humalog hos 542 patienter i åldern 2–19 år. 
Läkemedlets effekter i kroppen var liknande hos vuxna och barn. 
Studier om användningen av Humalog i kombination med sulfonureider visade att samtidig användning 
av dessa läkemedel sänker HbA1c mer än sulfonureider som ensam behandling. 
Vilka är riskerna med Humalog? 
Humalog kan orsaka hypoglykemi (lågt blodsocker) och får inte ges till patienter som redan har lågt 
blodsocker. 
En fullständig förteckning över biverkningar och restriktioner för Humalog finns i bipacksedeln. 
Varför är Humalog godkänt i EU? 
Humalog har visat sig vara effektivt för att minska blodsockernivåerna och är jämförbart med humant 
insulin. Europeiska läkemedelsmyndigheten (EMA) fann att fördelarna med Humalog är större än 
riskerna och att Humalog kan godkännas för försäljning i EU. 
Humalog (insulin lispro) 
EMA/418416/2018 
Sida 2/3 
 
 
 
Vad görs för att garantera säker och effektiv användning av Humalog? 
När företaget som tillverkar läkemedlet släppte Humalog av hög styrka (200 enheter/ml) på 
marknaden tillhandahöll företaget information till patienter och sjukvårdspersonal om att det finns två 
styrkor av Humalog och råd om hur de används säkert för att undvika medicineringsfel. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Humalog har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Humalog kontinuerligt. 
Biverkningar som har rapporterats för Humalog utvärderas noggrant och nödvändiga åtgärder vidtas 
för att skydda patienterna. 
Mer information om Humalog 
Den 30 april 1996 beviljades Humalog ett godkännande för försäljning som gäller i hela EU. 
Mer information om Humalog finns på EMA:s webbplats: ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 07-2018. 
Humalog (insulin lispro) 
EMA/418416/2018 
Sida 3/3 
 
 
 
