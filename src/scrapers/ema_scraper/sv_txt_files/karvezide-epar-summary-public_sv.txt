EMA/428490/2013  
EMEA/H/C/000221 
Sammanfattning av EPAR för allmänheten 
Karvezide 
irbesartan/hydroklortiazid 
Detta är en sammanfattning av det offentliga europeiska utredningsprotokollet (EPAR) för Karvezid. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Karvezide? 
Karvezide är ett läkemedel som innehåller två aktiva substanser, irbesartan och hydroklortiazid. Det 
finns som tabletter (150 mg eller 300 mg irbesartan och 12,5 mg hydroklortiazid; 300 mg irbesartan 
och 25 mg hydroklortiazid). 
Vad används Karvezide för? 
Karvezide används för behandling av vuxna med essentiell hypertoni (högt blodtryck) som inte 
kontrolleras tillräckligt väl med enbart irbesartan eller hydroklortiazid. ”Essentiell” innebär att 
hypertonin inte har någon påvisbar orsak. 
Läkemedlet är receptbelagt. 
Hur används Karvezide? 
Vilken dos av Karvezide som ska ges beror på vilken dos irbesartan eller hydriklorotiazid som patienten 
tog tidigare. Doser över 300 mg irbesartan och 25 mg hydroklortiazid en gång dagligen rekommenderas 
inte. Karvezide kan användas som tillägg till vissa andra behandlingar mot högt blodtryck. 
Hur verkar Karvezide? 
Karvezide innehåller två aktiva substanser, irbesartan och hydroklortiazid. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
Irbesartan är en angiotensin II-receptorantagonist, vilket innebär att den blockerar effekten av ett 
hormon i kroppen som kallas angiotensin II. Angiotensin II är en kraftfull vasokonstriktor (en substans 
som drar ihop blodkärlen). Genom att blockera de receptorer som angiotensin II normalt binder till 
förhindrar irbesartan hormonets effekt så att blodkärlen kan vidgas. 
Hydroklortiazid är ett diuretikum, som är ett annat slags behandling mot högt blodtryck. Det verkar 
genom att öka urinutsöndringen, vilket minskar mängden vätska i blodet och sänker blodtrycket. 
De två aktiva substanserna samverkar så att blodtrycket sänks mer än när de enskilda läkemedlen 
används var för sig. Genom att blodtrycket sänks minskar riskerna för skador orsakade av högt 
blodtryck, till exempel stroke (slaganfall). 
Hur har Karvezides effekt undersökts? 
Irbesartan ensamt har varit godkänt i EU under namnen Karvea och Aprovel sedan 1997. Det kan 
användas tillsammans med hydroklorotiazid för behandling av högt blodtryck. Studier av 
Karvea/Aprovel som togs tillsammans med hydroklortiazid som separata tabletter användes som stöd 
för användningen av Karvezide. Ytterligare studier genomfördes med dosen 300 mg irbesartan i 
kombination med 25 mg hydroklortiazid. Det viktigaste effektmåttet var sänkningen av det diastoliska 
blodtrycket (det blodtryck som mäts mellan två hjärtslag). 
Vilken nytta har Karvezide visat vid studierna? 
Karvezide var effektivare än placebo (overksam behandling) och än enbart hydroklortiazid när det 
gällde att sänka det diastoliska blodtrycket. Ökning av dosen till 300 mg irbesartan och 25 mg 
hydroklortiazid kan sänka blodtrycket ytterligare. 
Vilka är riskerna med Karvezide? 
De vanligaste biverkningarna som orsakas av Karvezid (uppträder hos 1–10 patienter av 100) är yrsel, 
illamående eller kräkningar, onormal urinering, trötthet och ökningar av blodureakväve (BUN, en 
nedbrytningsprodukt från proteiner), kreatinin (nedbrytningsprodukt från muskulaturen) och 
kreatinkinas (ett enzym som finns i musklerna). En fullständig förteckning över biverkningar som 
rapporterats för Karvezide finns i bipacksedeln. 
Karvezide får inte ges till personer som är överkänsliga (allergiska) mot irbesartan, hydroklortiazid, 
sulfonamider eller något annat innehållsämne. Det får inte ges till gravida efter tredje 
graviditetsmånaden och det rekommenderas inte heller under de tre första månaderna. Karvezid får 
inte heller ges till personer som har allvarliga lever-, njur- eller gallproblem eller som har för låga 
kaliumnivåer eller för höga kalciumnivåer i blodet. 
Karvezid får inte ges i kombination med läkemedel innehållande aliskiren (används för att behandla 
essentiell hypertoni) till patienter med diabetes eller måttligt eller svårt nedsatt njurfunktion. 
Försiktighet måste iakttas när Karvezide ges tillsammans med andra läkemedel som har effekt på 
kaliumnivåerna i blodet. En fullständig förteckning över dessa läkemedel finns i bipacksedeln. 
Varför har Karvezide godkänts? 
CHMP fann att nyttan med Karvezide är större än riskerna och rekommenderade att Karvezide skulle 
godkännas för försäljning. 
Karvezide  
EMA/428490/2013 
Sida 2/3 
 
 
 
Mer information om Karvezide 
Den 16 oktober 1998 beviljade Europeiska kommissionen ett godkännande för försäljning av Karvezide 
som gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Karvezide finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2013. 
Karvezide  
EMA/428490/2013 
Sida 3/3 
 
 
 
