EMA/212786/2023 
EMEA/H/C/006054 
Arexvy (vaccin mot respiratoriskt syncytialvirus [RSV] 
[rekombinant, adjuvanterat]) 
Sammanfattning av Arexvy och varför det är godkänt inom EU 
Vad är Arexvy och vad används det för? 
Arexvy är ett vaccin som ges till vuxna som är 60 år eller äldre för att skydda dem mot nedre 
luftvägssjukdom (lungsjukdomar såsom bronkit eller pneumoni) orsakad av respiratoriskt 
syncytialvirus (RSV). 
Arexvy innehåller en version av proteinet RSVPreF3 som finns på virusets yta. 
Hur används Arexvy? 
Den rekommenderade dosen är en engångsinjektion i en muskel. 
Vaccinet är receptbelagt och ska ges i enlighet med officiella rekommendationer som utfärdats på 
nationell nivå av folkhälsomyndigheter. 
För mer information om hur du använder Arexvy, läs bipacksedeln eller tala med läkare eller 
apotekspersonal. 
Hur verkar Arexvy? 
Arexvy verkar genom att ”lära” immunsystemet (kroppens naturliga försvar) hur det ska skydda sig 
mot en sjukdom. Arexvy innehåller ett protein från RSV-virusets yta. När en person får vaccinet 
uppfattar immunsystemet virusproteinerna som främmande och bildar försvar mot dem. Om personen 
som vaccinerats senare kommer i kontakt med viruset kommer immunsystemet att känna igen 
virusproteinerna och vara berett att angripa viruset. Detta kommer att bidra till att skydda mot nedre 
luftvägssjukdom som orsakas av viruset. 
Vilka fördelar med Arexvy har visats i studierna? 
I en studie på över 25 000 vuxna patienter i åldern 60 år eller äldre minskade risken att få nedre 
luftvägssjukdom orsakad av RSV med 83 procent hos de patienter som fick Arexvy, jämfört med dem 
som fick en overksam injektion. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
I gruppen som fick Arexvy drabbades 7 av 12 466 vaccinerade personer av nedre luftvägssjukdom, 
jämfört med 40 av 12 494 personer i gruppen som fick overksamma injektioner. 
Vilka är riskerna med Arexvy? 
En fullständig förteckning över biverkningar och restriktioner för Arexvy finns i bipacksedeln. 
De vanligaste biverkningarna som orsakas av Arexvy (kan förekomma hos fler än 1 av 10 användare) 
är smärta på injektionsstället, trötthet, muskelsmärta, huvudvärk och ledsmärta. Dessa biverkningar 
är vanligtvis lindriga eller måttliga i intensitet och försvinner inom några dagar efter vaccinationen. 
Varför är Arexvy godkänt i EU? 
Vid tidpunkten för godkännandet av Arexvy fanns det inget vaccin för att förebygga RSV och ingen 
annan behandling än understödjande vård för äldre vuxna. Huvudstudien visade att Arexvy är effektivt 
när det gäller att förebygga RSV-bekräftad nedre luftvägssjukdom i denna patientgrupp. Genom att 
förebygga RSV-bekräftad nedre luftvägssjukdom förväntas vaccinet även minska risken för svår RSV-
sjukdom. 
Det finns inga allvarliga säkerhetsproblem och Europeiska läkemedelsmyndigheten (EMA) fann därför 
att fördelarna med Arexvy är större än riskerna och att Arexvy kan godkännas för försäljning i EU. 
Vad görs för att garantera säker och effektiv användning av Arexvy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Arexvy har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Arexvy kontinuerligt. Misstänkta 
biverkningar som har rapporterats för Arexvy utvärderas noggrant och nödvändiga åtgärder vidtas för 
att skydda patienterna. 
Mer information om Arexvy 
Den XXX beviljades Arexvy ett godkännande för försäljning som gäller i hela EU. 
Mer information om Arexvy finns på EMA:s webbplats: ema.europa.eu/medicines/human/EPAR/arexvy. 
Arexvy (vaccin mot respiratoriskt syncytialvirus [RSV] [rekombinant, adjuvanterat]) 
EMA/212786/2023 
Sida 2/2 
 
 
 
