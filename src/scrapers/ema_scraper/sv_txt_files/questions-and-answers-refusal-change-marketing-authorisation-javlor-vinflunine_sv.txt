26 September 2014 
EMA/587197/2014 
EMEA/H/C/000983/II/11 
Frågor och svar 
Avslag på ansökan om en ändring av godkännandet för 
försäljning av Javlor (vinflunin) 
Den 25 september 2014 antog kommittén för humanläkemedel, CHMP, ett negativt yttrande med 
rekommendationen att avslå ansökan om ändring av godkännandet för försäljning av läkemedlet 
Javlor. Ändringen gällde en utvidgning av indikationer för att lägga till behandling av bröstcancer. 
Företaget som ansökte om ändringen av godkännandet är Pierre Fabre Médicament. Det kan begära en 
förnyad prövning av yttrandet inom 15 dagar efter att företaget mottagit meddelandet om detta 
negativa yttrande. 
Vad är Javlor? 
Javlor är ett cancerläkemedel som har varit godkänt inom EU sedan september 2009. Det används 
redan för behandling av vuxna med avancerad eller metastaserande ”övergående cellkarcinom i 
urotelialvägarna” (en cancer som drabbar urinblåsans slemhinna och resten av urinvägarna). 
”Metastaserande” innebär att cancern har spridit sig till andra delar av kroppen. 
Javlor innehåller den aktiva substansen vinflunin och finns som ett koncentrat för infusionsvätska, 
lösning (dropp) i en ven. 
Vad skulle Javlor användas för? 
Javlor skulle också användas i kombination med cancerläkemedlet capecitabin för behandling av vuxna 
patienter med lokalt avancerad eller metastaserande bröstcancer. Det skulle ges till patienter som 
tidigare behandlats med, eller är resistenta mot, en annan typ av cancerläkemedel som kallas 
antracyklin och som dessutom är resistenta mot en tredje typ av cancerläkemedel som kallas taxaner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
 
 
Hur var det tänkt att Javlor skulle verka? 
Den aktiva substansen i Javlor, vinflunin, tillhör den grupp av cancerläkemedel som kallas ”vinca-
alkaloider”. Den fäster vid ett cellprotein som kallas tubulin, som är viktigt för bildningen av det inre 
”skelett” som celler behöver för att kunna dela sig. När vinflunin fäster vid tubulin i cancercellerna 
avbryts bildningen av skelettet, vilket gör att cancercellerna inte kan dela och sprida sig. 
Vad har företaget lämnat till stöd för sin ansökan? 
Företaget lämnade in resultaten från en huvudstudie på 770 patienter med avancerad bröstcancer som 
tidigare behandlats med eller är resistenta mot ett antracyklin och som är resistenta mot taxan. Javlor, 
som gavs tillsammans med capecitabin, jämfördes i studien med capecitabin ensamt. Huvudmåttet på 
effekt var progressionsfri överlevnad (hur länge patienter levde utan att sjukdomen förvärrades). 
Vad var det som främst fick CHMP att rekommendera avslag av ansökan om 
ändring av godkännandet för försäljning? 
CHMP konstaterade att Javlors effekt i kombination med capecitabin inte hade påvisats tillräckligt. 
Trots att man såg en förbättring av den progressionsfria överlevnaden ansågs denna vara liten. 
Dessutom sågs ingen nytta när det gällde andra viktiga effektmått, såsom total överlevnad (hur länge 
patienterna levde). Jämfört med patienter som fick capecitabin ensamt förekom fler biverkningar hos 
patienter som fick Javlor plus capecitabin, däribland neutropeni (onormalt låga halter av vita 
blodkroppar i blodet), gastrointestinala händelser såsom förstoppning, illamående och kräkning samt 
magsmärta, utmattning och biverkningar i centrala och perifera nervsystemet såsom skada på nerver i 
armar och ben. 
Vid denna tidpunkt ansåg CHMP därför att den måttliga effekten av Javlor vid behandling av 
bröstcancer inte övervägde de ytterligare risker som iakttagits. CHMP rekommenderade därför att 
ändringen av godkännandet för försäljning ska avslås. 
Vilka följder får avslaget för patienter i kliniska prövningar eller i program 
för användning av humanitära skäl ("compassionate use")? 
Företaget informerade CHMP om att återkallandet inte har några följder för patienter som för 
närvarande deltar i kliniska prövningar med Javlor. 
Om du deltar i en klinisk prövning och vill få mer information om din behandling kan du kontakta den 
läkare som ger dig läkemedlet. 
Vad händer med Javlor som behandling av övergående cellkarcinom i 
urotelialvägarna? 
Återkallandet får inga följder för användningen av Javlor vid dess godkända indikation. 
Det offentliga europeiska utredningsprotokollet (EPAR) finns i sin helhet på EMA:s webbplats  
ema.europa.eu/Find medicine/Human medicines/European Public Assessment Reports. 
Avslag på ansökan om en ändring av godkännandet för försäljning av Javlor (vinflunin)   
EMA/587197/2014  
Sida 2/2 
 
 
 
