EMA/15357/2019 
EMEA/H/C/000165 
MabThera (rituximab) 
Sammanfattning av MabThera och varför det är godkänt inom EU 
Vad är MabThera och vad används det för? 
MabThera är ett läkemedel som används för att behandla följande former av blodcancer och 
inflammatoriska sjukdomar: 
• 
Follikulära lymfom och diffusa storcelliga B-cells non-Hodgkins lymfom (två former av non-
Hodgkins lymfom, en blodcancer). 
•  Kronisk lymfatisk leukemi (KLL, en annan blodcancer som påverkar de vita blodkropparna). 
•  Svår reumatoid artrit (en inflammatorisk sjukdom i lederna). 
• 
Två inflammatoriska sjukdomar i blodkärlen som kallas granulomatos med polyangit (GPA eller 
Wegeners granulomatos) och mikroskopisk polyangit (MPA). 
•  Måttlig till svår pemphigus vulgaris, en autoimmun sjukdom som kännetecknas av omfattande 
blåsbildning och skador på hud och slemhinnor (den beklädnad som omger de inre organen). 
”Autoimmun” innebär att sjukdomen orsakas genom att immunsystemet (kroppens naturliga 
försvar) attackerar kroppens egna celler. 
Beroende på vilken sjukdom det används för att behandla kan MabThera ges ensamt, tillsammans med 
kemoterapi eller i kombination med metotrexat eller en kortikosteroid.  
MabThera innehåller den aktiva substansen rituximab. 
Hur används MabThera? 
MabThera ges som infusion (dropp) i en ven. Patienter med blodcancer kan byta till injektion som ges 
under huden efter att de har fått en fulldos av infusionen. 
Före varje infusion eller injektion ska patienten få antihistamin (för att förebygga allergiska reaktioner) 
och febernedsättande medel. Beroende på vilket tillstånd som behandlas kan patienten också få andra 
läkemedel.  
MabThera är receptbelagt. Det ska ges under nära övervakning av erfaren hälso- och 
sjukvårdspersonal och på en plats där det finns omedelbar tillgång till återupplivningsutrustning. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
För att få mer information om hur du använder MabThera, läs bipacksedeln eller tala med läkare eller 
apotekspersonal. 
Hur verkar MabThera? 
Den aktiva substansen i MabThera, rituximab, är en monoklonal antikropp (ett slags protein) som har 
utformats för att binda till ett protein som kallas CD20 och som finns på B-lymfocyterna. När rituximab 
binder till CD20 gör den att B-lymfocyterna dör, vilket förbättrar patientens tillstånd vid lymfom och 
KLL (där B-lymfocyterna har blivit cancerogena) samt vid reumatoid artrit (där B-lymfocyter 
medverkar till ledinflammation). Genom att B-lymfocyterna förstörs vid behandling av GPA och MPA 
minskar produktionen av antikroppar som förmodas spela en viktig roll i angreppen på blodkärlen och 
inflammationen. 
Vilken nytta med MabThera har visats i studierna? 
Studier visar att MabThera är effektivt som behandling av alla sjukdomar som det har godkänts för. 
Nedan beskrivs några av resultaten från huvudstudierna som visar nyttan med MabThera: 
• 
• 
• 
• 
• 
• 
• 
I en studie av follikulärt lymfom med 322 patienter levde de patienter som fick MabThera i tillägg 
till kemoterapi i genomsnitt 25,9 månader utan att sjukdomen återkom, jämfört med 6,7 månader 
för de patienter som enbart behandlades med kemoterapi. 
I en studie (med 203 patienter) där MabThera gavs ensamt sågs ett behandlingssvar hos 
48 procent av patienterna med follikulärt lymfom som inte svarat på tidigare behandling med 
annat läkemedel. 
I en underhållsstudie med patienter vars follikulära lymfom hade kommit tillbaka efter tidigare 
behandling levde patienter som enbart behandlades med MabThera i genomsnitt 42,2 månader 
innan sjukdomen förvärrades, jämfört med 14,3 månader för de patienter som inte behandlades 
med läkemedlet. En underhållsstudie med tidigare obehandlade patienter visade att sannolikheten 
för att sjukdomen skulle förvärras minskade med 50 procent för patienter som fått MabThera. 
I en studie med 399 patienter med diffust storcelligt B-cellslymfom levde patienter som 
behandlades med MabThera som tillägg till kemoterapi i genomsnitt 35 månader innan sjukdomen 
förvärrades eller behandlingen behövde förändras, jämfört med 13 månader för patienter som 
enbart behandlades med kemoterapi. 
I en studie med 817 patienter med KLL levde patienter utan tidigare behandling i genomsnitt i 39,8 
månader innan sjukdomen förvärrades när de behandlades med MabThera som tillägg till 
kemoterapi, jämfört med 32,2 månader för patienter som enbart behandlades med kemoterapi. 
Patienter vars sjukdom hade återkommit efter tidigare behandling och som behandlades med 
MabThera levde i 30,6 månader innan sjukdomen förvärrades, jämfört med 20,6 månader för dem 
som enbart fick kemoterapi. 
I en studie med 517 patienter med reumatoid artrit var MabThera effektivare än placebo: Hos 
51 procent av patienterna som fick MabThera förbättrades symtomen, jämfört med 18 procent av 
patienterna som fick placebo. 
I en studie med 198 patienter med GPA eller MPA var 64 procent av patienterna som fick MabThera 
helt sjukdomsfria efter sex månader, jämfört med 55 procent av dem som fick cyklofosfamid, ett 
jämförelseläkemedel. I en andra studie, som omfattade 117 patienter, undersöktes andelen 
patienter vars tillstånd kom tillbaka inom 28 månader. Undersökningen visade att sjukdomen kom 
tillbaka endast hos 5 procent av patienterna som behandlades med MabThera, jämfört med 
MabThera (rituximab) 
EMA/15357/2019  
Sida 2/4 
 
 
 
29 procent av patienterna som behandlades med azatioprin (ett annat läkemedel för behandling av 
GPA och MPA). 
• 
I en studie som omfattade 90 patienter som nyligen diagnostiserats med pemphigus visade sig 
rituximab i kombination med prednison (en kortikosteroid) vara effektivare än endast prednison 
som behandling mot hudskador. Efter två års behandling var 90 procent av patienterna som fick 
MabThera i kombination med korttidsbehandling med prednison (upp till 6 månader) helt 
symtomfria (vilket innebar att hud och slemhinnor läkt och att det inte fanns några nya eller gamla 
lesioner kvar) två månader eller mer efter det att behandlingen med prednison avslutats, jämfört 
med 28 procent av patienterna som behandlades med enbart prednison. 
Vilka är riskerna med MabThera? 
De vanligaste biverkningarna som orsakas av intravenösa infusioner av MabThera är reaktioner i 
samband med infusionen (som feber och frossbrytningar), medan de vanligaste allvarliga 
biverkningarna är reaktioner i samband med infusionen, infektioner och hjärtrelaterade problem. 
Liknande biverkningar ses när MabThera injiceras under huden, med undantag för reaktioner på 
injektionsstället (smärta, svullnad och hudutslag) som uppträder oftare när läkemedlet ges som 
hudinjektioner. En fullständig förteckning över biverkningar som rapporterats för MabThera finns i 
bipacksedeln. 
MabThera får inte ges till personer som är överkänsliga (allergiska) mot rituximab, musproteiner eller 
något annat innehållsämne eller till patienter som har en allvarlig infektion eller ett kraftigt försvagat 
immunsystem. Beredningen för injektion under huden får heller inte ges till patienter som är allergiska 
mot en substans som kallas hyaluronidas. 
MabThera får inte ges till patienter med reumatoid artrit, GPA, MPA eller pemphigus om de har svåra 
hjärtproblem. 
Varför är MabThera godkänt i EU? 
Europeiska läkemedelsmyndigheten (EMA) fann att fördelarna med MabThera är större än riskerna och 
rekommenderade att MabThera kan godkännas för försäljning. 
Vad görs för att garantera säker och effektiv användning av MabThera? 
Företaget som marknadsför MabThera kommer att förse läkare och patienter som använder läkemedlet 
för reumatoid artrit, GPA, MPA eller pemphigus med utbildningsmaterial om infektionsrisken, bland 
annat om en sällsynt allvarlig infektion som kallas progressiv multifokal leukoencefalopati (PML). Dessa 
patienter ska dessutom få ett patientinformationskort som de alltid ska bära med sig och som 
instruerar dem att omedelbart kontakta sin läkare om de får symtom på infektion. 
Alla läkare som ger MabThera under huden kommer också att få utbildningsmaterial för att minimera 
risken för olämplig eller felaktig användning. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av MabThera har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för MabThera kontinuerligt. 
Biverkningar som har rapporterats för MabThera utvärderas noggrant och nödvändiga åtgärder vidtas 
för att skydda patienterna. 
MabThera (rituximab) 
EMA/15357/2019  
Sida 3/4 
 
 
 
Mer information om MabThera 
Den 2 juni 1998 beviljades MabThera ett godkännande för försäljning som gäller i hela EU. 
Mer information om MabThera finns på EMA:s webbplats 
ema.europa.eu/medicines/human/EPAR/mabthera. 
Denna sammanfattning uppdaterades senast 10-2020. 
MabThera (rituximab) 
EMA/15357/2019  
Sida 4/4 
 
 
 
