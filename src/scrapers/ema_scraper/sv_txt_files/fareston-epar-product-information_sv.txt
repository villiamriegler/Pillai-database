BILAGA I
PRODUKTRESUMÉ
1
1.
LÄKEMEDLETS NAMN
Fareston 60 mg tabletter
2.
KVALITATIV OCH KVANTITATIV SAMMANSÄTTNING
Varje tablett innehåller 60 mg toremifen (i form av citrat).
Hjälpämne med känd effekt
En tablett innehåller 28,5 mg laktos (som monohydrat).
För fullständig förteckning över hjälpämnen, se avsnitt 6.1.
3.
LÄKEMEDELSFORM
Tablett. 
Vit, rund, plan tablett med fasade kanter, på ena sidan märkt TO 60.
4.
KLINISKA UPPGIFTER
4.1 Terapeutiska indikationer
Förstahands hormonbehandling av hormonberoende, metastaserad bröstcancer hos postmenopausala 
patienter. Fareston rekommenderas inte till patienter med östrogenreceptornegativa tumörer.
4.2 Dosering och administreringssätt
Dosering
Rekommenderad dos är 60 mg dagligen.
Nedsatt njurfunktion:
Ingen dosjustering behövs vid njurinsufficiens.
Nedsatt leverfunktion:
Toremifen ska användas med försiktighet hos patienter med nedsatt leverfunktion (se avsnitt 5.2).
Pediatrisk population
Det finns ingen relevant användning av Fareston till pediatrisk population.
Administreringssätt
Toremifen intas oralt. Toremifen kan tas med eller utan mat.
4.3 Kontraindikationer
-
-
-
Tidigare endometriehyperplasi och svår leverinsufficiens är kontraindikationer för långvarigt 
bruk av toremifen. 
Överkänslighet mot den aktiva substansen eller mot något hjälpämne som anges i avsnitt 6.1.
Förändringar i hjärtats elektrofysiologi i form av QT-förlängning, har observerats både 
prekliniskt och i människa efter intag av toremifen. Av säkerhetsskäl är toremifen därför 
kontraindicerat för patienter med:
- Medfödd eller dokumenterad förvärvad QT-förlängning
- Elektrolytrubbningar, särskilt obehandlad hypokalemi
2
- Kliniskt signifikant bradykardi
- Kliniskt signifikant hjärtsvikt med reducerad vänsterkammarejektionsfraktion
- Tidigare symtomatiska arytmier.
Toremifen ska inte användas samtidigt som andra läkemedel som förlänger QT-intervallet (se även 
avsnitt 4.5).
4.4 Varningar och försiktighet
Gynekologisk undersökning bör genomföras före initiering av behandlingen, med särskild 
uppmärksamhet riktad på tidigare endometrieabnormitet. Därefter bör gynekologisk undersökning 
upprepas minst en gång per år. Patienter med ökad risk för endometriecancer, t.ex. patienter med 
hypertoni eller diabetes, med högt BMI (>30) eller tidigare hormonersättningsbehandling, bör 
övervakas noggrant (se även avsnitt 4.8).
Anemi, leukopeni och trombocytopeni har rapporterats. Röda blodkroppar, leukocythalter och 
blodplätthalter ska mätas vid användning av Fareston. 
Fall av leverskador, som inkluderade förhöjda leverenzymvärden (> 10 gånger övre normalgräns), 
hepatit och gulsot har rapporterats med toremifen. De flesta fallen inträffade under de första 
behandlingsmånaderna. Leverskadorna var övervägande hepatocellulära. 
Patienter med tidigare svår tromboembolisjukdom bör normalt inte behandlas med toremifen (se även 
avsnitt 4.8). 
Fareston har visats orsaka en dosrelaterad förlängning av QTc-intervallet i vissa patienters 
elektrokardiogram. Följande information om QT-förlängning är speciellt viktig att beakta (för 
kontraindikationer se avsnitt 4.3).
En klinisk studie med 5-armad parallell design (placebo, moxifloxacin 400 mg, toremifen 20 mg, 
80 mg och 300 mg) där QT-intervallet undersöktes i 250 manliga patienter har genomförts för att 
karakterisera hur toremifen påverkar QTc-intervallets längd. Resultaten från denna studie visar en 
tydlig förlängande effekt av toremifen med medelförlängningar på 21 – 26 ms för 80 mg-gruppen. 
Enligt ICHs riktlinjer är effekten signifikant även för 20 mg-gruppen med ett övre konfidensintervall 
på 10 – 12 ms. Dessa resultat tyder starkt på en viktig dosberoende effekt. Eftersom det finns en 
tendens till att kvinnor har längre QTc-intervall normalt än vad män har kan de vara känsligare för 
läkemedel som förlänger QTc-intervallet. Äldre patienter kan också påverkas mer av 
läkemedelsrelaterade effekter på QT-intervallet.
Fareston ska användas med försiktighet av patienter med pågående proarytmiska tillstånd (speciellt 
äldre patienter) såsom akut myokardischemi eller QT-förlängning eftersom detta kan öka risken för 
ventrikulära arytmier (inklusive Torsade de pointes) och hjärtstillestånd (se även avsnitt 4.3). Om 
tecken eller symtom som kan förknippas med arytmi uppstår under behandling med Fareston ska 
behandlingen avbrytas och EKG tas.
Om QTc-intervallet är > 500 ms ska Fareston inte användas.
Patienter med icke-kompenserad hjärtinsufficiens eller svår angina pectoris bör övervakas noga.
Hyperkalcemi kan utvecklas i början av toremifenbehandlingen hos patienter med skelettmetastaser 
och dessa patienter bör därför övervakas noga.
Systemuppgifter saknas från patienter med instabil diabetes, allvarligt försämrat allmäntillstånd eller 
hjärtsvikt.
3
Innehållsämnen
Fareston tabletter innehåller laktos. Patienter med något av följande sällsynta ärftliga tillstånd bör inte 
använda detta läkemedel: galaktosintolerans, total laktasbrist eller glukos-galaktosmalabsorption.
Detta läkemedel innehåller mindre än 1 mmol (23 mg) natrium per tablett, d.v.s. är näst intill 
”natriumfritt”.
4.5
Interaktioner med andra läkemedel och övriga interaktioner
En additiv effekt med avseende på förlängning av QT-intervallet mellan Fareston och följande 
läkemedel samt även andra läkemedel som kan förlänga QTc-intervallet kan inte uteslutas. Denna 
effekt kan öka risken för ventrikulära arytmier inklusive Torsade de pointes. Samtidig användning av 
Fareston och något av följande läkemedel är därför kontraindicerad (se även avsnitt 4.3):
-
-
-
-
klass IA antiarytmika (t.ex kinidin, hydrokinidin, disopyramid) eller 
klass III antiarytmika (t.ex amiodaron, sotalol, dofetilid, ibutilid)
neuroleptika (t.ex fenotiaziner, pimozid, sertindol, haloperidol, sultoprid)
vissa antimikrobiella medel (moxifloxacin, erytromycin i.v, pentamidin, malariamedel speciellt 
halofantrin)
vissa antihistaminer (terfenadin, astemizol, mizolastin)
vissa övriga läkemedel (cisaprid, vincamin i.v, bepridil, difemanil).
-
-
Läkemedel som minskar utsöndringen av kalcium från njurarna, t.ex. tiaziddiuretika, kan öka risken 
för hyperkalcemi.
Enzyminducerare, som t.ex. fenobarbital, fenytoin och karbamazepin, kan öka toremifenmetabolismen 
och därmed sänka jämviktskoncentrationen i serum. I sådana fall kan en fördubbling av dygnsdosen 
vara nödvändig.
Det finns en känd interaktion mellan antiöstrogener och antikoagulantia av warfarintyp som kan 
medföra allvarligt ökad blödningstid, varför samtidigt intag av dessa läkemedel bör undvikas.
Teoretiskt hämmas metabolismen för toremifen av läkemedel som är kända för att hämma CYP3A-
enzymsystemet, eftersom detta har rapporterats svara för den viktigaste metabolismvägen för 
toremifen. Exempel på sådana läkemedel är antimykotiska imidazoler (ketokonazol), andra 
antimykotiska medel (itrakonazol, vorikonazol, posakonazol), proteashämmare (ritonavir, nelfinavir), 
makrolider (klaritromycin, erytromycin samt telitromycin). Samtidig användning av sådana läkemedel 
tillsammans med toremifen bör övervägas noga.
4.6
Fertilitet, graviditet och amning
Graviditet
Adekvata data från behandling av gravida kvinnor med Fareston saknas. Djurstudier har visat 
reproduktionstoxikologiska effekter (se avsnitt 5.3). Risken för människa är okänd. Fareston ska inte 
användas under graviditet.
Amning
Hos råttor sågs minskad viktökning hos avkomman under digivningsperioden. Fareston ska inte 
användas under amning.
Fertilitet
Toremifen rekommenderas för postmenopausala patienter. 
4.7 Effekter på förmågan att framföra fordon och använda maskiner
Toremifen har ingen effekt på förmågan att framföra fordon och använda maskiner.
4
4.8 Biverkningar
De vanligaste biverkningarna är värmevallningar, svettning, uterin blödning, leukorré, trötthet, 
illamående, hudutslag, klåda, yrsel och depression. Biverkningarna är som regel lindriga och orsakas i 
de flesta fall av toremifens hormonella verkan.
Biverkningsfrekvenserna klassificeras enligt följande:
Mycket vanliga (≥1/10)
Vanliga (≥1/100, <1/10)
Mindre vanliga (≥1/1 000, <1/100)
Sällsynta (≥1/10 000, <1/1 000)
Mycket sällsynta (<1/10 000), ingen känd frekvens (kan inte beräknas från tillgängliga data)
Organsystem
Mycket vanliga Vanliga
Mindre 
vanliga
Sällsynta
Mycket sällsynta
Ingen känd 
frekvens
endometriecancer
Neoplasier; 
benigna, 
maligna och 
ospecificerade 
(samt cystor och 
polyper)
Blodet och 
lymfsystemet
Metabolism och 
nutrition
Psykiska 
störningar
Centrala och 
perifera nerv-
systemet
Ögon
Öron och 
balansorgan
Blodkärl
Andningsvägar, 
bröstkorg och 
mediastinum
Magtarmkanalen
Lever och 
gallvägar
Hud och 
subkutan vävnad
Reproduktions-
organ och bröst-
körtel
Allmänna 
symtom 
och/eller 
symtom vid 
administrer-
ingsstället
trombocytopeni, 
anemi och
leukopeni
aptitlöshet
depression
sömnlöshet
yrsel
huvudvärk
övergående 
grumling av 
hornhinnan
vertigo
värmevallningar
tromboemboli-
ska händelser
dyspné
illamående, 
kräkning
förstoppning
svettning
hudutslag, 
klåda
uterin 
blödning, 
leukorré
trötthet, 
ödem
transaminas-
stegring
gulsot
håravfall
hepatit, 
leversteatos
endometrie-
hypertrofi
endometrie-
polyper
endometrie-
hyperplasi
viktökning 
5
Tromboemboliska händelser inkluderar djup ventrombos, tromboflebit och lungemboli (se även 
avsnitt 4.4).
Toremifenbehandling har associerats med förändringar i leverenzymvärden (transaminasstegring) och 
i mycket sällsynta fall med allvarligare fall av leverfunktionsnedsättning (gulsot).
Ett fåtal fall av hyperkalcemi har rapporterats hos patienter med skelettmetastaser i början av 
toremifenbehandlingen.
Endometriehypertrofi kan utvecklas under behandlingen p.g.a. toremifens partiella östrogeneffekt. 
Det finns risk för ökade endometrieförändringar inkluderande hyperplasi, polyper och cancer. Detta 
kan bero på den underliggande mekanismen/östrogenstimulering (se även avsnitt 4.4).
Fareston ger en dosberoende förlängning av QT-intervallet (se även avsnitt 4.4).
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via
Läkemedelsverket
Box 26
SE-751 03 Uppsala
Webbplats: www.lakemedelsverket.se      
4.9 Överdosering
Vertigo, huvudvärk och yrsel har observerats vid studier av friska försökspersoner vid tillförsel av 
680 mg dagligen. Vid överdosering ska även Farestons potential för att orsaka en dosberoende 
förlängning av QTc-intervallet beaktas. Någon speciell antidot finns inte och behandlingen är 
symtomatisk.
5.
FARMAKOLOGISKA EGENSKAPER
Farmakodynamiska egenskaper
5.1
Farmakoterapeutisk grupp: Endokrin terapi. Antiöstrogener, ATC-kod: L02BA02.
Toremifen är ett trifenyletylenderivat av icke-steroid typ. Liksom andra preparat inom denna kategori, 
t.ex. tamoxifen och klomifen, binder toremifen till östrogenreceptorer och kan ha östrogen eller 
antiöstrogen verkan eller båda, beroende på behandlingens varaktighet, djurslag, kön, målorgan och 
valt effektmått. Som regel är emellertid icke-steroida trifenyletylenderivat i de allra flesta fall 
antiöstrogena vid behandling av råttor och människor och östrogena vid behandling av möss.
Hos postmenopausala bröstcancerpatienter är toremifenbehandling associerad med lindrig reduktion 
av både totalt serumkolesterol och LDL (low density lipoprotein).
Toremifen har specifik bindning till östrogenreceptorer i konkurrens med östradiol och hämmar 
östrogeninducerad stimulering av DNA-syntes och cellreplikation. Hos vissa experimentellt 
framkallade cancrar och/eller vid användning av höga doser, visar toremifen antitumöra effekter som 
inte är östrogenberoende.
Toremifens tumörhämmande verkan vid bröstcancer beror huvudsakligen på medlets antiöstrogena 
verkan, även om andra mekanismer (ändring av onkogent uttryck, tillväxtfaktorsekretion, induktion av 
apoptos och påverkan på cellcykelkinetiken) också kan vara involverade i den antitumöra effekten.
5.2
Farmakokinetiska egenskaper
6
Absorption
Toremifen absorberas väl efter oral tillförsel. Maximal koncentration i serum erhålls inom 3 (2-
5) timmar. Födointag påverkar inte graden av absoption, men kan fördröja maximal koncentration 
med 1,5-2 timmar. Förändringar p.g.a. födointag är inte kliniskt signifikanta.
Distribution
Serumkoncentrationskurvan kan beskrivas med en biexponentiell ekvation. Den första 
(distributions)fasen som har en genomsnittlig halveringstid av 4 (2-12) timmar följs av den andra 
(eliminerings)fasen med genomsnittlig halveringstid av 5 (2-10) dagar. De basala 
elimineringsparametrarna (CL och V) har inte kunnat beräknas p.g.a. frånvaron av intravenösa studier. 
Toremifen binds kraftigt till serumproteiner (>99,5%), huvudsakligen till albumin. Toremifens 
serumkinetik är linjär vid orala dagliga doser av 11-680 mg. Den genomsnittliga 
jämviktskoncentrationen av toremifen är 0,9 (0,6-1,3) µg/ml vid den rekommenderade dosen 60 mg 
dagligen.
Metabolism
Toremifen genomgår omfattande metabolism. I humant serum är huvudmetaboliten N-
demetyltoremifen som har en genomsnittlig halveringstid av 11 (4-20) dagar. Vid jämvikt är 
koncentrationen av metaboliten cirka 2 gånger högre än modersubstansen. Metaboliten har 
motsvarande antiöstrogen aktivitet, men svagare antitumöraktivitet än modersubstansen. 
Den binds till plasmaproteiner i ännu större utsträckning än toremifen och dess proteinbundna fraktion 
är >99,9%. Tre metaboliter har detekterats i låga koncentrationer i humant serum: 
(deaminohydroxi)toremifen, 4-hydroxitoremifen och N,N-didemetyltoremifen. Även om de har 
teoretiskt intressanta hormonella verkningar är deras koncentrationer vid toremifenbehandling för låga 
för att vara av någon större biologisk betydelse.
Eliminering
Toremifen elimineras huvudsakligen som metaboliter via avföringen. Enterohepatiskt kretslopp kan 
förväntas. Omkring 10% av den tillförda dosen utsöndras via urinen som metaboliter. På grund av den 
långsamma elimineringen uppnås jämviktskoncentrationer i serum inom 4-6 veckor.
Patientfaktorer
Klinisk antitumör effekt korrelerar inte positivt till serumkoncentrationen vid den rekommenderade 
dosen 60 mg dagligen.
Ingen information föreligger beträffande polymorfisk metabolism. Toremifen metaboliseras hos 
människa via cytokrom P450-komplexet. N-demetylering via CYP3A är den viktigaste 
metabolismvägen.
Toremifens farmakokinetik har undersökts i en öppen studie med fyra parallella grupper med 
10 patienter i vardera gruppen: normala patienter, patienter med nedsatt leverfunktion (x AST 
57 U/liter, ALT 76 U/liter, g-GT 329 U/liter), patienter behandlade med antiepileptika och inducerad 
levermetabolism (x AST 25 U/liter, ALT 30 U/liter, g-GT 91 U/liter) samt patienter med nedsatt 
njurfunktion (kreatinin 176 mikromol/liter). I denna studie var kinetiken av toremifen hos patienter 
med försämrad njurfunktion ej signifikant förändrad jämfört med normala patienter. Eliminationen av 
toremifen och dess metaboliter var signifikant ökad hos patienter med inducerad levermetabolism och 
sänkt hos patienter med försämrad leverfunktion.
7
5.3
Prekliniska säkerhetsuppgifter
Toremifens akuta toxicitet är låg, med LD-50 högre än 2000 mg/kg hos råttor och möss. Vid 
upprepade toxicitetstester har dödsorsaken hos råttor konstaterats vara gastrisk dilatation. Vid studier 
av akut och kronisk toxicitet är de flesta av resultaten relaterade till toremifens hormonella 
verkningar. Andra fynd är inte toxiskt signifikanta. Toremifen har inte visat någon genotoxicitet och 
har inte befunnits vara carcinogent i råtta. Hos möss inducerar östrogen äggstocks- och 
testikeltumörer liksom hyperostos och osteosarkom. Toremifen har en artspecifik östrogenliknande 
effekt på möss och förorsakar liknande tumörer. Dessa resultat förutsätts vara av liten betydelse ur 
human säkerhetsaspekt, eftersom toremifen hos människa fungerar huvudsakligen som ett 
antiöstrogen.
Ickekliniska in vitro- och in vivo-studier har visat att toremifen och dess metabolit har potential att 
förlänga hjärtats repolariseringstid, vilket kan härledas till blockad av hERG-kanaler.
Höga plasmakoncentrationer i apor in vivo orsakade QTc-förlängning med 24 % vilket stämmer väl 
överens med QTc-fynd i människa.
Det bör även noteras att apornas Cmax (1800 ng/ml) är dubbelt så högt som det observerade 
medelvärdet för Cmax i människa vid en dos på 60 mg dagligen.
Studier av aktionspotential i isolerat kaninhjärta har visat att toremifen inducerar elektrofysiologiska 
förändringar i hjärtat. Dessa förändringar ger sig först tillkänna vid koncentrationer ca 10 gånger 
högre än beräknad fri plasmakoncentration i människa vid terapeutisk dos.
6.
FARMACEUTISKA UPPGIFTER
6.1
Förteckning över hjälpämnen
Majsstärkelse
Laktosmonohydrat
Povidon
Natriumstärkelseglykolat
Magnesiumstearat
Cellulosa, mikrokristallin
Kiseldioxid, kolloidal vattenfri
6.2
Inkompatibiliteter
Ej relevant.
6.3 Hållbarhet
3 år
6.4
Särskilda förvaringsanvisningar
Inga särskilda förvaringsanvisningar.
Förpackningstyp och innehåll
6.5
Grön PVC-folie och blisterförpackning i form av aluminiumfolie i kartong.
Förpackningsstorlekar: 30 och 100 tabletter.
Eventuellt kommer inte alla förpackningsstorlekar att marknadsföras.
8
6.6
Särskilda anvisningar för destruktion
Ej använt läkemedel och avfall ska kasseras enligt gällande anvisningar.
7.
INNEHAVARE AV GODKÄNNANDE FÖR FÖRSÄLJNING
Orion Corporation
Orionintie 1
FI-02200 Espoo
Finland
8.
NUMMER PÅ GODKÄNNANDE FÖR FÖRSÄLJNING
EU/1/96/004/001
EU/1/96/004/002
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 14 februari 1996
Datum för den senaste förnyelsen: 2 februari 2006
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
9
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING
VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET
10
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkaren som ansvarar för frisläppande av tillverkningssats
Orion Corporation Orion Pharma
Joensuunkatu 7
FI-24100 Salo
Finland
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Receptbelagt läkemedel.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
 Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som offentliggjorts på webbportalen för europeiska läkemedel.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET
 Riskhanteringsplan
Inte relevant.
11
BILAGA III
MÄRKNING OCH BIPACKSEDEL
12
A. MÄRKNING
13
UPPGIFTER SOM SKALL FINNAS PÅ  YTTRE FÖRPACKNINGEN OCH PÅ 
INNERFÖRPACKNINGEN
YTTERKARTONG
1.
LÄKEMEDLETS NAMN
Fareston 60 mg tabletter
toremifen
2.
DEKLARATION AV AKTIV(A) SUBSTANS(ER)
1 tablett innehåller: 60 mg toremifen (i form av citrat)
3.
FÖRTECKNING ÖVER HJÄLPÄMNEN
laktosmonohydrat
4.
LÄKEMEDELSFORM OCH FÖRPACKNINGSSTORLEK
tablett
30 tabletter
100 tabletter
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP:
9.
SÄRSKILDA FÖRVARINGSANVISNINGAR
14
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Orion Corporation
Orionintie 1
FI-02200 Espoo
Finland
12. NUMMER PÅ GODKÄNNANDE FÖR FÖRSÄLJNING
EU/1/96/004/001
EU/1/96/004/002
30 tablets
100 tablets
13. BATCHNUMMER 
Batch:
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I BLINDSKRIFT
fareston 60 mg
17. UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC: {nummer} [produktkod]
SN: {nummer} [serienummer]
NN: {nummer} [nationellt kostnadsersättningsnummer eller ett annat nationellt nummer som gör det 
möjligt att identifiera läkemedlet]
15
UPPGIFTER SOM SKALL FINNAS PÅ BLISTER ELLER STRIPS
BLISTER
1.
LÄKEMEDLETS NAMN
Fareston 60 mg tabletter
toremifen
2.
INNEHAVARE AV GODKÄNNANDE FÖR FÖRSÄLJNING
Orion Corporation
3.
UTGÅNGSDATUM
EXP: 
4.
BATCHNUMMER
Batch:
5.
ÖVRIGT
16
B. BIPACKSEDEL
17
Bipacksedel: Information till användaren
Fareston 60 mg tabletter
toremifen
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4.
-
I denna bipacksedel finns information om följande:
Vad Fareston är och vad det används för
1.
Vad du behöver veta innan du tar Fareston
2.
Hur du tar Fareston
3.
Eventuella biverkningar
4.
Hur Fareston ska förvaras
5.
Förpackningens innehåll och övriga upplysningar
6.
1.
Vad Fareston är och vad det används för
Fareston innehåller det aktiva ämnet toremifen, ett antiöstrogen. Fareston används vid behandling av 
en viss typ av brösttumör hos kvinnor som har haft sin sista menstruation.
2.
Vad du behöver veta innan du tar Fareston
Ta inte Fareston
-
-
-
-
-
-
-
-
-
om du är allergisk  mot toremifen eller mot något annat innehållsämne i detta läkemedel (anges 
i avsnitt 6).
om du har en förtjockning av livmoderslemhinnan.
om du har allvarliga leverproblem.
om du är född med, eller senare har fått hjärtproblem som gör att speciella förändringar 
uppträder på diagram som visar hjärtats elektriska aktivitet (elektrokardiogram eller EKG)
om du har obalans i blodets salthalt, speciellt om du har för låg koncentration kalium i blodet 
(hypokalemi) och för närvarande inte behandlas för detta
om ditt hjärta slår väldigt långsamt (bradykardi)
om du har hjärtsvikt
om du tidigare har haft onormal hjärtrytm (arytmier)
om du tar andra läkemedel som kan påverka ditt hjärtas funktion (se avsnittet 2 Andra 
läkemedel och Fareston). Detta eftersom Fareston kan påverka ditt hjärta genom att fördröja 
överledningen av vissa elektriska signaler i hjärtat (en förlängning av QT-intervallet).
Varningar och försiktighet
Tala med läkare eller apotekspersonal innan du tar Fareston:
-
-
-
om du har okontrollerad diabetes
om du har allvarligt nedsatt allmäntillstånd.
om du tidigare har haft blodproppar t ex i dina lungor (lungemboli) eller i dina ben (djup 
ventrombos).
18
-
-
-
-
om du får onormal hjärtrytm under tiden som du tar Fareston. Din läkare kan ge dig rådet att 
sluta ta Fareston och göra medicinska tester för att se hur ditt hjärta fungerar (EKG) (se avsnitt
2 Ta inte Fareston). 
Om du har någon typ av hjärtproblem, inklusive bröstsmärtor (angina).  
Om du har cancer som har spridit sig till skelettet (skelettmetastaser) eftersom ökad 
kalciumkoncentration i blodet kan uppkomma i början av behandlingen med Fareston och din 
läkare behöver göra regelbundna kontrollera av detta.
Om din läkare har talat om för dig att du inte tål vissa sockerarter, t ex laktos (se avsnitt  2 
Fareston innehåller laktos).
Du behöver genomgå gynekologisk undersökning innan du påbörjar behandlingen med Fareston och 
minst en gång per år under tiden som du får behandling med Fareston. Din läkare kommer regelbundet 
att kontrollera om du har högt blodtryck, diabetes, har tagit hormonell substitutionsbehandling eller 
om du är överviktig (BMI över 30).
Andra läkemedel och Fareston
Tala om för läkare om du tar, nyligen har tagit eller kan tänkas ta andra läkemedel.
Dosen av en del av dem kan behöva ändras då du behandlas med Fareston. 
Det gäller speciellt om du tar någon av följande läkemedel: 
-
-
-
-
-
-
urindrivande läkemedel (diuretika av tiazidtyp)
medel mot blodpropp såsom warfarin
medel för behandling av epilepsi t.ex. karbamazepin, fenytoin, fenobarbital
medel för behandling av svampinfektioner som t.ex. ketokonazol, itrakonazol, vorikonazol och 
posakonazol
läkemedel som används för att behandla bakterieinfektioner (antibiotika) t.ex. erytromycin, 
klaritromycin och  telitromycin.
läkemedel som används för att behandla virusinfektioner som t.ex. ritonavir och nelfinavir.
Ta inte Fareston tillsammans med följande läkemedel eftersom det finns en ökad risk för förändringar 
i din hjärtrytm (se avsnitt 2 Ta inte Fareston):
-
läkemedel mot onormal hjärtrytm (antiarytmika); såsom kinidin, hydrokinidin, disopyramid, 
amiodaron, sotalol, dofetilid, ibutilid
läkemedel mot mentala sjukdomar och beteendestörningar (neuroleptika) såsom fenotiaziner,
pimozid, sertindol, haloperidol och sultoprid
läkemedel mot infektioner (läkemedel mot mikroorganismer) såsom moxifloxacin, erytromycin
(infusion), pentamidin och läkemedel mot malaria särskilt halofantrin
vissa läkemedel mot allergier såsom terfenadin, astemizol and mizolastin
vissa övriga läkemedel; cisaprid, vincamin intravenöst, bepidril, difemanil.
-
-
-
-
Om du blir inlagd på sjukhus eller ordineras ett nytt läkemedel, tala om för läkaren att du använder 
Fareston.
Graviditet och amning
Använd inte Fareston under graviditet eller amning.
Körförmåga och användning av maskiner
Fareston har ingen effekt på förmågan att framföra fordon och använda maskiner.
Fareston innehåller laktos
Fareston innehåller 28,5 mg laktos (som monohydrat) per tablett. Om du inte tål vissa sockerarter, bör 
du kontakta din läkare innan du tar denna medicin.
Övriga innehållsämnen
19
Detta läkemedel innehåller mindre än 1 mmol (23 mg) natrium per tablett, d.v.s. är näst intill 
”natriumfritt”.
3.
Hur du tar Fareston
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker. Vanlig dos är en tablett à 60 mg dagligen. Tabletten ska sväljas. Fareston kan tas med eller 
utan mat.
Om du har tagit för stor mängd av Fareston
Kontakta din läkare, apotekspersonal eller närmaste sjukhus omedelbart. Symtom på överdos kan vara 
yrsel och huvudvärk.
Om du har glömt att ta Fareston
Om du glömt att ta en dos, ta nästa tablett som vanligt och fortsätt behandlingen enligt anvisningen. 
Ta inte dubbel dos för att kompensera för en glömd tablett
Om du glömt flera doser, kontakta din läkare och följ dennes anvisningar.
Om du slutar att ta Fareston
Behandlingen med Fareston bör avbrytas endast om din läkare har rekommenderat det. Om du har 
ytterligare frågor om detta läkemedel kontakta läkare eller apotek.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Mycket vanliga biverkningar (kan förekomma hos fler än 1 av 10 personer):
-
värmevallningar, svettningar
Vanliga biverkningar (kan förekomma hos upp till 1 av 10 personer):
-
-
-
-
trötthet, yrsel, depression
illamående, kräkningar
hudutslag, klåda, ödem (svullnad)
blödning från livmodern, vita flytningar.
Mindre vanliga biverkningar (kan förekomma hos upp till 1 av 100 personer):
-
-
-
-
-
huvudvärk, sömnstörningar
viktökning, förstoppning, aptitlöshet
förtjockning av livmoderslemhinnan
blodpropp t ex i lungan (tromboembolisk händelse)
andfåddhet.
Sällsynta biverkningar (kan förekomma hos upp till 1 av 1 000 personer):
-
-
-
svindel
tillväxt av livmoderslemhinnan (polyper)
ökning av leverenzymer (ökade laboratorievärden för transaminaser i levern)
Mycket sällsynta biverkningar (kan förekomma hos upp till 1 av 10 000 personer):
-
-
-
-
förändringar i livmoderslemhinnan (endometriet), livmodercancer (endometriecancer)
håravfall (alopeci)
grumling av ögats hornhinna (övergående hornhinnegrumling)
gulfärgning av huden eller ögonvitorna (gulsot)
Har rapporterats (förekommer hos ett okänt antal användare):
20
-
-
-
-
låg halt av vita blodkroppar, som är viktiga i immunsystemet (leukopeni)
låg halt av röda blodkroppar (anemi)
låg halt av blodplättar (trombocytopeni) 
leverinflammation (hepatit).
Du bör kontakta din läkare omedelbart om du observerar något av följande: 
-
-
-
svullnad eller ömhet i vaden
oförklarlig andfåddhet eller plötslig bröstsmärta
vaginalblödning eller förändringar i vaginalflytningar.
Fareston ger onormala ändringar på diagram som visar hjärtats elektriska aktivitet (elektrokardiogram 
eller EKG). Se avsnitt 2 Varningar och försiktighet.
Rapportering av biverkningar
Om du får biverkningar, tala med läkare eller apotekspersonal. Detta gäller även biverkningar som 
inte nämns i denna information. Du kan också rapportera biverkningar direkt via:
Läkemedelsverket
Box 26
SE-751 03 Uppsala
Webbplats: www.lakemedelsverket.se
Genom att rapportera biverkningar kan du bidra till att öka informationen om läkemedels säkerhet.
5.
Hur Fareston ska förvaras
Förvara detta läkemedel utom syn- och räckhåll för barn.
Används före utgångsdatum som anges på etiketten. Utgångsdatumet är den sista dagen i angiven 
månad.
Detta läkemedel kräver inga särskilda förvaringsbetingelser.
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
-
-
Den aktiva substansen är toremifen; varje tablett innehåller 60 mg (som citrat).
Övriga innehållsämnen är majsstärkelse, laktosmonohydrat, povidon, natriumstärkelseglykollat, 
mikrokristallin cellulosa, kolloidal vattenfri kiseldioxid, magnesiumstearat.
Läkemedlets utseende och förpackningsstorlekar
Vita, runda, plana tabletter med fasade kanter, på ena sidan märkta TO 60.
30 och 100 tabletter. Eventuellt kommer inte alla förpackningsstorlekar att marknadsföras.
Innehavare av godkännande för försäljning
Orion Corporation
Orionintie 1
FI-02200 Espoo
Finland
21
Tillverkare
Orion Corporation Orion Pharma
Joensuunkatu 7
FI-24100 Salo
Finland
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Orion Corporation
Tél/Tel: +358 10 4261
България
Orion Pharma Poland Sp. z o.o.
Tel: + 48 22 8 333 177
Lietuva
Orion Corporation
Tel: +358 10 4261
Luxembourg/Luxemburg
Orion Corporation
Tél/Tel: +358 10 4261
Česká republika
Orion Corporation
Tel: +358 10 4261
Danmark
Orion Corporation
Tlf: +358 10 4261
Deutschland
Orion Corporation
Tel: +358 10 4261
Eesti
Orion Corporation
Tel: +358 10 4261
Ελλάδα
Orion Corporation
Τηλ: +358 10 4261
España
Orion Corporation
Tel: +358 10 4261
France
Orion Pharma
Tél: +33 (0) 1 85 18  00 00
Hrvatska
Orion Corporation
Tel.: +358 10 4261
Ireland
Orion Corporation
Tlf: +358 10 4261
Magyarország
Orion Corporation
Tel.: +358 10 4261
Malta
Orion Corporation
Tel: +358 10 4261
Nederland
Orion Corporation
Tel: +358 10 4261
Norge
Orion Corporation
Tlf: +358 10 4261
Österreich
Orion Corporation
Tel: +358 10 4261
Polska
Orion Corporation
Tlf: +358 10 4261
Portugal
Orion Corporation
Tel: +358 10 4261
România
Orion Pharma Poland Sp. z o.o.
Tel: + 48 22 8 333 177
Slovenija
Orion Corporation
Tel: +358 10 4261
22
Ísland
Orion Corporation
Sími: +358 10 4261
Italia
Orion Pharma S.r.l.
Tel: + 39 02 67876111
Κύπρος
Orion Corporation
Τηλ: +358 10 4261
Latvija
Orion Corporation
Tel: +358 10 4261
Slovenská republika
Orion Corporation
Tel: +358 10 4261
Suomi/Finland
Orion Corporation
Puh./Tel: +358 10 4261
Sverige
Orion Pharma AB
Tel: +46 8 623 6440
United Kingdom (Northern Ireland)
Orion Corporation
Tel: +358 10 4261
Denna bipacksedel ändrades senast
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/.
23
