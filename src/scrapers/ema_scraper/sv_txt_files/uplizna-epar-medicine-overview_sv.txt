EMA/707069/2021 
EMEA/H/C/005818 
Uplizna (inebilizumab) 
Sammanfattning av Uplizna och varför det är godkänt inom EU 
Vad är Uplizna och vad används det för? 
Uplizna är ett läkemedel som används för att behandla vuxna med neuromyelitis optica-
spektrumtillstånd (NMOSD), inflammatoriska sjukdomar som främst drabbar synnerven (som förbinder 
ögat med hjärnan) och ryggmärgen. Detta leder till nedsatt syn, förlorad känsel, förlorad kontroll av 
blåsan, svaghet och förlamning av armar och ben. 
Läkemedlet ges till patienter med antikroppar mot ett protein som kallas akvaporin-4 (AQP4). 
Uplizna innehåller den aktiva substansen inebilizumab. 
Hur används Uplizna? 
Behandling med Uplizna ska ges under överinseende av en läkare med erfarenhet av att behandla 
NMOSD med tillgång till medicinsk hjälp i händelse av allvarliga reaktioner på behandlingen. 
Läkemedlet är receptbelagt. 
Uplizna finns som infusionsvätska, lösning och ges som dropp i en ven. Behandlingen inleds med två 
infusioner med två veckors mellanrum och fortsätter med en infusion var sjätte månad. Före 
behandlingen ska patienterna ta kortikosteroider och febernedsättande läkemedel. De ska också 
övervakas under och en timme efter behandlingen med avseende på allvarliga reaktioner i samband 
med infusionen. Vaccinationerna ska vara uppdaterade och alla infektioner ska kontrolleras väl innan 
behandling med Uplizna i2nleds. 
För mer information om hur du använder Uplizna, läs bipacksedeln eller tala med läkare eller 
apotekspersonal. 
Hur verkar Uplizna? 
Inebilizumab är en monoklonal antikropp (en typ av protein) som fäster vid immunceller som kallas B-
celler och förstör dem. Hos de flesta personer med NMOSD producerar B-celler antikroppar som 
angriper AQP4, ett protein som medverkar i nervcellernas funktion. Genom att minska antalet B-celler 
förväntas läkemedlet förhindra skada på nervceller och minska symtomen på tillståndet. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med Uplizna har visats i studierna? 
Uplizna visade sig vara effektivt när det gällde att öka tiden mellan attacker med symtom på NMOSD. 
Studien, som omfattade 230 vuxna med NMOSD, visade att av patienterna med AQP4-antikroppar 
hade 18 av 161 (11 procent) patienter som fick Uplizna en symtomattack under 197 dagar, jämfört 
med 22 av 52 (42 procent) patienter som fick placebo (overksam behandling). 
Vilka är riskerna med Uplizna? 
De vanligaste biverkningarna som orsakas av Uplizna (kan förekomma hos fler än 1 av 10 användare) 
är urinvägsinfektioner, inflammation och infektioner i näsa och hals, ledsmärta och ryggsmärta. 
Uplizna ska inte ges till patienter med pågående infektioner, inklusive hepatit B, tuberkulos och 
progressiv multifokal leukoencefalopati (en sällsynt hjärninfektion). Det ska inte heller ges till personer 
med allvarligt försvagat immunsystem eller aktiv cancer. 
En fullständig förteckning över biverkningar och restriktioner för Uplizna finns i bipacksedeln. 
Varför är Uplizna godkänt i EU? 
Uplizna är effektivt för att minska NMOSD-attacker hos vuxna. Europeiska läkemedelsmyndigheten 
ansåg att detta var ett kliniskt viktigt resultat hos personer med NMOSD eftersom symtomattacker kan 
orsaka allvarlig, permanent funktionsnedsättning. NMOSD är en sällsynt sjukdom och läkemedlet 
testades därför hos ett litet antal deltagare. Läkemedlets säkerhet ansågs dock vara godtagbar. 
Myndigheten fann därför att fördelarna med Uplizna är större än riskerna och att Uplizna kan 
godkännas för försäljning i EU. 
Vad görs för att garantera säker och effektiv användning av Uplizna? 
Företaget som marknadsför Uplizna ska tillhandahålla ett patientkort för att informera patienterna om 
risken för infektion med Uplizna, hur man känner igen symtom på infektioner och söker läkarhjälp om 
dessa symtom uppstår. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Uplizna har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Uplizna kontinuerligt. 
Biverkningar som har rapporterats för Uplizna utvärderas noggrant och nödvändiga åtgärder vidtas för 
att skydda patienterna. 
Mer information om Uplizna 
Mer information om Uplizna finns på EMA:s webbplats: 
ema.europa.eu/medicines/human/EPAR/uplizna. 
Uplizna (inebilizumab)  
EMA/707069/2021 
Sida 2/2 
 
 
 
