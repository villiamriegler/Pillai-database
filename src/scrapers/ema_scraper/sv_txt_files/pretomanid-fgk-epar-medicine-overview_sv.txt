EMA/169333/2020 
EMEA/H/C/005167 
Pretomanid FGK (pretomanid) 
Sammanfattning av Pretomanid FGK och varför det är godkänt inom EU 
Vad är Pretomanid FGK och vad används det för? 
Pretomanid FGK är ett läkemedel för att behandla vuxna med läkemedelsresistent tuberkulos. Det ges 
för att behandla tuberkulos som är 
• 
extremt läkemedelsresistent (resistent mot minst fyra antibiotikum som används för att behandla 
tuberkulos, inklusive standardantibiotikumen isoniazid och rifampicin), 
•  multiresistent (resistent mot isoniazid och rifampicin) och när antibiotikum som ges mot denna 
form av tuberkulos inte fungerar eller leder till oacceptabla biverkningar. 
Pretomanid FGK ges tillsammans med bedakilin och linezolid. 
Pretomanid FGK innehåller den aktiva substansen pretomanid. 
Tuberkulos är sällsynt i EU och Pretomanid FGK klassificerades som särläkemedel (ett läkemedel som 
används vid sällsynta sjukdomar) den 29 november 2007. Mer information om klassificeringen som 
särläkemedel finns här: ema.europa.eu/medicines/human/orphan-designations/eu 307513. 
Hur används Pretomanid FGK? 
Läkemedlet är receptbelagt. Behandling ska inledas och övervakas av läkare som har erfarenhet av att 
behandla multiresistent tuberkulos. 
Pretomanid FGK finns som tabletter (200 mg). Den rekommenderade dosen är en tablett tillsammans 
med föda en gång om dagen i sex månader eller längre vid behov. Den måste tas i kombination med 
bedakilin och linezolid. 
För mer information om hur du använder Pretomanid FGK, läs bipacksedeln eller tala med läkare eller 
apotekspersonal. 
Hur verkar Pretomanid FGK ? 
Det är inte helt klarlagt hur den aktiva substansen i Pretomanid FGK verkar. Den antas blockera 
uppbyggnaden av cellväggarna i de bakterier som orsakar tuberkulos (Mycobacterium tuberculosis) 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
genom att störa produktionen av någon av cellväggskomponenterna. Pretomanid antas också leda till 
produktion av substanser som är giftiga för bakterier (reaktiva kvävearter). Dessa verkningssätt 
förväntas döda bakterierna. 
Vilka fördelar med Pretomanid FGK har visats i studierna? 
En huvudstudie har visat att Pretomanid FGK som togs tillsammans med bedakilin och linezolid i sex 
månader är effektivt för att eliminera bakterierna som orsakar tuberkulos hos patienter med antingen 
extremt läkemedelsresistent tuberkulos eller multiresistent tuberkulos när andra behandlingar inte 
fungerat eller leder till för många biverkningar. 
I denna studie tillfrisknade 90 procent av patienterna med extremt läkemedelsresistent tuberkulos (63 
av 70) och 95 procent av patienterna med multiresistent tuberkulos (35 av 37) och de insjuknade inte 
på nytt inom sex månader efter att behandlingen avslutats. 
Vilka är riskerna med Pretomanid FGK? 
De vanligaste biverkningarna som orsakas av Pretomin-FGK (kan förekomma hos fler än 1 av 10 
användare) är illamående, kräkningar och blodprover som visar på förhöjda nivåer av leverenzymer 
(tecken på leverstress). 
En fullständig förteckning över biverkningar och restriktioner för Pretomanid FGK finns i bipacksedeln. 
Varför är Pretomanid FGK godkänt i EU? 
Pretomanid FGK som ges med bedakilin och linezolid har visats ha effekt mot svårbehandlad 
tuberkulos. Även om antalet patienter som ingick i huvudstudien var litet och effekterna av 
kombinationen inte jämfördes med effekterna av andra behandlingar ansåg Europeiska 
läkemedelsmyndigheten att den höga graden av tillfrisknande i studien, den kortare behandlingstiden 
och förenklingen av behandlingen jämfört med befintliga terapier är viktiga fördelar. 
Behandlingsalternativen är begränsade för dessa patienter med svårbehandlade, livshotande 
infektioner. 
Säkerhetsprofilen för kombinationsbehandlingen anses godtagbar och biverkningarna anses 
hanterbara, förutsatt att patienterna övervakas noga under och efter behandlingen. 
Europeiska läkemedelsmyndigheten (EMA) fann att fördelarna med Pretomanid FGK är större än 
riskerna och att Pretomanid FGK kan godkännas för försäljning i EU. 
Pretomanid FGK har godkänts enligt reglerna om ”villkorat godkännande”. Detta innebär att det ska 
komma ytterligare uppgifter om detta läkemedel och att företaget är skyldigt att lämna dessa 
uppgifter. Europeiska läkemedelsmyndigheten kommer att granska ny information om produkten varje 
år och uppdatera denna sammanfattning när det behövs. 
Vilken information om Pretomanid FGK saknas för närvarande? 
Eftersom Pretomanid FGK har godkänts enligt reglerna om villkorat godkännande kommer företaget 
som marknadsför Pretomanid FGK att tillhandahålla slutresultaten av pågående studier som 
undersöker olika dosers och behandlingstiders säkerhet och effekt. 
EMA/169333/2020 
Sida 2/3 
 
  
 
 
Vad görs för att garantera säker och effektiv användning av Pretomanid 
FGK? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pretomanid FGK har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Pretomanid FGK kontinuerligt. 
Biverkningar som har rapporterats för Pretomanid FGK utvärderas noggrant och nödvändiga åtgärder 
vidtas för att skydda patienterna. 
Mer information om Pretomanid FGK 
Mer information om Pretomanid FGK finns på EMA:s webbplats: 
ema.europa.eu/medicines/human/EPAR/Pretomanid-FGK. 
EMA/169333/2020 
Sida 3/3 
 
  
 
 
