EMA/797340/2016 
EMEA/H/C/002315 
Sammanfattning av EPAR för allmänheten 
Caprelsa 
vandetanib 
Detta är en sammanfattning av det offentliga europeiska utredningsprotokollet (EPAR) för Caprelsa. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Caprelsa ska användas. 
Praktisk information om hur Caprelsa ska användas finns i bipacksedeln. Du kan också kontakta din 
läkare eller apotekspersonal. 
Vad är Caprelsa och vad används det för? 
Caprelsa är ett cancerläkemedel som ges till vuxna och barn över fem år för att behandla medullär 
tyreoideacancer, en cancer som uppstår i cellerna i sköldkörteln som bildar hormonet kalcitonin. 
Läkemedlet används när sjukdomen sprids snabbt och orsakar symtom och när cancern inte kan 
opereras bort och har förvärrats eller spridits till andra delar av kroppen. 
Caprelsa innehåller den aktiva substansen vandetanib. 
Hur används Caprelsa? 
Läkemedlet är receptbelagt och behandling med Caprelsa ska påbörjas och övervakas av en läkare 
med erfarenhet av att behandla medullär tyreoideacancer, använda cancerläkemedel och bedöma 
elektrokardiogram (EKG, ett test som mäter hjärtats elektriska aktivitet). Patienterna måste få ett 
patientinformationskort med viktig säkerhetsinformation och deras läkare måste informera dem om 
riskerna med Caprelsa. 
Caprelsa finns som tabletter (100 mg och 300 mg) och den rekommenderade dosen för vuxna är 300 
mg en gång om dagen som ska tas vid ungefär samma tid varje dag. Dosen för barn som är fem år 
eller äldre beräknas utifrån barnets vikt och längd. Patienter som inte kan svälja tabletterna kan 
blanda tabletten i vanligt (ej kolsyrat) vatten. 
Läkaren kan tillfälligt avbryta behandlingen med Caprelsa och minska dosen om patienten får onormalt 
EKG eller allvarliga biverkningar. Behandlingen fortsätter så länge patienten har nytta av den. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
Caprelsa kan fungera sämre hos patienter utan mutation (förändring) i en gen som kallas RET-genen 
(rearranged during transfection). Det rekommenderas att läkaren tittar efter RET-mutationen när 
behandlingen med Caprelsa inleds. 
Hur verkar Caprelsa? 
Den aktiva substansen i Caprelsa, vandetanib, är en "proteintyrosinkinashämmare". Det innebär att 
den blockerar aktiviteten hos enzymer som kallas tyrosinkinaser. Dessa enzym behövs i vissa 
receptorer (t.ex. VEGF-, FGFR- och RET-receptorer) på ytan av cancerceller, där de aktiverar ett flertal 
processer såsom celldelning och tillväxt av nya blodkärl. Genom att blockera VEGF-receptorernas 
aktivitet minskar läkemedlet blodflödet till cancercellerna, vilket bromsar cancerns tillväxt. Genom att 
VEGF-receptorernas aktivitet blockeras får cancercellerna inte längre de signaler som de behöver för 
att växa och förökas. Vandetanib blockerar också RET-receptorernas aktivitet, som spelar en roll för 
celltillväxten vid medullär tyreoideacancer. 
Vilken nytta med Caprelsa har visats i studierna? 
I en huvudstudie var Caprelsa effektivare än placebo (overksam behandling) hos vuxna med 
medullär tyreoideacancer som inte kunnat avlägsnas genom operation eller som hade spridit sig till 
andra delar av kroppen. Studien omfattade 331 patienter och huvudeffektmåttet var progressionsfri 
överlevnad (hur länge patienterna levde utan att sjukdomen förvärrades). I genomsnitt levde 
patienterna som tog Caprelsa i 30,5 månader utan att deras sjukdom förvärrades, jämfört med 
19,3 månader för patienterna som tog placebo. 
I en andra huvudstudie gavs Caprelsa till barn i åldern 9–17 år med ärftlig medullär tyreoideacancer. 
Huvudeffektmåttet var övergripande objektiv svarsfrekvens (ORR), som tar hänsyn till flera av 
sjukdomens kännetecken. Av 16 barn som behandlades med Caprelsa hade 7 (44 procent) ett partiellt 
svar på ORR-skalan, vilket var jämförbart med svarsfrekvensen för vuxna. I genomsnitt levde barn 
som tog Caprelsa i 46 månader utan att sjukdomen förvärrades. 
Vilka är riskerna med Caprelsa? 
De vanligaste biverkningarna som orsakas av Caprelsa är diarré, utslag, illamående, högt blodtryck 
och huvudvärk. En fullständig förteckning över biverkningar som rapporterats för Caprelsa finns i 
bipacksedeln. 
Caprelsa kan påverka hjärtats aktivitet, däribland ett mått som kallas QTc-intervall. Det får inte ges till 
personer med ett problem som kallas medfött långt QTc-syndrom, eller som har ett längre QTc-
intervall än 480 millisekunder. Caprelsa får inte ges tillsammans med andra läkemedel som kan 
förlänga QTc-intervallet. Det får heller inte ges till kvinnor som ammar. En fullständig förteckning över 
restriktioner finns i bipacksedeln. 
Varför godkänns Caprelsa? 
CHMP fann att Caprelsa visats vara effektivt vid behandling av medullär tyreoideacancer hos patienter 
som är fem år och äldre. Det var dock osäkert hur väl det fungerar hos patienter utan en mutation 
(förändring) i en gen som kallas RET-genen ("rearranged during transfection") eller hos patienter vars 
RET-mutationsstatus inte är känd. Kommittén noterade den potentiella risken för förlängt QTc-intervall 
och åtgärder vidtogs för att minimera denna risk. CHMP fann att nyttan med Caprelsa är större än 
riskerna hos patienter vars sjukdom sprids snabbt och orsakar symtom, eftersom de har ett akut 
Caprelsa  
EMA/797340/2016  
Sida 2/3 
 
 
 
 
 
behov av behandling. Kommittén rekommenderade därför att Caprelsa skulle godkännas för 
försäljning. 
Caprelsa har godkänts i enlighet med reglerna om ”villkorat godkännande”. Detta innebär att 
ytterligare erfarenhet av läkemedlet förväntas, särskilt när det gäller hur stor nytta det innebär för 
patienter utan RET-mutation. Europeiska läkemedelsmyndigheten kommer att granska ny information 
om produkten varje år och uppdatera denna sammanfattning när det behövs. 
Vilken information om Caprelsa saknas för närvarande? 
Företaget som tillverkar Caprelsa kommer att genomföra en studie på patienter med medullär 
tyreoideacancer för att jämföra effekterna av Caprelsa hos patienter med och utan RET-mutation 
Vad görs för att garantera säker och effektiv användning av Caprelsa? 
Företaget som marknadsför Caprelsa kommer att se till att läkare som förväntas förskriva Caprelsa får 
utbildningsmaterial med viktig säkerhetsinformation om läkemedlet, bland annat om åtgärder för att 
hantera risken för förlängt QTc-intervall och andra potentiella biverkningar, samt ett 
patientinformationskort och vägledning för barn eller deras vårdnadshavare. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Caprelsa har också tagits med i produktresumén och bipacksedeln. 
Mer information om Caprelsa 
Den 17 februari 2012 beviljade Europeiska kommissionen ett godkännande för försäljning av Caprelsa 
som gäller i hela EU. 
EPAR för Caprelsa finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Caprelsa finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2016. 
Caprelsa  
EMA/797340/2016  
Sida 3/3 
 
 
 
 
 
