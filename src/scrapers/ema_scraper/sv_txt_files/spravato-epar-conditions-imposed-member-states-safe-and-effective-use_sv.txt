BILAGA RELATERAD TILL ART. 127A
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET SOM SKA IMPLEMENTERAS AV 
MEDLEMSSTATERNA
1
Villkor eller begränsningar avseende en säker och effektiv användning av läkemedlet som ska 
implementeras av medlemsstaterna
Medlemsstaterna ska säkerställa att alla nedan beskrivna villkor eller begränsningar avseende en säker 
och effektiv användning av Spravato implementeras:
Innan lansering i de olika medlemsländerna måste innehavaren av godkännandet för försäljning och 
behörig nationell myndighet komma överens om alla aspekter av programmet för kontrollerad 
tillgänglighet för Spravato, implementerat för att förhindra/minimera den viktiga identifierade risken 
för missbruk.
Spravato ska administreras av patienten själv under direkt uppsikt av vårdpersonal och ska levereras 
till vårdinrättningarna där administreringen sker, enligt överenskommelse på medlemslandsnivå 
baserat på lokala juridiska krav och/eller lokala sjukvårdssystem. När administreringen är avsedd för 
öppenvårdspatienter ska den endast utföras i ett sammanhang där patienten kan följas upp ordentligt.
Spravato kan framkalla övergående sederingstillstånd, dissociativa tillstånd och perceptionsstörningar 
och/eller ökat blodtryck. Patienter måste därför övervakas av vårdpersonal under och efter varje 
behandlingstillfälle som ska innefatta en bedömning för att fastställa när patienten bedöms vara 
kliniskt stabil nog att lämna vårdinrättningen. För patienter med kliniskt signifikanta eller instabila 
kardiovaskulära eller respiratoriska tillstånd ska Spravato administreras på en vårdinrättning där det 
finns lämplig återupplivningsutrustning och vårdpersonal med utbildning i hjärt-lungräddning.
2
