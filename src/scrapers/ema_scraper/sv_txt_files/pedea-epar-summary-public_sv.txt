EMA/741008/2015 
EMEA/H/C/000549 
Sammanfattning av EPAR för allmänheten 
Pedea 
ibuprofen 
Detta är en sammanfattning av det offentliga europeiska utredningsprotokollet (EPAR) för Pedea. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
Pedea ska användas. 
Vad är Pedea? 
Pedea är en injektionsvätska, lösning som innehåller den aktiva substansen ibuprofen. 
Vad används Pedea för? 
Pedea används för att behandla tillståndet öppetstående ductus arteriosus hos nyfödda spädbarn som 
fötts minst sex veckor för tidigt (efter en fostertid på mindre än 34 veckor). Tillståndet innebär att 
ductus arteriosus (pulsådergången, ett blodkärl som gör att blodet kan passera förbi det ofödda 
barnets lungor) inte sluter sig efter födseln. Detta orsakar hjärt- och lungproblem hos spädbarnet. 
Läkemedlet är receptbelagt. 
Hur används Pedea? 
Behandling med Pedea ska endast ske vid intensivvårdsenheter för nyfödda under uppsikt av en 
erfaren neonatalläkare (en läkare som specialiserat sig på vård av nyfödda barn). 
Pedea ges som tre injektioner i en ven med 24 timmars mellanrum. Varje injektion varar i 15 minuter. 
Den första injektionen ges när barnet är minst sex timmar gammalt. Om ductus arteriosus inte har 
slutit sig 48 timmar efter den sista injektionen eller öppnar sig på nytt, kan man ge en andra 
behandling bestående av tre doser. Om tillståndet är oförändrat efter den andra behandlingsomgången 
kan operation krävas. 
30 Churchill Place ● Canary Wharf ● London E14 5EU ● United Kingdom 
+44 (0)20 3660 5555 
Telefon 
Frågor kan ställas via vår webbplats www.ema.europa.eu/contact 
+44 (0)20 3660 6000  Fax 
An agency of the European Union   
© Europeiska läkemedelsmyndigheten, 2015. Kopiering tillåten med angivande av källan. 
 
 
 
  
 
 
 
 
Pedea ska inte ges innan man vet att ductus arteriosis står öppen. 
Hur verkar Pedea? 
Den aktiva substansen i Pedea, ibuprofen, har använts som smärtstillande medel och som läkemedel 
mot inflammationer sedan 1960-talet. Det verkar genom att minska nivån av de kemiska 
signalsubstanser som kallas prostaglandiner i cellerna. Prostaglandinerna bidrar även till att hålla 
ductus arteriosus öppen efter födseln, och man tror att Pedea verkar genom att minska 
prostaglandinnivåerna och på så sätt får detta blodkärl att stängas. 
Hur har Pedeas effekt undersökts? 
Eftersom ibuprofen har använts under en längre tid lade företaget fram data från publicerad litteratur. 
Det lade även fram resultaten av studier, däribland en studie där man tittat på olika doser av Pedea 
hos 40 nyfödda barn som fötts för tidigt. Huvudeffektmåttet var antalet spädbarn vars ductus 
arteriosus slöt sig utan att operation behövdes. 
I en ytterligare studie jämfördes effekterna av Pedea och placebo (overksam behandling) hos 131 
nyfödda som behandlades innan man visste att de hade öppetstående ductus arteriosus. 
Vilken nytta har Pedea visat vid studierna? 
I studien där behandlingen av öppetstående ductus arteriosus undersöktes ledde den godkända dosen 
av Pedea till att blodkärlet slöt sig hos 75 procent av de barn som fötts 11 till 13 veckor för tidigt (sex 
av åtta) och hos 33 procent av de barn som fötts 14 till 16 veckor för tidigt (två av sex). 
I studien där användningen av Pedea undersöktes innan man visste att barnen hade öppetstående 
ductus arteriosus tycktes Pedea vara effektivare än placebo när det gällde att förebygga behovet av 
operationer. Studien fick dock lov att avbrytas i förtid på grund av biverkningar (njur- och 
lungproblem). 
Vilka är riskerna med Pedea? 
Orsaken till de eventuella biverkningarna av Pedea är svårbedömd, eftersom biverkningarna kan ha 
samband såväl med tillståndet öppetstående ductus arteriosus som med effekterna av Pedea. De 
vanligaste biverkningarna som orsakas av läkemedlet hos barn (uppträder hos fler än 1 av 10 barn) är 
trombocytopeni (lågt antal blodplättar), neutropeni (låga nivåer av neutrofiler, en typ av vita 
blodkroppar), bronkopulmonell dysplasi (onormal lungvävnad, förekommer vanligen hos för tidigt 
födda barn), förhöjda nivåer av kreatinin i blodet (ett tecken på njurproblem) och sänkta 
natriumnivåer i blodet. En fullständig förteckning över biverkningar som rapporterats för Pedea finns i 
bipacksedeln. 
Pedea får inte ges till barn som har livshotande infektioner, blödningar, problem med blodkoagulering 
eller signifikanta njurproblem. Det får inte heller ges till barn med medfödd hjärtsjukdom hos vilka 
öppetstående ductus arteriosus krävs för blodflödet, eller till barn med nekrotiserande enterokolit (en 
allvarlig bakterieinfektion som orsakar vävnadsdöd i tarmen). En fullständig förteckning över 
restriktioner finns i bipacksedeln. 
Varför har Pedea godkänts? 
CHMP fann att nyttan med Pedea är större än riskerna och rekommenderade att Pedea skulle 
godkännas för försäljning.  
Pedea 
EMA/741008/2015 
Sida 2/3 
 
 
 
Mer information om Pedea 
Den 29 juli 2004 beviljade Europeiska kommissionen ett godkännande för försäljning till Orphan 
Europe SARL som gäller i hela EU.  
EPAR för Pedea finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Pedea finns i 
bipacksedeln (ingår också i EPAR). Du kan också kontakta din läkare eller apotekspersonal. Denna 
sammanfattning uppdaterades senast 11-2015. 
Pedea 
EMA/741008/2015 
Sida 3/3 
 
 
 
