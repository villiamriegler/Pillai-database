EMA/16076/2013
EMEA/H/C/002422
Sammanfattning av EPAR för allmänheten
Amyvid
florbetapir (18F)
Detta är en sammanfattning av det offentliga europeiska utredningsprotokollet (EPAR) för Amyvid. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas.
Vad är Amyvid?
Amyvid är en injektionsvätska, lösning som innehåller den aktiva substansen florbetapir (18F).
Vad används Amyvid för?
Amyvid är endast avsett för diagnostisk användning. Det används för skanning av hjärnan hos vuxna 
patienter som har problem med minnet så att läkarna kan se om de har betydande mängder beta-
amyloida plack i hjärnan eller inte. Beta-amyloida plack är avsatta avlagringar som ibland finns i 
hjärnan hos personer med demens (såsom Alzheimers sjukdom, Lewykroppsdemens, demens vid 
Parkinsons sjukdom) och hos vissa äldre personer utan symtom. Den typ av skanning som används 
med Amyvid kallas positronemissionstomografi (PET).
Läkemedlet är receptbelagt.
Hur används Amyvid?
Amyvid ges genom injektion i en ven omkring 30 till 50 minuter innan en avbildning utförs med hjälp 
av PET-skanning. Efter slutförd avbildning granskas denna av nukleärmedicinska specialistläkare som 
särskilt utbildats i att tolka PET-skanningar med Amyvid.
PET-skanningar med Amyvid bör endast ordineras av läkare utbildade i klinisk behandling av patienter 
med neurodegenerativa sjukdomar såsom Alzheimers sjukdom och andra demenssjukdomar. 
Patienterna bör diskutera resultaten av deras PET-skanning med läkaren.
7 Westferry Circus ● Canary Wharf ● London E14 4HB ● United Kingdom
Telephone +44 (0)20 7418 8400 Facsimile +44 (0)20 7418 8416  
E-mail info@ema.europa.eu Website www.ema.europa.eu
An agency of the European Union  
© European Medicines Agency, 2013. Reproduction is authorised provided the source is acknowledged.
Hur verkar Amyvid?
Den aktiva substansen i Amyvid, florbetapir (18F), är ett radioaktivt läkemedel som avger låga 
mängder strålning och som verkar genom att söka upp och fästa till beta-amyloida plack i hjärnan. 
Efter att ha fäst till placken kan därefter den avgivna strålningen ses på PET-skanningen, så att läkarna 
kan se om där finns betydande mängder plack eller inte. 
Ett negativt resultat av skanningen visar på sparsam eller ingen förekomst av beta-amyloida plack, 
vilket innebär att patienten troligen inte har Alzheimers sjukdom. En positiv skanning som enda diagnos 
räcker dock inte för patienter med minnesproblem, eftersom avsättning av plack kan ses hos patienter 
med olika typer av neurodegenerativa demenser liksom hos äldre personer utan symtom. Läkarna 
behöver därför använda skanningarna i samband med klinisk bedömning. 
Hur har Amyvids effekt undersökts?
Effekterna av Amyvid prövades först i olika experimentmodeller innan de studerades på människor. En 
huvudstudie utfördes på 226 frivilliga personer indelade i två grupper: en grupp friska unga personer 
och en grupp patienter i livets slutskede som hade samtyckt till att bli obducerade när de dog. 
Studien undersökte skanningarnas känslighet och specificitet (hur tillförlitliga de var när det gällde att 
skilja frivilliga personer med betydande mängder plack i hjärnan från dem som inte hade det). 106 
frivilliga personer genomförde studien och togs med i resultaten.
Vilken nytta har Amyvid visat vid studierna?
PET-skanningar med Amyvid visade sig ha en hög specificitet och känslighet när de användes för att 
identifiera patienter som hade betydande mängder beta-amyloida plack i hjärnan. PET-skanningarnas 
specificitet låg på 100 procent hos 47 friska frivilliga, vilket innebär att alla deras skanningar bedömdes 
som negativa efter att ha granskats av specialister som inte visste om skanningarna härrörde från 
friska personer eller patienter. 
Bland patienterna hade 59 obduktioner utförts för att styrka huruvida de hade betydande mängder 
beta-amyloida plack i hjärnan eller inte. När obduktionsresultaten jämfördes med PET-skanningarna 
visade sig skanningarna ha en känslighet på 92 procent och en specificitet på 100 procent. Detta 
innebär att 92 procent av patienterna med betydande mängder plack kunde korrekt identifieras som 
positiva av PET-skanningarna, och att alla patienter utan betydande mängder plack korrekt bedömdes 
som negativa. 
Vilka är riskerna med Amyvid?
Den vanligaste biverkningen som orsakas av Amyvid (uppträder hos 1–10 patienter av 100) är 
huvudvärk. En fullständig förteckning över biverkningar som rapporterats för Amyvid finns i 
bipacksedeln. Amyvid avger en mycket låg mängd strålning med minimal risk för cancer eller några 
ärftliga defekter.
Amyvid får inte ges till patienter som är överkänsliga (allergiska) mot florbetapir (18F) eller mot något 
annat innehållsämne.
Varför har Amyvid godkänts?
PET-skanningar med Amyvid visade sig ha hög känslighet och specificitet vad gäller att upptäcka beta-
amyloida plack i hjärnan, och resultaten av skanningarna följde noga vad som syntes vid obduktion. 
Detta anses vara en betydande förbättring av diagnosen av patienter med minnesproblem som 
Amyvid
EMA/16076/2013
Sida 2/3
utvärderas avseende Alzheimers sjukdom och andra neurodegenerativa sjukdomar. Kommittén 
noterade den goda säkerhetsprofilen och icke-invasiva formen av PET-skanningarna med Amyvid och 
drog slutsatsen att Amyvids nytta är större än riskerna. Kommittén rekommenderade att Amyvid skulle 
godkännas för försäljning.
Delvis till följd av de begränsade effekterna av de aktuella behandlingarna för Alzheimers sjukdom 
konstaterade CHMP emellertid att det inte finns några starka bevis för en omedelbar förbättring i 
behandlingen av patienter eller i patientresultaten efter PET-skanningar med Amyvid. Amyvids nytta vid 
förutsägelsen av hur Alzheimers sjukdom utvecklas hos patienter som har problem med minnet eller vid 
övervakningen av patienters svar på behandling har heller inte fastställts.
Vad görs för att garantera säker användning av Amyvid?
Företaget som marknadsför Amyvid kommer att ge alla nukleärmedicinska specialistläkare som 
förväntas använda denna produkt inom EU tillgång till ett utbildningspaket för att säkerställa en exakt 
och tillförlitlig granskning av bilderna från PET-skanningen. 
Mer information om Amyvid
Den 14 januari 2013 beviljade Europeiska kommissionen ett godkännande för försäljning av Amyvid 
som gäller i hela Europeiska unionen. 
Denna sammanfattning uppdaterades senast 01-2013.
Amyvid
EMA/16076/2013
Sida 3/3
