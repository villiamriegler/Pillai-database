EMA/357528/2010  
EMEA/H/C/000071 
Sammanfattning av EPAR för allmänheten 
GONAL-f 
follitropin alfa 
Detta är en sammanfattning av det offentliga europeiska utredningsprotokollet (EPAR) för GONAL-f. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt yttrande om att bevilja godkännande för försäljning och sina rekommendationer om hur 
läkemedlet ska användas. 
Vad är GONAL-f? 
GONAL-f är ett läkemedel som innehåller den aktiva substansen follitropin alfa. Det finns som 
injektionsvätska, lösning i en förfylld penna, och som pulver och vätska som bereds till 
injektionsvätska, lösning. 
Vad används GONAL-f för? 
GONAL-f används för att behandla följande patientgrupper: 
•  Vuxna kvinnor (18 år eller äldre) som inte producerar ägg och inte svarar på behandling med 
klomifencitrat (ett annat läkemedel som stimulerar äggstockarna att producera ägg). 
•  Vuxna kvinnor som behandlas med tekniker för assisterad befruktning (fertilitetsbehandling), t.ex. 
in vitro-fertilisering. GONAL-f ges för att stimulera äggstockarna till produktion av mer än ett ägg 
åt gången. 
•  Vuxna kvinnor med svår brist på (mycket låga nivåer av) luteiniserande hormon (LH) och 
follikelstimulerande hormon (FSH). GONAL-f ges tillsammans med ett läkemedel som innehåller LH 
för att stimulera utmognad av ägg i äggstockarna. 
•  Vuxna män som har hypogonadotrop hypogonadism (en sällsynt hormonbristsjukdom). GONAL-f 
ges tillsammans med humant korion-gonadotropin (hCG) för att stimulera spermieproduktionen. 
Läkemedlet är receptbelagt. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2010. Reproduction is authorised provided the source is acknowledged. 
 
 
 
 
 
 
 
Hur används GONAL-f? 
Behandling med GONAL-f bör utföras av en läkare som har erfarenhet av att behandla 
fertilitetsproblem. 
GONAL-f ges genom injektion under huden en gång om dagen. Om pulvret används ska det blandas 
med medföljande vätska precis innan användning. Doseringen och hur ofta GONAL-f ges beror på 
varför det ges och hur patienten svarar på behandlingen. Efter den första injektionen kan patienten 
eller dennas partner ge injektionerna om de är motiverade, har fått lära sig hur de ska göra och har 
tillgång till expertråd. 
Mer information finns i bipacksedeln. 
Hur verkar GONAL-f? 
Den aktiva substansen i GONAL-f, follitropin alfa, är en kopia av det naturliga hormonet FSH 
(follikelstimulerande hormon). I kroppen reglerar FSH den reproduktiva funktionen: hos kvinnor 
stimulerar det äggproduktionen och hos män stimulerar det spermieproduktionen i testiklarna. 
Det FSH som tidigare användes som läkemedel hade extraherats ur urin. Follitropin alfa i GONAL-f 
framställs med en metod som kallas rekombinant DNA-teknik, vilket innebär att det framställs av en 
cell som fått en gen (DNA) som gör att den kan producera humant FSH. 
Hur har GONAL-f undersökts? 
GONAL-f har undersökts på 222 kvinnor som inte producerar ägg eller svarar på klomifencitrat. Det 
har också undersökts som en del av tekniker för assisterad befruktning på 470 kvinnorGONAL-f 
jämfördes i dessa studier med humant FSH som hade extraherats från urin. 
GONAL-f i kombination med LH har också undersökts på 38 kvinnor med svår LH- och FSH-brist och i 
kombination med hCG på 19 män med hypogonadotrop hypogonadism. Eftersom dessa tillstånd är 
sällsynta jämfördes GONAL-f inte med andra behandlingar i dessa studier och det låga antalet 
patienter i studierna ansågs vara godtagbart. 
I studierna av kvinnor var huvudeffektmåtten antalet insamlade ägg, antalet kvinnor som släppte ägg 
och antalet folliklar (äggblåsor) som producerades i äggstockarna.  I studien av män tittade man på 
antalet män som började producera spermier inom de första 18 månaderna av behandlingen. 
Vilken nytta har GONAL-f visat vid studierna? 
GONAL-f var lika effektivt som humant FSH hos kvinnor som inte producerade ägg eller svarade på 
klomifencitrat. 84 procent av kvinnorna som fick GONAL-f producerade ägg, jämfört med 91 procent av 
dem som fick humant FSH. GONAL-f var också lika effektivt som humant FSH när det gällde att 
stimulera äggstockarna vid tekniker för assisterad befruktning. 
GONAL-f var effektivt när det gällde att sätta igång utveckling av ägg hos kvinnor med svår LH-/FSH-
brist. I studien av män var GONAL-f när det gavs i kombination med hCG effektivt när det gällde att 
stimulera spermieproduktionen då 63 procent av männen började producera spermier. 
Vilka är riskerna med GONAL-f? 
De vanligaste biverkningarna (uppträder hos fler än 1 av 10 patienter) är reaktioner på 
injektionsstället (smärta, rodnad, blåmärken, svullnad eller irritation). Hos kvinnor uppträder också 
GONAL-f  
EMA/357528/2010  
Sida  2/3
 
 
 
cystor (vätskeblåsor) inne i äggstockarna och huvudvärk hos fler än 1 av 10 patienter. Förteckningen 
över samtliga biverkningar som rapporterats för GONAL-f finns i bipacksedeln. 
GONAL-f ska inte ges till personer som kan vara överkänsliga (allergiska) mot follitropin alfa, FSH eller 
något annat innehållsämne. Det får inte ges till patienter med tumörer i hypofysen eller hypotalamus 
eller cancer i äggstockar, livmoder eller bröst. Det får inte ges när patienten inte kan svara effektivt på 
behandlingen, t.ex. till patienter vars äggstockar eller testiklar inte fungerar eller till kvinnor som av 
medicinska skäl inte bör bli gravida. GONAL-f får inte ges till kvinnor hos vilka en äggstock eller cysta 
är förstorad av andra orsaker än polycystiskt ovariesyndrom, eller vid oförklarlig vaginal blödning. 
Förteckningen över samtliga restriktioner finns i bipacksedeln. 
Hos vissa kvinnor kan äggstockarna ibland överreagera på stimuleringen. Detta kallas ovariellt 
hyperstimuleringssyndrom. Läkare och patienter måste vara uppmärksamma på att detta kan inträffa. 
Varför har GONAL-f godkänts? 
CHMP fann att fördelarna med GONAL-f är större än riskerna och rekommenderade att GONAL-f skulle 
godkännas för försäljning. 
Mer information om GONAL-f: 
Den 20 oktober 1995 beviljade Europeiska kommissionen Merck Serono Europe Ltd. ett godkännande 
för försäljning av GONAL-f som gäller i hela Europeiska unionen. Godkännandet för försäljning gäller 
utan tidsbegränsning. 
Det offentliga europeiska utredningsprotokollet (EPAR) finns i sin helhet här. Mer information om 
behandling med GONAL-f finns i bipacksedeln (ingår också i EPAR). Du kan också kontakta din läkare 
eller ditt apotek. 
Denna sammanfattning aktualiserades senast 06-2010. 
GONAL-f  
EMA/357528/2010  
Sida  3/3
 
 
 
