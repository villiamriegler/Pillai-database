EMA/503659/2020 
EMEA/H/C/005173 
Phelinun (melfalan) 
Sammanfattning av Phelinun och varför det är godkänt inom EU 
Vad är Phelinun och vad används det för? 
Phelinun är ett cancerläkemedel avsett att behandla patienter med följande sjukdomar: 
•  Cancer i benmärgen (som bildar blodkroppar) – multipelt myelom, akut lymfatisk leukemi och akut 
myeloid leukemi. 
•  Hodgkins och non-Hodgkin-lymfom, cancertyper som påverkar de vita blodkroppar som kallas 
lymfocyter. 
•  Neuroblastom hos barn, en cancer i nervcellerna i olika delar av kroppen. 
•  Äggstockscancer. 
•  Bröstkörteladenokarcinom, en typ av bröstcancer. 
Läkemedlet kan antingen ges ensamt eller i kombination med andra cancerläkemedel eller radioterapi 
eller bådadera. 
Phelinun kan också ges vid stamcellstransplantation hos vuxna och barn med blodcancer och vid vissa 
andra blodsjukdomar hos barn. Det ges med andra cytotoxiska (celldödande) läkemedel för 
konditioneringsbehandling (för att ”rensa” cellerna i benmärgen) innan patienten får friska stamceller 
från en donator vilka ska ersätta de sjuka cellerna. 
Phelinun innehåller den aktiva substansen melfalan. 
Phelinun är ett "hybridläkemedel". Det innebär att det liknar ett ”referensläkemedel” som innehåller 
samma aktiva substans, men Phelinun är avsedd för ytterligare en användning 
(konditioneringsbehandling). Referensläkemedlet för Phelinun är Alkeran 50 mg/10 ml, som 
marknadsförs i Frankrike. 
Hur används Phelinun? 
Phelinun är receptbelagt och måste ges under överinseende av en läkare med erfarenhet av att 
använda cancerläkemedel och konditioneringsbehandling för stamcellstransplantation. 
Phelinun ges genom infusion (dropp) i en ven och dosen beror på mot vilken sjukdom den ges samt på 
patientens vikt och längd. Dosen kan delas upp och ges under 2–3 på varandra följande dagar. 
För mer information om hur du använder Phelinun, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
  
 
 
 
 
Hur verkar Phelinun? 
Melfalan, den aktiva substansen i Phelinun, är en typ av cytotoxiskt läkemedel som kallas alkylerande 
medel. Det hindrar cellerna från att dela sig genom att förhindra att DNA (cellens genetiska material) 
förökar sig för att bilda nya celler. Melfalan påverkar därför celler som delar sig snabbt, såsom 
cancerceller och celler i benmärgen. 
Vilka fördelar med Phelinun har visats i studierna? 
Fördelarna och riskerna med den aktiva substansen, melfalan, för behandling av cancer har redan 
studerats för referensläkemedlet, Alkeran, och behöver inte studeras igen för Phelinun. 
Företaget lade också fram belägg från över 20 publicerade studier för att visa att melfalan är effektivt 
vid konditioneringsbehandling av vuxna och barn som genomgår hematopoetisk transplantation av 
stamceller (i blodet). 
Liksom för alla läkemedel har företaget lagt fram kvalitetsdata för Phelinun. Inga bioekvivalensstudier 
behövde göras för att undersöka om Phelinun tas upp på liknande sätt och ger samma nivå av den 
aktiva substansen i blodet som referensläkemedlet. Detta eftersom Phelinun ges genom infusion i en 
ven, vilket gör att den aktiva substansen tillförs direkt i blodet. 
Vilka är riskerna med Phelinun? 
De vanligaste biverkningarna som orsakas av Phelinun (kan förekomma hos fler än 1 av 10 användare) 
är minskade nivåer av blodkroppar och blodplättar (blodkomponenter som medverkar till koagulation), 
infektioner, mag- och tarmbesvär (t.ex. diarré, kräkningar, munsår och blödningar) samt rubbningar i 
immunsystemet (kroppens naturliga försvar), inklusive transplantat-mot-värdsjukdom (när 
transplanterade celler angriper kroppen). 
Phelinun får inte ges under amning eller som konditioneringsbehandling under graviditet. 
En fullständig förteckning över biverkningar och restriktioner för Phelinun finns i bipacksedeln. 
Varför är Phelinun godkänt i EU? 
Europeiska läkemedelsmyndigheten (EMA) fann att det styrkts att Phelinun i enlighet med EU:s krav är 
likvärdigt med Alkeran för behandling av blodcancer. Även om det inte finns några betydande studier 
som mäter effekten av Phelinun vid konditioneringsbehandling hos vuxna och barn visar belägg från 
publicerade studier att läkemedlet är effektivt, och i vissa fall kan dess biverkningar vara mindre än de 
som orsakas av andra alternativ för konditioneringsbehandling. 
EMA fann därför att fördelarna med Phelinun är större än riskerna och att Phelinun kan godkännas för 
försäljning i EU. 
Vad görs för att garantera säker och effektiv användning av Phelinun? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Phelinun har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Phelinun kontinuerligt. 
Biverkningar som har rapporterats för Phelinun utvärderas noggrant och nödvändiga åtgärder vidtas 
för att skydda patienter. 
Sida  
 
Mer information om Phelinun 
Mer information om Phelinun finns på EMA:s webbplats: 
ema.europa.eu/medicines/human/EPAR/phelinun. 
Sida  
 
