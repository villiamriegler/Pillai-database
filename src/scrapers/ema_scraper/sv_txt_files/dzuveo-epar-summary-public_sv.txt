EMA/283761/2018 
EMEA/H/C/004335 
Dzuveo (sufentanil) 
Sammanfattning av Dzuveo och varför det är godkänt inom EU 
Vad är Dzuveo och vad används det för? 
Dzuveo är ett smärtstillande opioidläkemedel som används för att behandla måttlig till svår smärta hos 
vuxna. 
Det är ett ”hybridläkemedel”, vilket innebär att det liknar ett ”referensläkemedel” (som kallas Sufenta 
Forte) som innehåller samma aktiva substans. Skillnaden mellan produkterna är att Dzuveo finns som 
sublinguala resoribletter (tabletter som ska lösas upp under tungan) medan referensläkemedlet är en 
injektionsvätska, lösning. 
Dzuveo innehåller den aktiva substansen sufentanil. 
Hur används Dzuveo? 
Dzuveo finns som 30 µg sublinguala resoribletter. Hälso- och sjukvårdpersonalen ska lägga en 
resoriblett under patientens tunga med hjälp av en applikator för engångsbruk och låta den lösas upp 
där. Resoribletterna får inte tuggas eller sväljas. 
Patienterna får inte äta eller dricka och ska tala så lite som möjligt under 10 minuter efter att de tagit 
resoribletten. De kan få resoribletterna efter behov men bör vänta minst en timme efter en resoriblett 
innan de får nästa. Dzuveo ska inte användas längre tid än 48 timmar. 
Dzuveo är receptbelagt. Det ska ges av hälso- och sjukvårdspersonal som har erfarenhet av 
smärtbehandling och på en plats (t.ex. ett sjukhus) där patienten kan övervakas. För att få mer 
information om hur du använder Dzuveo, läs bipacksedeln eller tala med läkare eller apotekspersonal. 
Hur verkar Dzuveo? 
Den aktiva substansen i Dzuveo, sufentanil, är en opioid som verkar genom att binda till receptorer 
(mål) i hjärnan som kallas μ-opioid-receptorer. Bindningen till dessa receptorer i hjärnan bidrar till att 
lindra patientens smärta. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Vilka fördelar med Dzuveo har visats i studierna? 
Två huvudstudier har visat att Dzuveo som lämnas att lösas upp under tungan är effektivt när det 
gäller att minska svår smärta efter operation. I båda studierna användes en smärtskala som kallas 
SPID12, där smärtans minskning följs under 12 timmar. 
I den första studien på 163 patienter som hade genomgått bukkirurgi minskade smärtan med 
26 punkter med Dzuveo jämfört med 13 punkter med placebo (en overksam behandling). I den andra 
studien på 101 patienter efter fotkirurgi minskade smärtan med cirka 6 punkter med Dzuveo och 
ökade med cirka 7 punkter med placebo. 
Vilka är riskerna med Dzuveo? 
De allvarligaste biverkningarna som orsakas av sufentanil är svåra andningsproblem, som uppträder 
hos omkring 6 av 1 000 personer. De vanligaste biverkningarna (kan uppträda hos fler än 1 av 
10 personer) är illamående, kräkning och feber. 
Dzuveo får inte ges till patienter med svåra lung- eller andningsproblem. En fullständig förteckning 
över biverkningar och restriktioner för Dzuveo finns i bipacksedeln. 
Varför är Dzuveo godkänt i EU? 
Studier visar att Dzuveo är effektivt när det gäller att minska svår smärta efter operation. 
Biverkningarna som ses med Dzuveo är de förväntade med opioider, och anses vara hanterbara. 
Europeiska läkemedelsmyndigheten (EMA) fann därför att fördelarna med Dzuveo är större än riskerna 
och att Dzuveo kan godkännas för försäljning i EU. 
Vad görs för att garantera säker och effektiv användning av Dzuveo? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Dzuveo har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Dzuveo utvärderas noggrant och nödvändiga åtgärder för att 
skydda patienter vidtas. 
Mer information om Dzuveo 
Mer information om Dzuveo finns på EMA:s webbplats ema.europa.eu/Find medicine/Human 
medicines/European public assessment reports. 
Dzuveo (sufentanil)  
EMA/283761/2018 
Sida 2/2 
 
 
 
 
