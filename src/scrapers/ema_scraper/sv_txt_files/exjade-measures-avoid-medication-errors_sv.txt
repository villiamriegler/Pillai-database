31 mars 2016 
EMA/174254/2016 
Åtgärder för att undvika medicineringsfel med Exjade 
Utbildningsmaterial för att öka medvetenheten om olika dosstyrkor hos olika 
typer av tabletter  
Utbildningsmaterial kommer att lämnas ut till patienter och sjukvårdspersonal som använder Exjade 
(deferasirox) efter att en filmdragerad tablett släppts ut på marknaden i tillägg till den redan godkända 
dispergerbara tabletten. Exjade används för att avlägsna överskottsjärn från blodet hos patienter med 
betatalassemi eller andra blodsjukdomar som orsakar järnöverskott i blodet. 
I utbildningsmaterialet informeras om att doserna för de olika Exjade-tabletterna skiljer sig åt. Det 
behövs en mindre dos av den nya filmdragerade tabletten än av den dispergerbara tabletten. Patienten 
riskerar att få för mycket eller för lite läkemedel om dosen inte är korrekt vid byte från en typ av 
tablett till en annan.  
De två tablettyperna kan lätt särskiljas med hjälp av sin form samt utseendet på ytterkartonger och 
blisterkartor. 
Båda typerna kommer att finnas samtidigt under en tid så att läkarna kan låta patienterna gå över från 
dispergerbara tabletter till filmdragerade tabletter. Därefter kommer Exjade dispergerbara tabletter 
inte längre att finnas på marknaden. Sjukvårdspersonal kommer att meddelas om planerat datum då 
de dispergerbara tabletterna slutar försäljas.  
Information till patienter 
•  Exjade filmdragerade tabletter har nu introducerats på marknaden.  
•  Både de dispergerbara tabletterna och de nya filmdragerade tabletterna ska tas en gång per dag, 
helst vid samma tid varje dag. 
•  De dispergerbara tabletterna måste tas på fastande mage 30 minuter före måltid, medan de 
filmdragerade tabletterna kan tas på fastande mage eller med en lätt måltid. 
•  Din läkare har räknat ut vilken dos av Exjade du behöver. Dosen beror på din vikt, hur mycket järn 
du har i blodet, funktionen hos din lever och dina njurar och hur många blodtransfusioner du får. 
•  Exjade dispergerbara tabletter kommer inte att finnas i framtiden. Om du byter från dispergerbara 
tabletter till de nya filmdragerade tabletterna behöver du en lägre dos. Läkaren berättar för dig hur 
mycket du behöver ta av den nya tabletten. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
• 
Läs bipacksedeln och annan information som du får tillsammans med tabletterna. Den innehåller 
viktig information om behandlingen och hur du tar läkemedlet. Kontakta läkare, apotekspersonal 
eller sjuksköterska om du har några frågor om behandlingen.  
•  Du kommer att få en handbok med information om de två typerna av tabletter och hur man tar 
dem. 
Information till sjukvårdspersonal 
•  Exjade (deferasirox) finns nu även som filmdragerade tabletter, förutom de redan godkända 
dispergerbara tabletterna.  
•  Båda typerna kommer att finnas samtidigt under en begränsad tid så att läkarna kan låta 
patienterna gå över från dispergerbara tabletter till filmdragerade tabletter. Därefter kommer 
Exjade dispergerbara tabletter inte längre att finnas på marknaden. 
•  Biotillgängligheten är högre hos filmdragerade tabletter än hos dispergerbara tabletter, och styrkan 
hos de filmdragerade tabletterna är därför lägre. Filmdragerade tabletter innehåller 90, 180 eller 
360 mg, vilket motsvarar dispergerbara tabletter på 125, 250 respektive 500 mg. 
• 
• 
• 
För att undvika fel måste i ordinationen av Exjade anges tablettyp (dispergerbara eller 
filmdragerade tabletter), ordinerad dos i mg/kg/dag, samt beräknad dos per dag med styrkan av 
filmdragerade eller dispergerbara tabletter. 
Produktresumé och utbildningsmaterial om hur Exjade ska användas ska följas. De innehåller viktig 
information om läkemedlets användning. 
I följande tabell beskrivs skillnaden mellan de två tablettformerna: 
Filmdragerade tabletter 
Dispergerbara tabletter 
(kommer att försvinna) 
Utseende och styrka 
Ovala blå tabletter innehållande 
Runda vita tabletter 
90 mg (ljusblå), 180 mg 
innehållande 125 mg, 250 mg 
(mellanblå) eller 360 mg 
eller 500 mg (samtliga vita) 
(mörkblå) 
Hjälpämne: laktos 
Innehåller inte laktos 
Innehåller laktos 
När ska tabletterna tas 
En gång dagligen, kan tas på 
En gång dagligen, måste tas på 
fastande mage eller med en lätt 
fastande mage minst 30 minuter 
måltid 
före måltid 
Hur ska tabletterna tas 
Sväljes hela med lite vatten, 
Löses upp i vatten, apelsinjuice 
eller krossas och strös på mjuk 
eller äppeljuice. Får inte tuggas 
mat (t.ex. yoghurt eller 
eller sväljas hela 
äppelmos) 
Dosintervall (vuxna och barn) 
7–28 mg/kg/dag, avrundat till 
10–40 mg/kg/dag, avrundat till 
närmaste hela tablettstorlek 
närmaste hela tablettstorlek 
Åtgärder för att undvika medicineringsfel med Exjade  
EMA/174254/2016  
Sida 2/3 
 
 
 
 
 
 
 
Mer om läkemedlet 
Exjade är ett läkemedel som används för att behandla kroniskt järnöverskott i kroppen. Det ges till 
patienter med betatalassemi eller andra blodsjukdomar vid vilka det inte finns tillräckligt med normalt 
hemoglobin i blodet. 
Exjade innehåller den aktiva substansen deferasirox, som är en så kallad ”järnkelatkomplexbildare”. 
Det binder till järnet i kroppen och bildar ett så kallat kelat som kan utsöndras av kroppen, främst via 
avföringen. På det sättet bidrar det till att minska järnöverskottet och förhindra att järnet skadar de 
inre organen, t.ex. hjärtat och levern. 
Mer information om Exjade och fullständiga uppgifter om indikationer finns på EMA:s webbplats 
ema.europa.eu/Findmedicine/Human medicines/European public assessment reports. 
Åtgärder för att undvika medicineringsfel med Exjade  
EMA/174254/2016  
Sida 3/3 
 
 
 
 
 
