EMA/229443/2018 
EMEA/H/C/002311 
Votubia (everolimus) 
Sammanfattning av Votubia och varför det är godkänt inom EU 
Vad är Votubia och vad används det för? 
Votubia är ett läkemedel som används för att behandla följande godartade tumörer (icke 
cancertumörer) som orsakas av den genetiska sjukdomen tuberös skleros: 
•  Subependymalt jättecellsastrocytom (SEGA), en godartad hjärntumör. Läkemedlet ges till vuxna 
och barn vars hjärntumör inte kan opereras bort. 
•  Renalt angiomyolipom, en godartad njurtumör. Läkemedlet ges till vuxna som löper risk att få 
komplikationer men inte behöver opereras akut. 
Läkemedlet ges också som tilläggsbehandling till patienter från två års ålder som drabbas av anfall 
kopplade till tuberös skleros och som inte svarat på andra behandlingar. Votubia används för 
behandling av partiella anfall (anfall som startar i en del av hjärnan). Dessa kan sprida sig och påverka 
hela hjärnan (sekundär generalisering). 
Votubia innehåller den aktiva substansen everolimus. 
Tuberös skleros är sällsynt och Votubia klassificerades som särläkemedel (ett läkemedel som används 
vid sällsynta sjukdomar) den 4 augusti 2010. 
Hur används Votubia? 
Behandling med Votubia ska inledas av läkare med erfarenhet av att behandla patienter med tuberös 
skleros och av att fastställa koncentrationen i blodet av läkemedlet. Votubia finns som tabletter 
(2,5 mg, 5 mg och 10 mg) och som dispergerbara tabletter (1 mg, 2 mg, 3 mg och 5 mg) och tas via 
munnen en gång dagligen vid samma tid varje dag, konsekvent endera med eller utan mat. 
För SEGA, och för användning som tilläggsbehandling för anfall, beror startdosen på kroppsytan 
(beräknas utifrån patientens längd och vikt) och på patientens ålder, men läkaren kommer att justera 
dosen utifrån halten läkemedel i patientens blod och hur väl patienten tolererar läkemedlet. 
För patienter med renalt angiomyolipom är den rekommenderade dosen 10 mg en gång dagligen. Om 
patienten får allvarliga biverkningar kan läkaren behöva minska dosen eller avbryta behandlingen 
tillfälligt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
För patienter med nedsatt leverfunktion kan det bli nödvändigt att minska startdoserna eller avstå från 
behandlingen, beroende på hur allvarlig nedsättningen är, hur gammal patienten är och för vilket 
tillstånd patienten behandlas. När Votubia tas tillsammans med andra läkemedel, till exempel som 
tilläggsbehandling för anfall, kan dosen också komma att avgöras av de andra läkemedlen. 
För mer information om hur du använder Votubia, läs bipacksedeln eller tala med läkare eller 
apotekspersonal. 
Hur verkar Votubia? 
Den aktiva substansen i Votubia, everolimus, är ett läkemedel mot tumörer som verkar genom att 
hämma enzymet mTOR (mammalian target of rapamycin), som är särskilt aktivt i tumörceller hos 
patienter med SEGA eller renalt angiomyolipom. I kroppen binds everolimus först till proteinet 
FKBP-12, som finns inne i cellerna och bildar ett så kallat komplex. Detta komplex blockerar sedan 
mTOR. Eftersom mTOR är inblandat i kontrollen av celldelningen och tillväxten av blodkärl förhindrar 
Votubia att tumörcellerna delar sig och minskar blodtillförseln till cellerna. mTOR antas också spela en 
roll i de anfall som drabbar patienter med tuberös skleros, men det är inte helt klarlagt hur Votubia 
verkar för att förhindra anfallen. 
Vilken nytta med Votubia har visats i studierna? 
Votubia har visat sig vara effektivt för att behandla patienter med SEGA och renalt angiomyolipom 
genom att krympa tumörernas volym. Votubia har också visat sig vara effektivt för att minska partiella 
anfall kopplade till tuberös skleros. 
SEGA 
Vid SEGA orsakat av tuberös skleros har Votubia undersökts i två huvudstudier. Den första studien 
omfattade 28 vuxna och barn från tre års ålder. Huvudeffektmåttet baserades på hur mycket 
patientens huvudsakliga hjärntumör krympte efter sex månaders behandling. Den huvudsakliga 
hjärntumören krympte med hälften hos omkring 30 procent av patienterna och med omkring en 
tredjedel hos omkring 70 procent av patienterna. I den andra studien ingick 117 patienter (däribland 
20 barn yngre än tre år) och i den jämfördes Votubia med placebo (overksam behandling). 
Huvudeffektmåttet var andelen patienter som svarade på behandlingen och vars hjärntumör krympte 
med minst hälften efter sex månaders behandling. Detta skedde hos 35 procent av patienterna (27 av 
78 patienter) som behandlades med Votubia, jämfört med ingen av de 39 patienter som fick placebo. 
Renalt angiomyolipom 
Vid renalt angiomyolipom orsakat av tuberös skleros har Votubia jämförts med placebo i en studie med 
118 vuxna. Huvudeffektmåttet var andelen patienter som svarade på behandlingen och vars njurtumör 
krympte med minst hälften, vilket sågs hos 42 procent av patienterna (33 av 79) som behandlades 
med Votubia, jämfört med ingen av de 39 patienter som fick placebo. 
Partiella anfall 
Nyttan med Votubia som tilläggsbehandling för partiella anfall kopplade till tuberös skleros som inte 
kunnat kontrolleras tillräckligt med andra behandlingar har visats i en huvudstudie. Den omfattade 
366 vuxna och minst två år gamla barn. Två olika doseringsscheman för tilläggsbehandling med 
Votubia (anpassade för att ge lägre eller högre nivåer av läkemedlet i blodet) jämfördes med placebo. 
Innan behandlingen fick patienterna i genomsnitt 16–17 anfall per vecka och behandlingssvaret ansågs 
Votubia (everolimus) 
EMA/229443/2018 
Sida 2/4 
 
 
 
 
vara uppnått om anfallen minskade med minst 50 procent. Detta sågs hos 28 procent (33 av 
117 patienter) i gruppen för lägre nivåer i blodet och hos 40 procent (52 av 130 patienter) i gruppen 
för högre nivåer i blodet, jämfört med 15 procent (18 av 119 patienter) av dem som fick placebo. 
Generellt minskade antalet anfall med 29 respektive 40 procent hos patienterna som behandlades med 
Votubia, jämfört med 15 procent hos patienterna som fick placebo. 
Vilka är riskerna med Votubia? 
De vanligaste biverkningarna som orsakas av Votubia (uppträder hos fler än 1 av 10 patienter) är 
akne, stomatit (inflammation i munslemhinnan), övre luftvägsinfektion (förkylningar), nasofaryngit 
(inflammation i näsan och halsen), sinusit (bihåleinflammation), hosta, lunginflammation, 
urinvägsinfektion, förhöjt kolesterol i blodet, oregelbundna menstruationer, amenorré (uteblivna 
menstruationer), huvudvärk, diarré, kräkningar, hudutslag, trötthet, feber och nedsatt aptit. En 
fullständig förteckning över biverkningar som rapporterats för Votubia finns i bipacksedeln. 
Votubia får inte ges till personer som är överkänsliga (allergiska) mot everolimus, besläktade 
läkemedel som t.ex. sirolimus och temsirolimus, eller något annat innehållsämne. 
Varför är Votubia godkänt i EU? 
Europeiska läkemedelsmyndigheten (EMA) fann att Votubia har visat sig minska hjärntumörers storlek 
hos vuxna och barn med tuberös skleros och att detta förväntas minska tecken och symtom på SEGA 
såsom anfall, hydrocefalus (ansamling av vätska i hjärnan) och ökat tryck inne i hjärnan. Kirurgi är 
fortfarande standardbehandlingen för denna sjukdom men Votubia förväntas vara till nytta för 
patienter vars tumörer inte kan opereras. Votubia har också visat sig minska storleken på njurtumörer 
hos patienter med renalt angiomyolipom och har visat sig vara fördelaktigt som tilläggsbehandling för 
att hantera partiella anfall kopplade till med tuberös skleros när annan behandling inte har varit 
tillräckligt effektiv. Läkemedlets biverkningar ansågs vara hanterbara och var i allmänhet lindriga eller 
måttliga. Myndigheten fann därför att nyttan med Votubia är större än riskerna och rekommenderade 
att Votubia godkänns för försäljning. 
Votubia godkändes ursprungligen enligt reglerna om ”villkorat godkännande”, då det väntades komma 
ytterligare uppgifter om läkemedlet, särskilt när det gäller dess långsiktiga effekter. Eftersom företaget 
har lämnat den ytterligare information som krävdes har godkännandet ändrats från villkorat till 
fullständigt godkännande. 
Vad görs för att garantera säker och effektiv användning av Votubia? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Votubia har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Votubia utvärderas noggrant och nödvändiga åtgärder för att 
skydda patienter vidtas. 
Votubia (everolimus) 
EMA/229443/2018 
Sida 3/4 
 
 
 
 
Mer information om Votubia 
Den 2 september 2011 beviljades Votubia ett villkorat godkännande för försäljning som gäller i hela 
EU. Den 16 november 2015 ändrades detta godkännande till ett fullständigt godkännande för 
försäljning. 
Mer information om Votubia finns på EMA:s webbplats: ema.europa.eu/Find medicine/Human 
medicines/European Public Assessment Reports. Mer information om behandling med Votubia finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Votubia från kommittén för särläkemedel finns på EMA:s 
webbplats: ema.europa.eu/Find medicine/Human medicines/Rare disease designations. 
Denna sammanfattning uppdaterades senast 04-2018. 
Votubia (everolimus) 
EMA/229443/2018 
Sida 4/4 
 
 
 
 
