EMA/13195/2019 
EMEA/H/C/004686 
Emtricitabine/Tenofovir disoproxil Krka d.d. 
(emtricitabin/tenofovirdisoproxil) 
Sammanfattning av Emtricitabine/Tenofovir disoproxil Krka d.d. och varför 
det är godkänt inom EU 
Vad är Emtricitabine/Tenofovir disoproxil Krka d.d. och vad används det 
för? 
Emtricitabine/Tenofovir disoproxil Krka d.d. är ett hivläkemedel som används i kombination med minst 
ett annat hivläkemedel för att behandla vuxna som infekterats med humant immunbristvirus typ 1 
(HIV-1), ett virus som orsakar förvärvat immunbristsyndrom (aids). Det får också ges till ungdomar 
som är resistenta mot första linjens behandlingar eller som inte kan ta dem beroende på biverkningar. 
Emtricitabine/Tenofovir disoproxil Krka d.d. innehåller två aktiva substanser, emtricitabin och 
tenofovirdisoproxil. Det är ett generiskt läkemedel, vilket innebär att det innehåller samma aktiva 
substanser och verkar på samma sätt som ett referensläkemedel som redan är godkänt i EU. 
Referensläkemedlet är Truvada. Mer information om generiska läkemedel finns i dokumentet med 
frågor och svar här. 
Hur används Emtricitabine/Tenofovir disoproxil Krka d.d.? 
Emtricitabine/Tenofovir disoproxil Krka d.d. är receptbelagt och behandling ska inledas av en läkare 
med erfarenhet av att behandla hivinfektioner. 
Emtricitabine/Tenofovir disoproxil Krka d.d. finns som tabletter (200 mg emtricitabin och 245 mg 
tenofovirdisoproxil). Rekommenderad dos är en tablett om dagen, som helst ska tas tillsammans med 
mat. Om patienterna måste sluta ta emtricitabin eller tenofovir, eller behöver ta andra doser, kommer 
de att behöva ta läkemedel som innehåller emtricitabin eller tenofovirdisoproxil separat. 
För mer information om hur du använder Emtricitabine/Tenofovir disoproxil Krka d.d., läs bipacksedeln 
eller tala med läkare eller apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
 
  
 
 
 
Hur verkar Emtricitabine/Tenofovir disoproxil Krka d.d.? 
Emtricitabine/Tenofovir disoproxil Krka d.d. innehåller två aktiva substanser: emtricitabin, som är en 
omvänd transkriptashämmare av nukleosidtyp, och tenofovirdisoproxil, som är en s.k. prodrug till 
tenofovir, vilket innebär att den omvandlas till tenofovir i kroppen. Tenofovir är en nukleotidhämmare 
av omvänt transkriptas. Emtricitabin och tenofovir verkar på likartat sätt genom att hämma aktiviteten 
hos omvänt transkriptas, ett enzym som produceras av hiv och som gör att det kan reproducera sig 
självt i infekterade celler. 
Emtricitabine/Tenofovir disoproxil Krka d.d., som tas i kombination med minst ett annat antiviralt 
läkemedel, minskar mängden hiv i blodet och håller det på en låg nivå. Emtricitabine/Tenofovir 
disoproxil Krka d.d. botar inte hivinfektion eller aids, men fördröjer skadan på immunsystemet och 
utvecklingen av de infektioner och sjukdomar som är kopplade till aids. 
Hur har Emtricitabine/Tenofovir disoproxil Krka d.d:s effekt undersökts? 
Studier av fördelarna och riskerna med de aktiva substanserna vid den godkända användningen har 
redan utförts med referensläkemedlet Truvada och behöver inte utföras på nytt med 
Emtricitabine/Tenofovir disoproxil Krka d.d. 
Liksom för alla läkemedel lade företaget fram studier av kvaliteten på Emtricitabine/Tenofovir 
disoproxil Krka d.d. Företaget genomförde också en studie som visade att det är bioekvivalent med 
referensläkemedlet. Två läkemedel är bioekvivalenta när de bildar samma halter av de aktiva 
substanserna i kroppen. De förväntas därför ha samma effekt. 
Vilka är fördelarna och riskerna med Emtricitabine/Tenofovir disoproxil 
Krka d.d.? 
Eftersom Emtricitabine/Tenofovir disoproxil Krka d.d. är ett generiskt läkemedel och är bioekvivalent 
med referensläkemedlet anses dess fördelar och risker vara desamma som för referensläkemedlet. 
Varför är Emtricitabine/Tenofovir disoproxil Krka d.d. Godkänt i EU? 
Europeiska läkemedelsmyndigheten fann att det styrkts att Emtricitabin/Tenofovir disoproxil Krka d.d. i 
enlighet med EU:s krav har likvärdig kvalitet och är bioekvivalent med Truvada. EMA fann därför att 
fördelarna är större än de konstaterade riskerna, liksom för Truvada och att Emtricitabine/Tenofovir 
disoproxil Krka d.d. Kan godkännas för användning i EU. 
Vad görs för att garantera säker och effektiv användning av 
Emtricitabine/Tenofovir disoproxil Krka d.d.? 
Företaget som marknadsför Emtricitabine/Tenofovir disoproxil Krka d.d. kommer att ge läkare ett 
informationspaket som tar upp de eventuella skadliga effekterna på njurfunktion med 
Emtricitabine/Tenofovir disoproxil Krka d.d hos vuxna och barn. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Emtricitabine/Tenofovir disoproxil Krka d.d. har också tagits 
med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Emtricitabine/Tenofovir 
disoproxil Krka d.d. kontinuerligt. Biverkningar som har rapporterats för Emtricitabine/Tenofovir 
disoproxil Krka d.d. utvärderas noggrant och nödvändiga åtgärder vidtas för att skydda patienterna. 
Emtricitabine/Tenofovir disoproxil Krka d.d. (emtricitabin/tenofovirdisoproxil)  
EMA/13195/2019 
Sida 2/3 
 
 
 
Mer information om Emtricitabine/Tenofovir disoproxil Krka d.d. 
Den 28 april 2017 beviljade Europeiska kommissionen ett godkännande för försäljning av 
Emtricitabine/Tenofovir disoproxil Krka d.d. som gäller i hela EU. 
Mer information om Emtricitabine/Tenofovir disoproxil Krka d.d. finns på EMA:s 
webbplats ema.europa.eu/en/medicines/human/EPAR/emtricitabinetenofovir-disoproxil-krka-dd. 
Information om referensläkemedlet finns också på EMA:s webbplats. 
Denna sammanfattning uppdaterades senast 01-2019. 
Emtricitabine/Tenofovir disoproxil Krka d.d. (emtricitabin/tenofovirdisoproxil)  
EMA/13195/2019 
Sida 3/3 
 
 
 
