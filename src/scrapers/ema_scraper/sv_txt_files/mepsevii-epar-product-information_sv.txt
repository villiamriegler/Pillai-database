BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Mepsevii 2 mg/ml koncentrat för lösning för infusion. 
2. 
KVALITATIV OCH KVANTITATIV SAMMANSÄTTNING 
Varje ml koncentrat innehåller 2 mg vestronidas alfa*. Varje ampull på 5 ml koncentrat innehåller 
10 mg vestronidas alfa. 
*Vestronidas alfa är en rekombinant form av humant betaglukuronidas (rhGUS) och produceras i 
ovariala cellkulturer från kinesisk hamster via rekombinant DNA-teknologi. 
Hjälpämne(n) med känd effekt 
Varje ampull innehåller 17,8 mg natrium. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Koncentrat för lösning för infusion (sterilt koncentrat).  
Färglös till svagt gul lösning. 
4. 
KLINISKA UPPGIFTER 
4.1  Terapeutiska indikationer 
Mepsevii är indicerat för behandling av icke-neurologiska manifestationer av mukopolysackaridos VII 
(MPS VII; Slys sjukdom).  
4.2 
Dosering och administreringssätt 
Behandlingen ska övervakas av hälso- och sjukvårdspersonal med erfarenhet av behandling av 
patienter med MPS VII eller andra ärftliga metabola sjukdomar. Administrering av vestronidas alfa 
ska utföras av lämpligt utbildad hälso- och sjukvårdspersonal som kan behandla medicinska 
akuttillstånd. 
Dosering 
Rekommenderad dos vestronidas alfa är 4 mg/kg kroppsvikt administrerad såsom intravenös infusion 
varannan vecka. 
För att minimera risken för överkänslighetsreaktioner bör en icke sederande antihistamin med eller 
utan ett antipyretiskt läkemedel administreras 30–60 minuter innan infusionen påbörjas (se 
avsnitt 4.4). Infusion ska undvikas om patienten har en pågående akut febril eller respiratorisk 
sjukdom. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
Särskilda populationer 
Äldre 
Säkerheten och effektiviteten för vestronidas alfa för patienter äldre än 65 år har inte fastställts. Ingen 
alternativ dosregim rekommenderas för dessa patienter (se avsnitt 5.1).  
Nedsatt njur- och leverfunktion 
Säkerheten och effektiviteten för vestronidas alfa för patienter med nedsatt njur- och leverfunktion har 
inte utvärderats. Ingen alternativ dosregim rekommenderas för dessa patienter. 
Pediatrisk population 
Doseringen för den pediatriska populationen är densamma som den för vuxna. Tillgänglig information 
finns i avsnitt 4.8 och 5.1.  
Administreringssätt  
Endast för intravenöst bruk. 
Anvisningar om spädning av läkemedlet före administrering finns i avsnitt 6.6. 
Den totala spädda volymen för lösningen för infusion ska administreras enligt schema med fastställda 
hastigheter över cirka 4 timmar. 
Infusionshastigheten bör vara som följer: under den första timmen ska 2,5 % av den totala volymen 
infunderas, och återstoden infunderas under de efterföljande tre timmarna. Allt tomrum i slangarna 
måste tas med i beräkningen för att säkerställa att 2,5 % av den totala infusionsvolymen tillförs 
patientens cirkulationssystem under den första infusionstimmen. Den lägsta hastighet som tillämpades 
för en patient i det kliniska utvecklingsprogrammet var 0,5 ml/timme under de första 30 minuterna av 
infusionen, efterföljd av 1 ml/timme under nästföljande 30 minuter, vilket gav 0,75 ml såsom lägsta 
totala volym infunderad under den första timmen.  
För att undvika en snabb bolus av det infunderade enzymet får slangen som innehåller vestronidas alfa 
inte spolas. Eftersom infusionshastigheten är så låg kan ytterligare natriumklorid 9 mg/ml (0,9 %) 
lösning för infusion tillföras via en separat slang (piggyback eller Y-förgrening) så att ett tillräckligt 
intravenöst flöde upprätthålls. Efter den första timmen kan hastigheten ökas för infusion av återstoden 
av lösningen för infusion under 3 timmar, efter vad patienten tolererar, enligt riktlinjerna för 
rekommenderad hastighet i tabell 2. 
Infusionshastigheten kan sänkas eller infusionen kan avbrytas tillfälligt eller stoppas helt i händelse av 
överkänslighetsreaktioner (se avsnitt 4.4).  
4.3  Kontraindikationer 
Livshotande överkänslighet (anafylaktisk reaktion) mot den aktiva substansen eller mot något 
hjälpämne som anges i avsnitt 6.1 (se avsnitt 4.4). 
4.4  Varningar och försiktighet 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
Allmänt 
Effekterna av behandling med vestronidas alfa bör utvärderas med jämna mellanrum och utsättning av 
behandlingen övervägas i sådana fall där tydliga fördelar (inklusive stabilisering av 
3 
 
 
 
 
 
 
 
 
 
 
 
 
 
 
 
 
 
sjukdomsmanifestationer) inte observeras. Utsättning av behandlingen kan orsaka signifikant 
försämring av patientens kliniska status. 
Efterhand som organskador progredierar blir det svårare för behandlingen att reversera skadorna eller 
påvisa förbättringar. Behandlande läkare bör tänka på att administreringen av vestronidas alfa inte 
påverkar de irreversibla komplikationerna (såsom skelettdeformiteter).  
Vid den exponering som observerats hos människor förväntas vestronidas alfa inte passera blod-
hjärnbarriären och det är därför inte sannolikt att det påverkar sjukdomens neurologiska 
manifestationer. 
Överkänslighetsreaktioner inklusive anafylaxi 
Allvarliga överkänslighetsreaktioner, inklusive anafylaxi, har rapporterats för vestronidas alfa, och 
adekvat medicinsk support ska därför finnas omedelbart tillgänglig när vestronidas alfa administreras 
(se avsnitt 4.8).  
Infusion ska undvikas om patienten har en pågående akut febril eller respiratorisk sjukdom.  
Det rekommenderas att premedicinering med icke sederande antihistaminer med eller utan 
antipyretika administreras 30–60 minuter innan infusionen påbörjas (se avsnitt 4.2).  
Det är viktigt att vestronidas alfa administreras enligt det rekommenderade infusionshastighetsschemat 
(se tabell 2 i avsnitt 6.6).  
Om svåra överkänslighetsreaktioner uppstår ska infusionen av vestronidas alfa omedelbart avbrytas 
och lämplig behandling ska insättas. Behandlingen av överkänslighetsreaktioner ska vara baserad på 
reaktionens allvarlighetsgrad och innefatta tillfälligt eller permanent avbrytande av infusionen 
och/eller administrering av ytterligare antihistaminer, antipyretika och/eller kortikosteroider för 
lindriga till måttligt uttalade reaktioner. Överväg att ge snabb infusion av natriumklorid 9 mg/ml 
(0,9 %) lösning för infusion vid blodtrycksfall och syrgas vid hypoxi. Patienten ska observeras i minst 
60 minuter efter avslutad infusion av vestronidas alfa.  
Patienten ska informeras om tecken och symtom på överkänslighetsreaktioner och instrueras att 
omedelbart söka läkarvård om sådana tecken eller symtom uppträder. Efter en svår 
överkänslighetsreaktion ska riskerna vägas mot fördelarna vad gäller förnyad administrering av 
vestronidase alfa. 
Spinal kompression/kompression av cervikala ryggmärgen 
Spinal kompression eller kompression av cervikala ryggmärgen är en känd och allvarlig komplikation 
till MPS VII. Vid enzymsubstitutionsbehandling kan ryggmärgsskada inträffa på grund av förbättrad 
rörlighet i nacken och ryggraden. Patienter med MPS VII som får vestronidase alfa ska övervakas för 
tecken och symtom på ryggmärgskompression eller instabilitet i nacken, inklusive smärta i nacken 
eller ryggen, svaghet i extremiteterna, förändrade reflexer eller urin- eller avföringsinkontinens. 
Lämplig behandling ska omedelbart insättas. 
Natriumfattig kost  
Detta läkemedel innehåller 17,8 mg natrium per ampull och administreras i natriumklorid 9 mg/ml 
(0,9 %) lösning för infusion (se avsnitt 6.6). För varje doserad ampull, inklusive motsvarande volym 
spädningsmedel, är natriumintaget 35,5 mg natrium. Denna mängd motsvarar 1,8 % av det av WHOs 
rekommenderade dagliga intag på 2 g natrium för vuxna. Mepsevii anses innehålla en hög halt 
natrium. Detta bör beaktas vid spädning av läkemedlet för patienter som står på natriumfattig kost eller 
för patienter med kongestiv hjärtsvikt som måste kontrollera natrium- och vätskeintaget. 
4 
 
 
 
 
 
 
 
 
 
 
 
 
 
 
4.5 
Interaktioner med andra läkemedel och övriga interaktioner 
Inga interaktionsstudier har utförts. Eftersom vestronidas alfa är ett rekombinant humant protein och 
dess enzymatiska verkan äger rum inuti lysosomen förväntas det inte interagera med andra läkemedel. 
4.6  Fertilitet, graviditet och amning 
Graviditet 
Data rörande användning av vestronidas alfa till gravida kvinnor saknas. Djurstudier av vestronidas 
alfa har inte indikerat några direkta eller indirekta skadliga effekter vad gäller graviditet, embryonal-
fetal utveckling, eller pre- och postnatal utveckling (se avsnitt 5.3).  
Som en försiktighetsåtgärd föredras det dock att undvika användning av Mepsevii under graviditet, 
såvida inte de potentiella fördelarna för modern är större än de potentiella, teoretiska riskerna för 
fostret. 
Amning 
Data från studier av ammande kvinnor saknas. Det är inte känt huruvida vestronidas alfa utsöndras i 
bröstmjölk hos människor men systemisk exponering via bröstmjölk förväntas ej. På grund av 
avsaknaden av data från människor bör vestronidas alfa administreras till ammande kvinnor endast om 
de potentiella fördelarna med vestronidas alfa för modern och fördelen för barnet med att ammas är 
större än de potentiella, teoretiska riskerna för barnet. 
Fertilitet 
Data från människor rörande effekten av vestronidas alfa på fertilitet saknas. Djurstudier av 
vestronidas alfa har inte indikerat någon påverkan på fertiliteten hos män eller kvinnor (se avsnitt 5.3). 
4.7  Effekter på förmågan att framföra fordon och använda maskiner 
Mepsevii har ingen eller försumbar effekt på förmågan att framföra fordon och använda maskiner.  
4.8 
Biverkningar 
Sammanfattning av säkerhetsprofilen 
De vanligaste biverkningarna i de fyra kliniska prövningarna hos 23 patienter behandlade med 
vestronidas alfa var utslag (17,4 %), urtikaria (17,4 %), extravasering på platsen för infusionen 
(17,4 %), anafylaktoid reaktion (13 %), svullnad på platsen för infusionen (8,7 %), pruritus (8,7 %) 
och diarré (8,7 %). De flesta biverkningarna var lindriga eller måttligt allvarliga. 
Lista över biverkningar i tabellform  
Bedömningen av biverkningar baserades på exponeringen av 23 patienter från fyra kliniska prövningar 
i åldrarna 5 månader till 25 år, som fick vestronidas alfa i doser på upp till 4 mg/kg en gång varannan 
vecka i upp till 187 veckor. Nitton patienter var yngre än 18 år.  
I tabell 1 redovisas de biverkningar som rapporterades vid fyra kliniska prövningar med 23 patienter 
behandlade med Mepsevii.  
Biverkningarna redovisas enligt klassificering av organsystem och frekvens. Frekvenser definieras 
såsom mycket vanliga (≥1/10), vanliga (≥1/100, <1/10), ovanliga (≥1/1 000, <1/100), sällsynta 
(≥1/10 000, <1/1 000) och mycket sällsynta (<1/10 000).  
Tabell 1 Biverkningar rapporterade hos patienter behandlade med Mepsevii 
Organsystemklass enligt MedDRA 
Föredragen term enligt 
Frekvens 
5 
 
 
 
 
 
 
 
 
 
 
 
 
 
 
 
 
 
 
Immunsystemet 
Centrala och perifera nervsystemet 
Magtarmkanalen 
Hud och subkutan vävnad 
Allmänna symtom och/eller symtom vid 
administreringsstället 
MedDRA (PT) 
Anafylaktoid reaktion 
Feberkramper* 
Diarré 
Nässelutslag 
Utslag** 
Pruritus 
Extravasering på platsen 
för infusionen*** 
Svullnad på platsen för 
infusionen**** 
Mycket vanliga  
Vanliga 
Vanliga  
Mycket vanliga 
Mycket vanliga  
Vanliga  
Mycket vanliga 
Vanliga  
*Se  beskrivning  av  utvalda  biverkningar  för  detaljerad  information  om  feberkramperna  som 
rapporterades hos 1 av 23 patienter i prövningen. 
**Utslag  omfattar  föredragna  termgrupper  avseende  utslag,  papulösa  utslag,  utslag  som  innebär 
intensiv klåda, makulopapulösa hudutslag, papler och fläckar 
*** Extravasering på platsen för infusionen inkluderar en föredragen term (PT) för extravasering 
**** En biverkning i form av perifer svullnad är inkluderad i frekvensen för svullnad på platsen för 
infusionen eftersom händelsen är klassificerad som problem med intravenös kateter. 
Beskrivning av utvalda biverkningar  
Feberkramper  
En patient som fick en vestronidas alfa-dos på 4 mg/kg fick feberkramper under behandlingen i vecka 
66, inom tre dagar efter vaccination mot difteri, tetanus och pertussis. Infusionen stoppades, patienten 
fick antikonvulsiva medel, antipyretika och antibiotika, och feberkramperna gick i regress. Patienten 
fick därefter förnyad behandling utan återkomst av biverkningen och fortsatte med vestronidas alfa-
behandlingen. Denna händelse bedömdes som möjligen relaterad till vestronidas alfa på grund av den 
tidsmässiga associationen med infusionen.  
Immunogenicitet 
18 av 23 patienter (78 %) från fyra kliniska prövningar utvecklade anti-rekombinant humant 
betaglukuronidas (rhGUS)-antikroppar (ADA); tio av dessa utvecklade dessutom neutraliserande 
antikroppar (NAb) vid minst ett tillfälle, men inte under hela tiden. Det föreligger ingen definitiv 
korrelation mellan antikroppstitern och utveckling av neutraliserande antikroppar. Hos de flesta 
patienterna sågs ett antytt mönster av dämpad immunogenicitet vid kronisk exponering, att döma av 
gradvis sjunkande antikroppstitrar vid kontinuerlig behandling. Närvaron av ADA (non-NAb och 
NAb) förefaller inte påverka minskning av den farmakodynamiska markören, glykosaminoglykaner i 
urin (uGAG) och utvecklingen av överkänslighetsreaktioner inklusive reaktioner förknippade med 
infusionen.  
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9 
Överdosering 
Erfarenheter av överdoser av vestronidas alfa saknas. För behandling av biverkningar, se avsnitt 4.4 
och 4.8.  
5. 
FARMAKOLOGISKA EGENSKAPER 
6 
 
 
 
 
 
 
 
 
 
 
 
 
 
 
5.1   Farmakodynamiska egenskaper 
Farmakoterapeutisk grupp: Övriga medel för matsmältning och ämnesomsättning, ATC-kod: 
A16AB18 
Verkningsmekanism 
Mukopolysackaridos VII är en lysosomal inlagringssjukdom som kännetecknas av brist på 
betaglukuronidas (GUS), vilket resulterar i att glykosaminoglykaner (GAG) ansamlas i celler i hela 
kroppen, med skador på vävnader och organ i ett flertal system som följd.  
Vestronidas alfa är en rekombinant form av humant GUS och är avsett att tillhandahålla exogent GUS-
enzym för upptag i cellulära lysosomer med efterföljande katabolism av ansamlat GAG i berörda 
vävnader. 
Klinisk effekt och säkerhet 
Det kliniska programmet för vestronidas alfa inkluderade 23 behandlingsnaiva patienter med MPS VII 
från 4 kliniska prövningar, i åldrarna 5 månader till 25 år, som fick vestronidas alfa i doser på upp till 
4 mg/kg en gång varannan vecka i upp till 187 veckor. 19 patienter var yngre än 18 år. 
Studierna 301 och 202 
I en multicenter, randomiserad, placebokontrollerad, initialt blindad fas 3-prövning med enkel 
överkorsning (studie UX003-CL301, kallad studie 301), fick 12 patienter med MPS VII vestronidas 
alfa 4 mg/kg varannan vecka i 24 till 48 veckor. Patienterna randomiserades blindat till fyra grupper: 
3 patienter fick vestronidas alfa omedelbart i 48 veckor (grupp A), 3 patienter fick placebo i 8 veckor 
och därefter vestronidas alfa i 40 veckor (grupp B), 3 patienter fick placebo i 16 veckor och därefter 
vestronidas alfa i 32 veckor (grupp C) och 3 patienter fick placebo i 24 veckor och därefter vestronidas 
alfa i 24 veckor (grupp D). Patienterna som deltog i studie 301 var behöriga att gå över i 
studie UX003-CL202 (kallad studie 202), en öppen förlängningsstudie i vilken patienterna fick 
ytterligare doser vestronidas alfa 4 mg/kg intravenöst varannan vecka i upp till 144 veckor. Tio 
patienter gick direkt från studie 301 till vecka 0 i studie 202 medan 2 patienter (17 %) hade 
behandlingsuppehåll innan de gick med i studie 202. 
Av de 12 patienter som deltog i studie CL301 var 4 manliga och 8 kvinnliga och åldern varierade 
mellan 8 och 25 år (medianålder 14 år). Nio patienter var yngre än 18 år. MPS VII-diagnosen 
bekräftades via analys av GUS-enzymaktivitet för 5 patienter, via genotypning för 3 patienter och via 
både enzymanalys och genotypning för 4 patienter. Patienter med MPS VII som fick behandling med 
transplantation av hematopoetiska stamceller var exkluderade från denna studie. Den globalt sett 
extremt lilla populationen patienter med MPS VII gjorde det nödvändigt att rekrytera samtliga 
patienter som hade möjlighet att delta i denna kliniska prövning, vilket resulterade i stor variation 
inom gruppen. Kliniska effektmått kunde inte bedömas för vissa patienter på grund av omfattningen 
av deras sjukdom, deras ålder eller kognitiva nivå (23 av 72 bedömningar [~32 %] inom 6 domäner för 
12 patienter var inte bedömbara vid baslinjen).  
Det primära effektmåttet var den procentuella minskningen av GAG-utsöndring i urinen 
(dermatansulfat, DS) före och efter 24 veckors behandling med vestronidas alfa. Det viktigaste 
sekundära effektmåttet var poängen för MDRI (multi-domain clinical responder index) bestående av 
sex domäner [sexminuters gångtest (6MWT), forcerad vitalkapacitet (FVC), flexion i axelleden, 
synskärpa, Bruininks-Oseretsky test of motor proficiency (BOT-2), fin- och grovmotorik] efter 
24 veckors behandling och total poäng för uttröttning (fatigue total score) uppmätt med PedsQL 
(Pediatric Quality of Life Multidimensional Fatigue Scale). 
Minimala viktiga skillnader (MID, Minimal important differences) specificerades i förväg för de sex 
MDRI-domänerna plus uttröttning, och var: 6MWT (≥23 meter och ≥10 % förändring från baslinjen), 
FVC (5 % absolut förändring eller 10 % relativ förändring från baslinjen i FVC%pred), flexion i 
7 
 
 
 
 
 
 
 
 
 
 
 
axelleden (20 graders förändring av rörelseomfånget i båda axellederna), synskärpa (3 rader 
(korrigerat, båda ögonen), BOT-2 finmotorik (finmotorisk precision: förändring på 0,72, och 
fingerfärdighet: förändring på 1,47), BOT-2 grovmotorik (balans: 0,57, och löphastighet och -
förmåga: 0,59) samt uttröttning (10 poäng av den totala poängen). 
Primärt effektmått: minskning av uGAG 
Efter 24 veckors behandling med vestronidas alfa uppnåddes en snabb och varaktig, höggradigt 
signifikant minskning av utsöndringen av uGAG (DS) med en genomsnittlig LS (±SE) procentuell 
förändring av −64,82 % (±2,468 %) (p<0,0001). Alla 12 patienter svarade på behandlingen, vilket 
specificerats i förväg som en ≥50 % minskning av uGAG vid minst ett besök under de första 
24 veckorna av behandlingen. uGAG-svaret (% förändring från studievecka 0) uppvisar dessutom en 
minskning av uGAG av liknande storleksgrad i samtliga grupper efter överkorsning till aktiv 
behandling. Den minskning av uGAG DS som observerades i studie 301 var bestående när patienterna 
(n=12) gick över till förlängningsstudien 202 och fick vestronidas alfa i upp till 3,6 år sammanlagt i de 
2 studierna. Minskning av utsöndring av uGAG DS uppnåddes med genomsnittliga LS (SE) 
procentuella förändringar på -62 % (4,9 %) vid vecka 0 i studie 202 och -58 % (7,2 %) vid vecka 48 
(n=10). Hos patienter som fortsatte efter vecka 49 i studie 202, var den genomsnittliga procentuella 
minskningen av uGAG DS över 70 % under alla efterföljande besök för bedömning till och med 
vecka 144 i studie 202 (n=4). 
Viktigaste sekundära effektmått: MDRI (multi-domain clinical responder index) och 6-minuters 
gångtest (6MWT) 
För de kliniska (sekundära) effektmåtten sågs gynnsamma svar, dock ej hos samtliga patienter. Efter 
24 veckors behandling med vestronidas alfa i studie 301 var analyserna av de övergripande MDRI-
resultaten, både förspecificerade och post-hoc (6 MDRI-domäner plus uttröttningsdomänen) positiva, 
med en ökning av +0,5 domäner (p=0,0527) respektive +0,8 domäner (p=0,0433) inklusive uttröttning, 
(t-test). För patienter som fortsatte med studie 202, observerades en genomsnittlig (SD) förbättring av 
MDRI vid vecka 24 (+0,7 [1,01] domäner) och vid vecka 48 (+0,9 [1,30] domäner). 
För 6MWT, ökade sträckan från baslinjen till behandlingsvecka 24 i studie 301 med en genomsnittlig 
LS (±SE) på 20,8 m (±16,75 m) hos 9 patienter som kunde genomföra bedömningen vid baslinjen och 
vid minst ett besök efter baslinjen. 6 patienter hade resultat för 6MWT vid behandlingsvecka 24. Tre 
av dessa (50 %) uppfyllde de förhandsdefinierade MID vid behandlingsvecka 24 och hade hållbara 
förbättringar i gångsträckorna på 65 meter, 80 meter och 83 meter. För patienter som fortsatte med 
studie 202, kunde 8 patienter genomföra 6MWT vid vecka 48. Hållbara resultat för 6MWT 
observerades med en genomsnittlig sträcka på 308,4 m (intervall: 80–556), för en genomsnittlig (SE) 
ökning från baslinjen i studie 301 på 19,0 m (16,4 m). 
Övriga undersökningar 
Studie UX003-CL201 (kallad studie 201) var en öppen prövning med en arm för undersökning av dos, 
som omfattade tre MPS VII-patienter i åldrarna 5 till 25 år. Efter 120 veckors exponering för 
vestronidas alfa uppvisade en patient en förbättring av forcerad vitalkapacitet (FVC% predicted) på 
21 % jämfört med baslinjen vid lungfunktionstestning, samt en förbättring på 105 meter i 6MWT. Två 
andra patienter med hepatosplenomegali vid baslinjen uppvisade en minskning av levervolymen (24 % 
och 53 %) och mjältvolymen (28 % och 47 %) efter 36 veckors behandling.  
Studie UX003-CL203 (kallad studie 203) var en öppen, ej kontrollerad studie med en arm som 
omfattar åtta patienter under 5 års ålder som mottog en dos på 4 mg/kg vestronidas alfa varannan 
vecka under en 48-veckors behandlingsperiod och uppåt ytterligare 240 veckor under valfri 
fortsättning. Studien utvärderade minskningen av utsöndring av GAG i urinen, tillväxthastighet samt 
hepatosplenomegali. 
uGAG-minskning 
Behandling med vestronidas alfa ledde till en snabb och varaktig signifikant (p<0,0001) minskning i 
utsöndringen av uGAG DS, med en genomsnittlig LS (SE) procentuell förändring av -60 % (6,6) vid 
8 
 
 
 
 
 
 
 
vecka 4, vilken hölls vid -61 % (6,4) vid vecka 48. Patienter som deltog i en fortsättningsperiod upp 
till vecka 132 visade ytterligare minskning av uGAG DS. 
Tillväxt 
Vid baslinjen hade alla 8 patienter nedsatt tillväxt. Den genomsnittliga (SD) z-poängen för längd vid 
stående förbättrades från baslinjen med +0,196 (0,30) vid vecka 48. En icke-signifikant trend mot 
ökad tillväxthastighet observerades efter behandlingen med vestronidas alfa, från en genomsnittlig 
(SD) z-poäng på -2,59 (1,49) vid baslinjen till -0,392 (2,10) efter baslinjen (p=0,27). 
Hepatomegali 
Alla patienter med hepatomegali som utvärderades med ultraljudsundersökning vid baslinjen (n=3/8) 
visade minskad leverstorlek till inom normalintervallet för sin ålder innan studien avslutades. 
Undantagsfall 
Detta läkemedel har godkänts enligt reglerna om ”godkännande i undantagsfall”. Detta innebär att det 
inte har varit möjligt att få fullständig information om detta läkemedel eftersom sjukdomen är sällsynt. 
Europeiska läkemedelsmyndigheten går varje år igenom eventuell ny information och uppdaterar 
denna produktresumé när så behövs. 
5.2   Farmakokinetiska egenskaper 
Farmakokinetiken för vestronidas alfa har utvärderats hos sammanlagt 23 MPS VII-patienter inklusive 
19 pediatriska patienter och 4 vuxna från 3 kliniska prövningar. Efter upprepade doser på 4 mg/kg 
varannan vecka var den maximala serumkoncentrationen (Cmax) 17,3 ± 9,6 mikrog/ml (medelvärde ± 
s.d.; spridning: 4,7 till 35,7 mikrog/ml); och arean under koncentration-tidkurvan från tiden noll till 
den sista mätbara koncentrationen (AUC0-t) var 50,9 ± 32,2 mikrog*h/ml (medelvärde ± s.d.; 
spridning: 17,4 till 153 mikrog*h/ml). Farmakokinetiken för vestronidas alfa är tidsberoende vid 
upprepad dosering. De begränsade farmakokinetiska data vid steady state tyder på en ökning av 
exponeringen för vestronidas alfa proportionell mot dosen över dosområdet 1–4 mg/kg varannan 
vecka. 
Distribution 
Efter upprepade doser på 4 mg/kg varannan vecka hos MPS VII-patienter var medelvärdet ± 
standardavvikelsen för den totala distributionsvolymen (Vss) 0,26 ± 0,13 L/kg (spridning: 0,10 till 
0,60 L/kg). 
Metabolism 
Vestronidas alfa är ett rekombinant humant enzym och elimineras därför via proteolytisk nedbrytning 
till korta peptider och aminosyror. 
Eliminering 
Efter upprepade doser på 4 mg/kg varannan vecka hos MPS VII-patienter var medelvärdet ± 
standardavvikelsen för total clearance (CL) 0,079 ± 0,045 L/h/kg (spridning: 0,038 till 0,20 L/h/kg); 
medelvärdet ± standardavvikelsen för halveringstid för eliminering (t1/2) var 2,6 ± 0,6 timmar 
(spridning: 0,9 till 3,6 timmar).  
Utsöndring 
Inga studier av utsöndring har utförts på människor. Vestronidas alfa förväntas inte elimineras via 
utsöndring i urin eller feces.   
9 
 
 
 
 
 
 
 
 
 
 
 
 
 
 
 
 
5.3  Prekliniska säkerhetsuppgifter 
Icke-kliniska data visade inte några särskilda risker för människa baserat på gängse studier avseende 
säkerhetsfarmakologi, toxicitet vid engångsdos hos råttor, toxicitet vid upprepad dos hos MPS VII-
möss och unga apor, fertilitet och utveckling av embryo eller foster hos råttor och kaniner, samt pre- 
och postnatal utveckling hos råttor. 
Genotoxicitetsstudier och karcinogenicitetsstudier har inte utförts för vestronidas alfa. Mot bakgrund 
av dess verkningsmekanism förväntas rhGUS inte vara tumörframkallande. 
6. 
FARMACEUTISKA UPPGIFTER 
6.1  Förteckning över hjälpämnen 
Natriumdivätefosfatdihydrat  
Natriumklorid 
Histidin  
Polysorbat 20 
Vatten för injektion 
6.2 
Inkompatibiliteter 
Detta läkemedel får inte blandas med andra läkemedel förutom de som nämns i avsnitt 6.6. 
6.3  Hållbarhet 
3 år 
Efter spädning 
Kemisk och fysikalisk hållbarhet för det spädda läkemedlet under användning har demonstrerats i upp 
till 36 timmar i kylskåp vid 2 °C-8 °C efterföljt av upp till 6 timmar i rumstemperatur vid högst 25 °C. 
Med tanke på mikrobiologisk säkerhet bör den spädda produkten användas omedelbart. Om produkten 
inte används omedelbart är användaren ansvarig vad gäller förvaringstider och förhållanden före 
användning, men dessa bör normalt inte överskrida 36 timmar vid 2 °C-8 °C efterföljt av högst 
6 timmar i rumstemperatur vid högst 25 °C. 
6.4  Särskilda förvaringsanvisningar 
Förvaras i kylskåp (2 °C-8 °C).  
Får ej frysas.  
Förvaras i originalförpackningen så att produkten skyddas mot ljus.  
Förvaringsanvisningar för läkemedlet efter spädning finns i avsnitt 6.3. 
6.5  Förpackningstyp och innehåll  
Färglös glasampull (typ I) med en gummipropp med beläggning av fluoro-resin och en försegling av 
aluminium med ett plastlock.  
Förpackningsstorlek: 1 ampull innehållande 5 ml koncentrat för lösning för infusion. 
6.6  Särskilda anvisningar för destruktion och övrig hantering 
Varje ampull Mepsevii är avsedd endast för engångsbruk. Mepsevii måste spädas med natriumklorid 
9 mg/ml (0,9 %) lösning för injektion med användning av aseptisk teknik enligt stegen som beskrivs 
10 
 
 
 
 
 
 
 
 
 
 
 
 
 
 
 
 
 
 
 
 
nedan. Den spädda lösningen för infusion ska administreras till patienten med användning av en 
infusionspåse och -set med låg proteinbindning (DEHP-fri (di(2-etylhexyl)ftalat) påse kan användas) 
och användning av ett infusionsset med inbyggt 0,2 μm filter med låg proteinbindning 
rekommenderas. 
1.  Bestäm hur många ampuller som ska spädas baserat på patientens faktiska vikt och den 
rekommenderade dosen på 4 mg/kg med hjälp av följande beräkningar (a-b): 
a.  Total dos (mg) = patientens vikt (kg) x 4 mg/kg (rekommenderad dos) 
b.  Totalt antal ampuller = total dos (mg) dividerad med 10 mg/ampull 
2.  Runda av till nästa hela ampull och ta ut det nödvändiga antalet ampuller (se tabell 2) ur 
kylskåpet och låt dem uppnå rumstemperatur, upp till max 25 °C. Ampullerna får inte 
upphettas, värmas i mikrovågsugn eller skakas.  
a.  Den beräknade dosens volym (ml) = total dos (mg) dividerad med koncentrationen 
2 mg/ml 
3.  Späd den beräknade dosen i förhållandet 1:1 med användning av en lika stor volym 
natriumklorid 9 mg/ml (0,9 %) lösning för injektion för intravenös infusion. Den totala 
infusionvolymen är baserad på den totala Mepsevii-dosen och -volymen (se tabell 2). Den ovan 
beräknade dosen spädd i förhållandet 1:1 med natriumklorid 9 mg/ml (0,9 %) lösning för 
injektion ska tillsättas till en ny, tom infusionspåse. Spädningen ska utföras vid rumstemperatur. 
4.  Innan Mepsevii dras upp ur ampullen ska produkten inspekteras visuellt för förekomst av 
partiklar och missfärgning. Mepsevii-koncentratlösningen för infusion ska vara färglös till 
svagt gul. Lösningen får inte användas om den är missfärgad eller innehåller partiklar. 
5.  Dra upp Mepsevii ur det korrekta antalet ampuller, långsamt och försiktigt så att överdriven 
skakning och luft eller skumbildning undviks. En tillräckligt lång nål (18 gauge) ska användas 
så att förekomst av bubblor i lösningen minimeras. 
6.  Tillsätt Mepsevii till infusionspåsen försiktigt så att skakning undviks och se till att kontakten 
vätska till vätska sker utan turbulens och utan att bubblor bildas.  
7.  Vagga infusionspåsen försiktigt för att säkerställa korrekt distribution av Mepsevii. Lösningen 
får inte skakas. 
Tabell 2. Schema över rekommenderad infusionshastighet efter patientens vikt för 
administrering av Mepsevii i rekommenderad dos på 4 mg/kg 
Patientens 
vikt, 
intervall 
(kg)  
Total volym 
Mepsevii 
(avrundad)  
(ml)  
Total dos 
Mepsevii,  
 intervall  
(mg)  
Totalt 
antal 
Mepsevii-
ampuller 
Total 
infusionsvolym 
(infunderad 
under 
4 timmar) (ml)  
3,5–5,9 
6–8,4 
8,5–10,9 
11–13,4 
13,5–15,9 
16–18,4 
18,5–20,9 
21–23,4 
23,5–25,9 
26–28,4 
28,5–30,9 
31–33,4 
33,5–35,9 
36–38,4 
14–23,6 
24–33,6 
34–43,6 
44–53,6 
54–63,6 
64–73,6 
74–83,6 
84–93,6 
94–103,6 
104–113,6 
114–123,6 
124–133,6 
134–143,6 
144–153,6 
10 
15 
20 
25 
30 
35 
40 
45 
50 
55 
60 
65 
70 
75 
20 
30 
40 
50 
60 
70 
80 
90 
100 
110 
120 
130 
140 
150 
2 
3 
4 
5 
6 
7 
8 
9 
10 
11 
12 
13 
14 
15 
11 
Infusions-
hastighet för 
den 
1:a timmen 
(2,5 %) 
(ml/tim)  
0,5 
0,75 
1 
1,25 
1,5 
1,75 
2 
2,25 
2,5 
2,75 
3 
3,25 
3,5 
3,75 
Infusions-
hastighet för de 
efterföljande 
3 timmarna 
(97,5 %/3)  
(ml/tim)  
6,5 
9,75 
13 
16,25 
19,5 
22,75 
26 
29,25 
32,5 
35,75 
39 
42,25 
45,5 
48,75 
 
 
Infusions-
hastighet för 
den 
1:a timmen 
(2,5 %) 
(ml/tim)  
4 
4,25 
4,5 
4,75 
5 
5,25 
5,5 
5,75 
6 
6,25 
6,5 
6,75 
7 
Infusions-
hastighet för de 
efterföljande 
3 timmarna 
(97,5 %/3)  
(ml/tim)  
52 
55,25 
58,5 
61,75 
65 
68,25 
71,5 
74,75 
78 
81,25 
84,5 
87,75 
91 
Patientens 
vikt, 
intervall 
(kg)  
Total dos 
Mepsevii,  
 intervall  
(mg)  
Total volym 
Mepsevii 
(avrundad)  
(ml)  
Totalt 
antal 
Mepsevii-
ampuller 
Total 
infusionsvolym 
(infunderad 
under 
4 timmar) (ml)  
154–163,6 
164–173,6 
174–183,6 
184–193,6 
194–203,6 
204–213,6 
214–223,6 
224–233,6 
234–243,6 
244–253,6 
254–263,6 
264–273,6 
274–283,6 
38,5–40,9 
41–43,4 
43,5–45,9 
46–48,4 
48,5–50,9 
51–53,4 
53,5–55,9 
56–58,4 
58,5–60,9 
61–63,4 
63,5–65,9 
66–68,4 
68,5–70,9 
Kassering 
80 
85 
90 
95 
100 
105 
110 
115 
120 
125 
130 
135 
140 
16 
17 
18 
19 
20 
21 
22 
23 
24 
25 
26 
27 
28 
160 
170 
180 
190 
200 
210 
220 
230 
240 
250 
260 
270 
280 
Ej använt läkemedel och avfall ska kasseras enligt gällande anvisningar.  
7. 
INNEHAVARE AV GODKÄNNANDE FÖR FÖRSÄLJNING 
Ultragenyx Germany GmbH  
Rahel-Hirsch-Str. 10 
10557 Berlin 
Tyskland 
8. 
NUMMER PÅ GODKÄNNANDE FÖR FÖRSÄLJNING  
EU/1/18/1301/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 23 augusti 2018 
Datum för den senaste förnyelsen: 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
12 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
E. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
SÄRSKILDA VILLKOR SOM SKA KOMPLETTERA 
ÅTAGANDEN EFTER GODKÄNNANDET FÖR 
FÖRSÄLJNING FÖR GODKÄNNANDE I 
UNDANTAGSFALL 
13 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare av aktiv(a) substans(er) av biologiskt ursprung  
Rentschler Biopharma SE 
Erwin-Rentschler-Strasse 21 
88471 Laupheim 
Tyskland 
Namn och adress till tillverkare som ansvarar för frisläppande av tillverkningssats 
Ultragenyx Netherlands B. V. 
Evert van de Beekstraat 1, Unit 104  
1118 CL Schiphol 
Nederländerna 
Millmount Healthcare Ltd. 
Block-7, City North Business Campus 
Stamullen, Co. Meath, 
Irland  
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
VILLKOR ELLER BEGRÄNSNINGAR FÖR TILLHANDAHÅLLANDE OCH 
B. 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, 
avsnitt 4.2). 
C. 
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter  
Kraven för att lämna in periodiska säkerhetsrapporter för detta läkemedel anges i den förteckning 
över referensdatum för unionen (EURD-listan) som föreskrivs i artikel 107c.7 i direktiv 2001/83/EG 
och eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
•  Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2. i godkännandet för 
försäljning samt eventuella efterföljande överenskomna uppdateringar av riskhanteringsplanen. 
En uppdaterad riskhanteringplan ska lämnas in: 
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
14 
 
 
 
 
 
 
 
 
 
 
 
 
 
 
 
 
 
 
farmakovigilans eller riskminimering) har nåtts.  
E. 
SÄRSKILDA VILLKOR SOM SKA KOMPLETTERA ÅTAGANDEN EFTER 
GODKÄNNANDET FÖR FÖRSÄLJNING FÖR GODKÄNNANDE I 
UNDANTAGSFALL 
Då detta läkemedel har godkänts i enlighet med reglerna om ”godkännande i undantagsfall” i artikel 
14(8) förordning (EG) nr 726/2004, ska innehavaren av godkännandet för försäljning, inom den 
fastställda tidsfristen, genomföra följande åtgärder: 
Beskrivning 
I avsikt att erhålla långtidsdata om effektivitet och säkerhet för behandling med 
Mepsevii och för att karaktärisera hela mukopolysackaridos VII, inklusive 
variabilitet i klinisk manifestation, progression och naturhistoria, ska innehavaren 
av försäljningstillståndet lämna in resultaten av en studie baserad på en tillräcklig 
mängd data erhållna från ett program för sjukdomsövervakning av patienter med 
mukopolysackaridos VII. 
Förfallodatum 
Rapporter ska 
lämnas in som 
del av den årliga 
omprövningen  
15 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Mepsevii 2 mg/ml koncentrat för lösning för infusion 
vestronidas alfa  
2. 
DEKLARATION AV AKTIV(A) SUBSTANS(ER) 
Varje mL sterilt koncentrat innehåller 2 mg vestronidas alfa. Varje ampull på 5 ml koncentrat 
innehåller 10 mg vestronidas alfa (10 mg/5 ml). 
3. 
FÖRTECKNING ÖVER HJÄLPÄMNEN 
Hjälpämnen: 
Natriumdivätefosfatdihydrat  
Natriumklorid 
Histidin  
Polysorbat 20 
Vatten för injektion 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
Koncentrat för lösning för infusion 
10 mg/5 ml 
1 ampull (5 ml)  
5. 
ADMINISTRERINGSSÄTT OCH ADMINISTRERINGSVÄG 
Endast för engångsbruk. 
För intravenöst bruk efter spädning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
UTG 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras i kylskåp. 
Får ej frysas. 
Förvaras i originalförpackningen så att produkten skyddas mot ljus. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Ultragenyx Germany GmbH  
Rahel-Hirsch-Str. 10 
10557 Berlin 
Tyskland 
12. 
NUMMER PÅ GODKÄNNANDE FÖR FÖRSÄLJNING  
EU/1/18/1301/001  
13. 
TILLVERKNINGSSATSNUMMER 
Lot 
14. 
ALLMÄN KLASSIFICERING FÖR FÖRSKRIVNING 
15. 
BRUKSANVISNING 
16. 
INFORMATION I PUNKTSKRIFT 
Braille krävs ej. 
17. 
UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
18. 
PC 
SN 
NN 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
AMPULL, ETIKETT 
1. 
LÄKEMEDLETS NAMN OCH ADMINISTRERINGSVÄG 
Mepsevii 2 mg/ml sterilt koncentrat 
vestronidas alfa 
För intravenöst bruk efter spädning 
2. 
ADMINISTRERINGSSÄTT 
Endast för engångsbruk. 
3. 
UTGÅNGSDATUM 
UTG 
4. 
TILLVERKNINGSSATSNUMMER 
Lot 
5. 
MÄNGD UTTRYCKT I VIKT, VOLYM ELLER PER ENHET 
10 mg/5 ml 
6. 
ÖVRIGT 
20 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Mepsevii 2 mg/ml koncentrat för lösning för infusion 
vestronidas alfa 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4.   
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen.  
Om du har ytterligare frågor, vänd dig till läkare. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare. Detta gäller även eventuella biverkningar som inte 
nämns i denna information (se avsnitt 4). 
- 
I denna bipacksedel finns information om följande: 
1.  Vad Mepsevii är och vad det används för  
2.  Vad du behöver veta innan du ges Mepsevii  
3.  Hur Mepsevii ges 
4.  Eventuella biverkningar  
5.  Hur Mepsevii ska förvaras  
6.  Förpackningens innehåll och övriga upplysningar 
1. 
Vad Mepsevii är och vad det används för 
Vad Mepsevii är 
Mepsevii innehåller ett enzym som kallas vestronidas alfa. Detta tillhör en grupp läkemedel som kallas 
för enzymsubstitutionsbehandlingar. Det används till vuxna och barn i alla åldrar med MPS VII för 
behandling av icke-neurologiska symtom på sjukdomen (mukopolysackaridos VII, kallas även för Slys 
sjukdom).  
Vad är MPS VII 
MPS VII är en ärftlig sjukdom där kroppen inte tillverkar tillräckligt av ett enzym som kallas 
betaglukuronidas. 
- 
- 
Detta enzym hjälper till att bryta ner sockerarter i kroppen som kallas mukopolysackarider. 
Mukopolysackarider tillverkas i kroppen och hjälper till att bygga upp skelettet, brosk, hud och 
senor. 
Dessa sockerarter omsätts hela tiden – nya tillverkas och gamla bryts ner.  
Utan tillräckligt med betaglukuronidas ansamlas en del av dessa sockerarter i cellerna vilket 
leder till skador i kroppen. 
- 
- 
Hur Mepsevii verkar  
Detta läkemedel ersätter betaglukuronidas – detta hjälper till att bryta ner de sockerarter som ansamlas 
i vävnaderna hos personer med MPS VII.  
- 
Behandlingen kan göra att olika tecken och symtom på sjukdomen förbättras, som 
gångsvårigheter och trötthet. 
Tidig start av behandlingen hos barn kan hindra sjukdomen från att bli värre och reducera permanenta 
skador. 
22 
 
 
 
 
 
 
 
 
 
 
 
 
 
2. 
Vad du behöver veta innan du ges Mepsevii  
Du får inte ges Mepsevii 
- 
Om du någonsin har haft en allvarlig allergisk reaktion mot vestronidas alfa eller något annat 
innehållsämne i detta läkemedel (anges i avsnitt 6).  
Varningar och försiktighet  
Tala med läkare innan du ges Mepsevii. 
Effekterna av behandling med vestronidas alfa bör utvärderas med jämna mellanrum och utsättning av 
behandlingen övervägas i sådana fall där tydliga fördelar (inklusive stabilisering av 
sjukdomsmanifestationer) inte observeras. Avbrytande av behandlingen kan orsaka signifikant 
försämring av det kliniska tillståndet. 
Man bör tänka på att administreringen av vestronidas alfa inte påverkar de irreversibla 
komplikationerna (såsom skelettdeformiteter). 
Var uppmärksam på biverkningar under och strax efter infusion med Mepsevii 
- 
- 
Du kan ha biverkningar medan du får Mepsevii eller i upp till en dag efteråt. Dessa biverkningar 
kallas infusionsreaktioner eftersom de orsakas av infusionen (droppet) av läkemedlet. De kan 
innefatta en allergisk reaktion (se avsnitt 4). Om du får en infusionsreaktion ska du omedelbart 
tala om det för läkaren. 
Om du får en allergisk reaktion under infusionen kan det hända att läkaren saktar ner eller helt 
stoppar infusionen. Läkaren ger dig eventuellt (eller har eventuellt givit dig) också andra 
läkemedel för behandling av den allergiska reaktionen, som en antihistamin eller kortikosteroid 
eller ett febernedsättande läkemedel.  
Andra symtom att vara uppmärksam på 
- 
Om du får ont i nacken eller ryggen eller domningar i armarna eller benen eller upplever att du 
inte kan kontrollera urin eller avföring ska du omedelbart tala om det för läkaren. Dessa 
problem kan vara tecken på sjukdomen och kan vara orsakade av tryck på ryggmärgen. 
Andra läkemedel och Mepsevii 
Tala om för läkaren om du använder, nyligen har använt eller kan tänkas använda andra läkemedel. 
Graviditet och amning  
Om du är gravid eller ammar, tror att du kan vara gravid eller planerar att skaffa barn, rådfråga läkaren 
innan du använder detta läkemedel. 
Du kommer inte att ges Mepsevii om du är gravid, om det inte är absolut nödvändigt. Fråga läkaren 
om fördelarna med att använda Mepsevii är större än de möjliga riskerna för ditt ofödda barn. Detta då 
erfarenheter av användning av Mepsevii under graviditet saknas. 
Det är okänt huruvida Mepsevii går över i bröstmjölken, men det förväntas inte att läkemedlet överförs 
till ditt barn. Fråga läkaren om fördelarna med att använda Mepsevii är större än de möjliga riskerna 
för ditt barn när det ammas.  
Körförmåga och användning av maskiner 
Det är inte troligt att Mepsevii påverkar din förmåga att köra bil eller använda maskiner.  
Mepsevii innehåller natrium 
Detta läkemedel innehåller 17,8 mg natrium (huvudsaklig beståndsdel i vanligt salt för 
matlagning/bordssalt) i varje ampull på 5 ml och ges med natriumklorid 9 mg/ml som 
spädningsmedel. Varje ampull som ges motsvarar därför 1,8 % av det rekommenderade dagliga 
intaget av natrium via kosten för en vuxen person. Ta med detta i beräkningen om du behandlas med 
saltfattig kost. 
23 
 
 
 
 
 
 
 
 
 
 
3. 
Hur Mepsevii ges 
Behandlingen med Mepsevii ska startas och övervakas av läkaren.  
- 
- 
- 
Läkaren eller sjuksköterskan ger dig Mepsevii via en infusion (dropp) i en blodåder (ven). 
Läkemedlet måste spädas ut innan det kan ges. 
Läkaren ger dig eventuellt (eller har eventuellt givit dig) vissa läkemedel för behandling av den 
allergiska reaktionen, som en antihistamin eller kortikosteroid eller ett febernedsättande 
läkemedel. 
Dos 
Dosen du får är baserad på hur mycket du väger.  
- 
- 
- 
Rekommenderad dos är 4 mg per kg kroppsvikt. 
Dosen ges varannan vecka via dropp i en blodåder (ven) (intravenös infusion).  
Varje infusion ges under cirka 4 timmar.  
Om du ges för stor mängd av Mepsevii 
Mepsevii ges till dig och övervakas av läkaren. Han eller hon kontrollerar att korrekt dos har givits och 
vidtar åtgärder om det behövs.  
Om du har ytterligare frågor om användningen av detta läkemedel, vänd dig till läkaren. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Biverkningar har mestadels setts hos patienter medan de fått läkemedlet eller inom en dag efter 
infusionen (infusionsreaktioner).  
Allvarliga biverkningar 
Svår allergisk reaktion (mycket vanliga, kan förekomma hos fler än 1 av 10 personer): 
Tala omedelbart om för din läkare eller sjuksköterska om du får något av följande symtom på en 
svår allergisk reaktion (anafylaktisk reaktion). Infusionen kommer att stoppas omedelbart och din 
läkare kan ge (eller har gett) dig andra läkemedel för att hantera den allergiska reaktionen, som ett 
antihistamin, en kortikosteroid eller ett febernedsättande läkemedel. Symtomen på svår allergisk 
reaktion kan omfatta andnöd, väsande andningsljud, svårighet att andas samt svullnad i ansikte och 
tunga.  
Övriga biverkningar 
Tala omedelbart om för din läkare om du lägger märke till någon av följande biverkningar — du 
kan behöva akut sjukvård: 
Mycket vanliga biverkningar (kan förekomma hos fler än 1 av 10 personer): 
- 
- 
- 
Nässelutslag (urtikaria) 
Utslag 
Svullnad på infusionsstället inklusive läckage till vävnaden omkring blodådern (venen) 
(svullnad på platsen för infusionen eller extravasering på platsen för infusionen) 
Vanliga biverkningar (kan förekomma hos upp till 1 av 10 personer): 
- 
- 
- 
Hudklåda (pruritus) 
Lös avföring (diarré) 
Feber med ofrivilliga sammandragningar i musklerna i ansiktet eller armarna/benen 
(feberkramper) 
Svullnad kring infusionsstället 
- 
24 
 
 
 
 
 
 
 
 
 
 
 
 
 
Rapportering av biverkningar 
Om du får biverkningar, tala med läkare. Detta gäller även eventuella biverkningar som inte nämns i 
denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om detta läkemedels säkerhet. 
5. 
Hur Mepsevii ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen efter ”UTG”. Utgångsdatumet är den sista dagen 
i angiven månad. 
Oöppnade ampuller: 
- 
- 
- 
- 
Förvaras i kylskåp (2 °C-8 °C). 
Får ej frysas. 
Förvaras i originalförpackningen så att produkten skyddas mot ljus. 
Använd inte detta läkemedel om det innehåller synliga partiklar. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration  
- 
Den aktiva substansen är vestronidas alfa. Varje ml koncentrat innehåller 2 mg vestronidas alfa. 
Varje ampull på 5 ml koncentrat innehåller 10 mg vestronidas alfa. 
- 
Övriga innehållsämnen är: natriumdivätefosfatdihydrat, natriumklorid, histidin, polysorbat 20 
och vatten för injektion (för natrium, se avsnitt 2 under ”Mepsevii innehåller natrium”). 
Läkemedlets utseende och förpackningsstorlekar 
Mepsevii tillhandahålls i form av ett koncentrat för lösning för infusion (sterilt koncentrat). Det 
färglösa till svagt gula koncentratet får inte innehålla några synliga partiklar. Det levereras i en 
genomskinlig glasampull med en gummipropp och en försegling av aluminium med ett plastlock. 
Förpackningsstorlek: 1 ampull på 5 ml 
Innehavare av godkännande för försäljning  
Ultragenyx Germany GmbH  
Rahel-Hirsch-Str. 10 
10557 Berlin 
Tyskland 
Tillverkare 
Ultragenyx Netherlands B. V. 
Evert van de Beekstraat 1, Unit 104  
1118 CL Schiphol 
Nederländerna 
Millmount Healthcare Ltd. 
Block-7, City North Business Campus 
Stamullen, Co. Meath, 
Irland 
25 
 
 
 
 
 
 
 
 
 
 
 
 
 
 
 
Kontakta ombudet för innehavaren av godkännandet för försäljning om du vill veta mer om 
detta läkemedel: 
BE, BG, CZ, DK, DE, EE, IE, EL, ES, HR, IT, CY, LV, LT, LU, HU, MT, NL, AT, PL, PT, RO, 
SI, SK, FI, SE, UK(NI) 
Ultragenyx Germany GmbH, DE 
Tel/Tél/Teл./Tlf/Τηλ/Puh/Sími: + 49 30 20179810  
FR 
Ultragenyx France SAS, FR 
Tél: + 33 185 653761 ou 0800 91 79 24 (numéro vert)  
Denna bipacksedel ändrades senast  
Detta läkemedel har godkänts enligt reglerna om ”godkännande i undantagsfall”. Detta innebär att det 
inte har varit möjligt att få fullständig information om detta läkemedel eftersom sjukdomen är sällsynt. 
Europeiska läkemedelsmyndigheten går varje år igenom eventuell ny information och uppdaterar 
denna bipacksedel när så behövs. 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar.  
------------------------------------------------------------------------------------------------------------------------ 
26 
 
 
 
 
 
 
 
 
 
