EMA/595072/2015 
EMEA/H/C/001095 
Sammanfattning av EPAR för allmänheten 
Menveo 
vaccin mot grupp A-, C-, W135- och Y-meningokockinfektion, konjugerat 
Detta är en sammanfattning av det offentliga europeiska utredningsprotokollet (EPAR) för Menveo. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
Menveo ska användas. 
Vad är Menveo? 
Menveo är ett vaccin. Det är ett pulver och en lösning som bereds till en injektionsvätska, lösning. Det 
innehåller delar av bakterien Neisseria meningitidis (N. meningitidis). 
Vad används Menveo för? 
Menveo används för att skydda vuxna och barn från två års ålder mot invasiv meningokocksjukdom 
orsakad av fyra grupper av bakterien N. meningitidis (A, C, W135 och Y). 
Menveo ges till personer som riskerar att exponeras för bakterien. Invasiv sjukdom uppstår när 
bakterierna sprids i kroppen och orsakar allvarliga infektioner som exempelvis meningit (infektion i 
hjärnans eller ryggmärgens skyddshinnor) och sepsis (blodförgiftning). 
Vaccinet ska ges i enlighet med de officiella rekommendationerna. 
Vaccinet är receptbelagt. 
Hur används Menveo? 
Menveo ges som en engångsinjektion och helst i överarmsmuskeln. Menveo får inte ges i ett blodkärl 
och inte i eller under huden. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Hur verkar Menveo? 
Vacciner verkar genom att de ”lär” immunsystemet (kroppens naturliga försvar) hur det ska skydda sig 
mot en sjukdom. När en person vaccineras uppfattar immunsystemet de delar av bakterien som ingår i 
vaccinet som främmande och bildar antikroppar mot dem. När personen exponeras för bakterien 
kommer antikropparna tillsammans med andra komponenter i immunsystemet att döda bakterierna 
och bidra till att skydda mot sjukdomen. 
Menveo innehåller små mängder oligosackarider (en typ av socker) som extraheras från fyra grupper 
av bakterien N. meningitidis: A, C, W135 och Y. Dessa har renats och sedan konjugerats (fästs) vid ett 
protein från bakterien Corynebacterium diphtheriae. Detta stimulerar till ett bättre immunsvar. 
Hur har Menveos effekt undersökts? 
Förmågan hos Menveo att sätta i gång produktionen av antikroppar (immunogenicitet) utvärderades i 
en huvudstudie som omfattade knappt 4 000 deltagare från 11 års ålder och uppåt och i en andra 
huvudstudie med knappt 3 000 barn i åldrarna 2–10 år. Menveo jämfördes med ett liknande 
konjugerat vaccin mot N. meningitidis. Det viktigaste effektmåttet var om Menveo var lika bra som 
jämförelsevaccinet på att stimulera immunsvaret mot de fyra typerna av N. meningitidis 
oligosackarider. 
Vilken nytta har Menveo visat vid studierna? 
Resultaten från huvudstudierna visade att Menveo var lika effektivt som jämförelsevaccinet när det 
gäller att stimulera ett immunsvar mot samtliga fyra typer av oligosackarider från N. meningitidis hos 
vuxna och barn från två års ålder. Antalet personer som uppvisade immunsvar mot oligosackarider var 
liknande för de båda vaccinerna. 
Vilka är riskerna med Menveo? 
De vanligaste biverkningarna som orsakas av Menveo hos vuxna och barn från 11 års ålder (uppträder 
hos fler än 1 av 10 patienter) är huvudvärk, illamående, allmän sjukdomskänsla, myalgi 
(muskelsmärta) och smärta, erytem (hudrodnad) och induration (förhårdnad) på injektionsstället. Hos 
barn i åldrarna 2–10 år uppträdde liknande biverkningar men också dåsighet och irritabilitet. En 
fullständig förteckning över biverkningar som rapporterats för Menveo finns i bipacksedeln. 
Menveo får inte ges till personer som är överkänsliga (allergiska) mot de aktiva substanserna eller 
något annat innehållsämne, bland annat difteritoxoid. Vaccinet får inte ges till personer som tidigare 
fått en livshotande reaktion mot ett vaccin som innehåller liknande ämnen. Vaccinationen ska skjutas 
upp vid hög feber. 
Varför har Menveo godkänts? 
CHMP fann att fem bakteriegrupper (A, B, C, W135 och Y) av N. meningitidis orsakar invasiv sjukdom 
och att Menveo ger ett bredare skydd än andra tillgängliga vacciner. Kommittén fann att Menveo 
erbjuder de fördelar som finns med konjugerade vacciner. Bland annat framkallar det ett starkt 
immunsvar hos små barn. Kommittén fann därför att nyttan med Menveo är större än riskerna för 
personer som riskerar att utsättas för bakterien N. meningitidis och rekommenderade att Menveo 
skulle godkännas för försäljning. 
Menveo  
EMA/595072/2015  
Sida 2/3 
 
 
 
 
 
Vad görs för att garantera säker och effektiv användning av Menveo? 
En riskhanteringsplan har tagits fram för att se till att Menveo används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Menveo. Där anges också lämpliga försiktighetsåtgärder som vårdpersonal och patienter ska vidta. 
Mer information om Menveo 
Den 15 mars 2010 beviljade Europeiska kommissionen ett godkännande för försäljning av Menveo som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Menveo finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 09-2015. 
Menveo  
EMA/595072/2015  
Sida 3/3 
 
 
 
 
 
 
