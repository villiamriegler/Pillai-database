EMA/579793/2023 
EMEA/H/C/002246 
NexoBrid (koncentrat av proteolytiska enzymer anrikade 
med bromelain) 
Sammanfattning av NexoBrid och varför det är godkänt inom EU 
Vad är NexoBrid och vad används det för? 
NexoBrid är ett läkemedel som används för att avlägsna eschar (död vävnad som är uttorkad, tjock, 
läderartad och svart) orsakad av brännskador på huden som beror på exponering för hög värme eller 
eld. Läkemedlet kan användas både vid djupa delhudsbrännskador (kallas ibland ”andra gradens” 
brännskador) som sträcker sig till en djup del av ett inre skikt av huden som kallas dermis, och vid 
fullhudsbrännskador (kallas ibland ”tredje gradens” brännskador) som sträcker sig ännu djupare, 
genom hela dermis. 
Den aktiva substansen i NexoBrid är ett koncentrat av proteolytiska enzymer anrikade med bromelain. 
Hur används NexoBrid? 
NexoBrid är receptbelagt. Det bör endast appliceras av utbildad hälso- och sjukvårdspersonal vid 
specialiserade centrum för behandling av brännskador. 
NexoBrid finns som ett pulver och en gel som blandas för att bilda en gel. Läkemedlet ska inte 
appliceras på mer än 10 procent (för barn upp till 3 års ålder) eller 15 procent (för barn/ungdomar 
över tre år och vuxna) av kroppsytan. NexoBrid ska lämnas i kontakt med huden i 4 timmar. En andra 
applicering rekommenderas inte. 
För mer information om hur du använder Nexobrid, läs bipacksedeln eller tala med läkare eller 
apotekspersonal. 
Hur verkar NexoBrid? 
Den aktiva substansen i NexoBrid är en blandning av enzymer som utvunnits ur stammen av 
ananasplantan. Denna blandning av enzymer verkar som ett debrideringsmedel, en substans som 
används för att ta bort död vävnad från hudområden, bland annat vid brännskador, genom att lösa 
upp eschar. Att avlägsna eschar bidrar till att den levande hudvävnaden kan behandlas och läka. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2024. Reproduction is authorised provided the source is acknowledged. 
 
 
 
 
 
 
 
 
 
Vilka fördelar med NexoBrid har visats i studierna? 
NexoBrid visade sig vara effektivt för att avlägsna eschar i två huvudstudier. 
I en huvudstudie ingick 156 patienter som lagts in på sjukhus med djupa delhudsbrännskador eller 
fullhudsbrännskador. Patienterna fick antingen NexoBrid eller standardmässig debridering (kirurgisk 
eller icke-kirurgisk) innan de fick ytterligare behandling vid behov, såsom kirurgi eller 
hudtransplantation. 
Hos patienter som fick NexoBrid krävde cirka 15 procent (16 av 106) av skadorna kirurgiska ingrepp 
för att avlägsna escharen, och omkring 18 procent (19 av 106) av såren krävde hudtransplantation, 
jämfört med omkring 63 procent (55 av 88) respektive omkring 34 procent (30 av 88) för patienterna 
som fick standardmässig debrideringsbehandling. NexoBrid ansågs också vara en effektiv 
debrideringsbehandling för brännskador av alla tjocklekar, inklusive fullhudsbrännskador. Det 
konstaterades dessutom att eschar avlägsnades från sår snabbare med NexoBrid än med 
standardbehandlingar. 
En annan huvudstudie omfattade 145 patienter från födelsen till 18 års ålder med djupa 
delhudsbrännskador eller fullhudsbrännskador som fick antingen NexoBrid eller standardbehandling. 
Fullständigt avlägsnande av eschar tog i genomsnitt en dag med NexoBrid, jämfört med i genomsnitt 
sex dagar vid standardbehandling. Hos patienter som fick NexoBrid behövde cirka 1,5 procent av det 
skadade området opereras bort, jämfört med 48 procent hos patienter som fick standardbehandling. 
Omkring ett år efter att såren läkt mättes förbättringen av hudens utseende och funktion med hjälp av 
en standardskala för bedömning av ärr som kallas MVSS (modified Vancouver Scar Scale). Skalan 
sträcker sig från 0 till 18, där 0 anger normalt utseende och funktion. Den genomsnittliga MVSS-
poängen hos patienter som fick NexoBrid var 3,83, jämfört med 4,86 för patienter som fick 
standardbehandling. 
Vilka är riskerna med NexoBrid? 
En fullständig förteckning över biverkningar och restriktioner för Nexobrid finns i bipacksedeln. 
De vanligaste biverkningarna som orsakas av NexoBrid är feber (kan förekomma hos fler än 1 av 10 
användare) och smärta (kan förekomma hos upp till 1 av 10 användare). 
NexoBrid får inte ges till personer som är överkänsliga (allergiska) mot den aktiva substansen, ananas, 
papayafrukter eller papain (ett enzym som finns i papayafrukter) eller något annat innehållsämne. 
Varför är NexoBrid godkänt i EU? 
NexoBrid har visat sig effektivt avlägsna eschar från djupa delhudsbrännskador och 
fullhudsbrännskador och minska behovet av kirurgi för att avlägsna ytterligare hudvävnad i djupa 
delhudsbrännskador. Escharen avlägsnades snabbare än med standardbehandling. Hos barn och 
ungdomar visade sig behandling med NexoBrid inte ha någon negativ effekt på hudens utseende och 
funktion omkring ett år efter behandling, jämfört med standardbehandling. Säkerhetsprofilen för 
NexoBrid ansågs vara godtagbar. 
Eftersom vissa av de konstaterade biverkningarna, däribland fördröjning av fullständig läkning av 
skadorna, kan ha samband med metoder för brännskadevård, beslutade Europeiska 
läkemedelsmyndigheten att NexoBrid endast bör användas vid specialiserade centrum för behandling 
av brännskador av hälso- och sjukvårdspersonal som har utbildats för att använda läkemedlet. EMA 
NexoBrid (koncentrat av proteolytiska enzymer anrikade med bromelain)  
EMA/579793/2023 
Sida 2/3 
 
 
 
 
fann att fördelarna med NexoBrid är större än riskerna och att NexoBrid kan godkännas för försäljning 
i EU. 
Vad görs för att garantera säker och effektiv användning av NexoBrid? 
Företaget som marknadsför NexoBrid måste tillhandahålla utbildningsmaterial till all hälso- och 
sjukvårdspersonal vid specialiserade brännskadecentrum med information om hur läkemedlet ska 
användas, inklusive en steg-för-steg-vägledning som omfattar viktiga säkerhetsaspekter före och efter 
användning av NexoBrid. Dessutom måste företaget se till att NexoBrid endast finns tillgängligt vid 
centrum där minst en kirurg har genomgått formell utbildning i hur läkemedlet ska användas. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av NexoBrid har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för NexoBrid kontinuerligt. 
Misstänkta biverkningar som har rapporterats för NexoBrid utvärderas noggrant och nödvändiga 
åtgärder vidtas för att skydda patienterna. 
Mer information om NexoBrid 
Den 18 december 2012 beviljades NexoBrid ett godkännande för försäljning som gäller i hela EU. 
Mer information om NexoBrid finns på EMA:s webbplats: 
ema.europa.eu/en/medicines/human/EPAR/nexobrid. 
Denna sammanfattning uppdaterades senast 01-2024. 
NexoBrid (koncentrat av proteolytiska enzymer anrikade med bromelain)  
EMA/579793/2023 
Sida 3/3 
 
 
 
 
