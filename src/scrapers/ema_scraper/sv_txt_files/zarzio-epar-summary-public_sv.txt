EMA/434861/2014  
EMEA/H/C/000917 
Sammanfattning av EPAR för allmänheten  
Zarzio 
filgrastim 
Detta är en sammanfattning av det offentliga europeiska utredningsprotokollet (EPAR) för Zarzio. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Zarzio? 
Zarzio är en lösning för injektion eller infusion (dropp i en ven) i en förfylld spruta. Den innehåller den 
aktiva substansen filgrastim (30 eller 48 miljoner enheter). 
Zarzio är en biosimilar (liknande biologiskt läkemedel), vilket innebär att Zarzio liknar ett biologiskt 
läkemedel som redan är godkänt i EU och som innehåller samma aktiva substans (kallas också 
”referensläkemedel”). Referensläkemedlet är Neupogen. Mer information om biosimilarer finns i 
dokumentet med frågor och svar här. 
Vad används Zarzio för? 
Zarzio används för att stimulera produktionen av vita blodkroppar i följande fall: 
• 
• 
• 
För att minska varaktigheten av neutropeni (låga halter av neutrofiler, en typ av vita blodkroppar) 
och förekomsten av febril neutropeni (neutropeni med feber) hos patienter som får kemoterapi 
(cancerbehandling) som är cytotoxisk (celldödande). 
För att minska varaktigheten av neutropeni hos patienter som genomgår behandling för att 
förstöra benmärgscellerna före en benmärgstransplantation (till exempel hos vissa patienter med 
leukemi) om de löper risk för långvarig, svår neutropeni. 
För att öka antalet neutrofiler och minska risken för infektion hos neutropenipatienter som tidigare 
haft svåra, upprepade infektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
• 
För att behandla ihållande neutropeni hos patienter med avancerad infektion med humant 
immunbristvirus (hiv) för att minska risken för bakteriella infektioner när annan behandling är 
olämplig. 
Zarzio kan också ges till personer som ska donera blodstamceller för transplantation för att hjälpa till 
att frigöra dessa celler från benmärgen. 
Läkemedlet är receptbelagt. 
Hur används Zarzio? 
Zarzio ges genom injektion under huden eller infusion i en ven. Hur läkemedlet ges, i vilken dos och 
hur länge behandlingen behöver pågå beror på varför läkemedlet används, hur mycket patienten väger 
och hur patienten svarar på behandlingen. Zarzio ges vanligen vid en specialiserad behandlingsklinik, 
även om de patienter som får läkemedlet genom injektion under huden själva kan injicera läkemedlet 
förutsatt att de har fått lämplig utbildning. Mer information finns i bipacksedeln. 
Hur verkar Zarzio? 
Den aktiva substansen i Zarzio, filgrastim, är mycket lik ett mänskligt protein som kallas G-CSF 
(granulocyte colony stimulating factor). Filgrastim framställs med s.k. rekombinant DNA-teknik, vilket 
innebär att det framställs av bakterier som har fått en gen (DNA) som gör att de kan producera 
filgrastim. Det ämne som framställs med denna metod fungerar genom att stimulera benmärgen att 
producera fler vita blodkroppar, på samma sätt som G-CSF som produceras naturligt i kroppen. 
Hur har Zarzios effekt undersökts? 
Det har gjorts undersökningar för att visa att Zarzio är jämförbart med referensläkemedlet Neupogen. 
I fyra studier undersöktes nivåerna av neutrofiler i blodet hos sammanlagt 146 friska frivilliga 
försökspersoner som fick Zarzio eller Neupogen. I studierna tittade man på effekterna av 
engångsdoser och upprepade doser av läkemedlen som antingen injicerades under huden eller gavs 
som infusion i en ven. Det viktigaste måttet i dessa studier var antalet neutrofiler under de första tio 
dagarna av behandlingen. 
Vilken nytta har Zarzio visat vid studierna? 
Zarzio och Neupogen ledde till liknande ökning av antalet neutrofiler i blodet hos friska frivilliga 
försökspersoner under studiernas gång. Detta ansågs tillräckligt för att visa att fördelarna med Zarzio 
är jämförbara med referensläkemedlets fördelar. 
Vilka är riskerna med Zarzio? 
Den vanligaste biverkningen som orsakas av Zarzio (uppträder hos fler än 1 av 10 patienter) är 
muskel- och skelettvärk. Andra biverkningar kan uppträda hos fler än 1 av 10 patienter, beroende på 
vilket medicinskt tillstånd Zarzio används mot. En fullständig förteckning över biverkningar och 
restriktioner finns i bipacksedeln. 
Varför har Zarzio godkänts? 
CHMP fann att det i enlighet md EU:s krav har visats att Zarzio har en kvalitets-, säkerhets- och 
effektprofil som är jämförbar med profilen för Neupogen. Kommittén fann därför att nyttan är större än 
Zarzio  
EMA/434861/2014 
Sida 2/3 
 
 
 
de konstaterade riskerna, liksom för Neupogen. Kommittén rekommenderade att Zarzio skulle 
godkännas för försäljning. 
Vad görs för att garantera säker och effektiv användning av Zarzio? 
En riskhanteringsplan har tagits fram för att se till att Zarzio används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Zarzio. 
Där anges också lämpliga försiktighetsåtgärder som vårdpersonal och patienter ska vidta. 
Mer information om Zarzio 
Den 6 februari 2009 beviljade Europeiska kommissionen ett godkännande för försäljning av Zarzio som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Zarzio finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2014. 
Zarzio  
EMA/434861/2014 
Sida 3/3 
 
 
 
