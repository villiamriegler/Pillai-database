EMA/636071/2021 
EMEA/H/C/002127 
Hizentra (humant normalt immunglobulin) 
Sammanfattning av Hizentra och varför det är godkänt inom EU 
Vad är Hizentra och vad används det för? 
Hizentra används för att behandla patienter vars blod inte innehåller tillräckligt med antikroppar 
(proteiner som hjälper kroppen att bekämpa infektioner och andra sjukdomar), så kallade 
immunglobuliner. Det används för att behandla följande sjukdomar: 
• 
Primärt immunbristsyndrom (PID), en medfödd oförmåga att bilda tillräckliga mängder 
antikroppar. 
•  Sekundära immunbristsjukdomar (SID) hos personer med svåra eller återkommande infektioner 
som inte svarar på behandling och som inte kan bilda vissa antikroppar. 
•  Kronisk inflammatorisk demyeliniserande polyneuropati (CIDP). Vid denna sällsynta sjukdom 
fungerar immunsystemet (kroppens försvar) onormalt och förstör det skyddande höljet över 
nerverna. 
Hizentra innehåller den aktiva substansen humant normalt immunglobulin. 
Hur används Hizentra? 
Hizentra är receptbelagt och behandling ska inledas av en läkare eller sjuksköterska som har 
erfarenhet av behandling av patienter med nedsatt immunförsvar eller CIDP. 
Hizentra finns som en injektionsvätska, lösning. Det ges genom subkutan infusion (mycket långsam 
injektion under huden) genom en anordning som kontrollerar infusionens hastighet. Det ges i buken 
(magen), låret, överarmen eller höften. Patienter (eller deras vårdare) kan själva injicera Hizentra 
hemma när de har fått lära sig hur man gör. 
Dosen och hur ofta infusionen med Hizentra ges beror på vilken sjukdom som behandlas. Dosen kan 
behöva justeras beroende på hur väl läkemedlet verkar. 
För mer information om hur du använder Hizentra, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
Hur verkar Hizentra? 
Den aktiva substansen i Hizentra, humant normalt immunglobulin, är ett höggradigt renat protein som 
extraherats från donerat humant blod. Det innehåller främst immunglobulin G (IgG), vilket består av 
en mängd olika antikroppar som bekämpar organismer som kan orsaka infektioner. Hizentra verkar 
genom att återställa onormalt låga IgG-nivåer till normala värden i patientens blod. Det kan också 
hjälpa till att kontrollera immunsystemet när det fungerar onormalt, som vid CIDP. Normalt 
immunglobulin har använts som läkemedel sedan 1980-talet. 
Vilka fördelar med Hizentra har visats i studierna? 
Eftersom humant normalt immunglobulin har använts för att behandla dessa sjukdomar i många år, i 
enlighet med gällande riktlinjer, behövdes det bara två mindre studier och en analys av vetenskaplig 
litteratur för att fastställa Hizentras effekt och säkerhet för patienterna. 
I den första studien undersöktes Hizentra på 51 patienter med primärt immunbristsyndrom som redan 
hade fått humant immunglobulin i en ven under minst sex månader. Patienterna fick Hizentra i 
28 veckor och de lägsta nivåerna av IgG under behandling med Hizentra (medelvärde på 8,1 g per 
liter) var jämförbara med de lägsta nivåerna under tidigare behandling med immunglobulin. Dessutom 
inträffade inga infektioner under den tid som studien pågick. 
I den andra studien undersöktes Hizentra på 172 patienter med CIDP som tidigare hade fått humant 
immunglobulin genom injektion i en ven. Patienterna fick Hizentra eller placebo (overksam behandling) 
i 13 veckor och studien mätte andelen patienter hos vilka sjukdomen återkom inom 13 veckor. För 
patienterna som fick placebo återkom sjukdomen hos omkring 63 procent. För patienterna som fick 
Hizentra återkom sjukdomen hos 33 respektive 39 procent, beroende på den dos som använts. 
Analysen av den vetenskapliga litteraturen omfattade sju studier där användning av Hizentra på 
patienter med sekundära immunbristsjukdomar jämfördes med andra behandlingar med subkutan 
infusion eller intravenöst (som injicerades direkt i en ven) immunglobulin. Samtliga studier visade 
förhöjd halt av antikroppar och/eller minskad infektionsfrekvens efter att ha fått Hizentra eller annan 
behandling med subkutant immunglobulin. Effekterna var jämförbara med dem som observerats vid 
behandling med intravenöst immunglobulin. 
Vilka är riskerna med Hizentra? 
De vanligaste biverkningarna som orsakas av Hizentra (kan förekomma hos fler än 1 av 10 användare) 
är huvudvärk, hudutslag, muskel- och ledvärk (inräknat muskelspasmer och svaghet), reaktioner runt 
injektionsområdet (svullnad, ömhet, rodnad, gropbildning, värme, klåda, blåmärken och hudutslag) 
samt influensaliknande sjukdom. I sällsynta fall kan patienter få en plötslig sänkning av blodtrycket 
eller en anafylaktisk chock (plötslig, allvarlig allergisk reaktion). 
Hizentra får inte ges till patienter med hyperprolinemi (en genetisk sjukdom som orsakar höga nivåer 
av aminosyran prolin i blodet). Det får inte injiceras i ett blodkärl. 
En fullständig förteckning över biverkningar och restriktioner för Hizentra finns i bipacksedeln. 
Varför är Hizentra godkänt i EU? 
Europeiska läkemedelsmyndigheten (EMA) fann att fördelarna med Hizentra är större än riskerna och 
att Hizentra skulle godkännas för försäljning i EU. Hizentra visade sig förhindra allvarliga 
bakterieinfektioner hos patienter med primärt immunbristsyndrom eller sekundära 
Hizentra (humant normalt immunglobulin)  
EMA/636071/2021  
Sida 2/3 
 
 
 
 
 
immunbristsjukdomar och minska risken för återkomst av CIDP. Det kan ges hemma och har 
hanterbara biverkningar. 
Vad görs för att garantera säker och effektiv användning av Hizentra? 
Rekommendationer och försiktighetsåtgärder som hälso- och sjukvårdspersonal och patienter ska vidta 
för säker och effektiv användning av Hizentra har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Hizentra kontinuerligt. 
Biverkningar som har rapporterats för Hizentra utvärderas noggrant och nödvändiga åtgärder vidtas 
för att skydda patienter. 
Mer information om Hizentra 
Den 14 april 2011 beviljades Hizentra ett godkännande för försäljning som gäller i hela EU. 
Mer information om Hizentra finns på EMA:s webbplats:  
ema.europa.eu/medicines/human/EPAR/hizentra. 
Denna sammanfattning uppdaterades senast 11-2021. 
Hizentra (humant normalt immunglobulin)  
EMA/636071/2021  
Sida 3/3 
 
 
 
 
 
