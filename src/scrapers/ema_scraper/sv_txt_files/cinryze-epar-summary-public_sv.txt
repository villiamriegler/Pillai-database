EMA/38663/2017 
EMEA/H/C/001207 
Sammanfattning av EPAR för allmänheten 
Cinryze 
C1-hämmare (human) 
Detta är en sammanfattning av det offentliga europeiska utredningsprotokollet (EPAR) för Cinryze. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
Cinryze ska användas. 
Vad är Cinryze och vad används det för? 
Cinryze är ett läkemedel som används för behandling av attacker av angioödem (svullnad) hos vuxna, 
ungdomar och barn äldre än 2 år med hereditärt angioödem. Cinryze används också för att förebygga 
angioödemattacker som kan utlösas av medicinska, dentala eller kirurgiska ingrepp. Patienter med 
hereditärt (ärftligt) angioödem har attacker av svullnad som kan uppstå var som helst i kroppen, till 
exempel i ansiktet eller i armar och ben, eller runt tarmen, och orsaka obehag och smärta. 
Cinryze används också för rutinmässigt förebyggande hos vuxna, ungdomar och barn från 6 års ålder 
som har svåra och täta angioödemattacker där förebyggande behandling med orala läkemedel inte är 
tillräcklig eller hos patienter vars attacker inte är tillräckligt behandlade. 
Cinryze innehåller den aktiva substansen C1-hämmare (human). 
Hur används Cinryze? 
Cinryze är receptbelagt. Behandling ska sättas in under övervakning av läkare med erfarenhet av 
behandling av hereditärt angioödem.  
Cinryze finns som pulver och vätska som bereds till en injektionsvätska, lösning för injektion i en ven. 
För behandling av angioödemattacker hos vuxna, ungdomar och barn äldre än två år som väger mer 
än 25 kg ges patienten 1 000 enheter vid det första tecknet på en angioödemattack. En andra dos på 
1 000 enheter kan ges om patienten inte har svarat tillfredsställande efter en timme, eller tidigare vid 
attacker i struphuvudet eller om insättningen av läkemedlet har blivit fördröjd. Dosen minskas till 
500 enheter till barn i åldern 2–11 år som väger 10–25 kg. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
För förbyggande behandling innan medicinska, dentala och kirurgiska ingrepp ges Cinryze som 
1 000 enheter inom 24 timmar före ingreppet till vuxna, ungdomar och barn äldre än två år som väger 
mer än 25 kg. Dosen minskas till 500 enheter till barn i åldern 2–11 år som väger 10–25 kg. 
För rutinmässigt förebyggande hos vuxna och ungdomar ges 1 000 enheter Cinryze var tredje eller 
fjärde dag. Till barn i åldern 6–11 år minskas dosen till 500 enheter. Läkaren bör regelbundet se över 
behovet av rutinmässigt förebyggande och kan justera frekvensen av injektioner eller dosen efter hur 
patienten svarar på behandlingen.  
Läkaren kan besluta att vårdgivare och patienter kan utföra injektionen, förutsatt att de har fått 
tillräcklig träning. 
Hur verkar Cinryze? 
Den aktiva substansen i Cinryze, human C1-hämmare, är ett protein som utvinns från humant blod.  
C1-hämmarproteinet behövs för att styra ”komplement”- och ”kontakt”-systemen, samlingar av 
proteiner i blodet som bekämpar infektioner och orsakar inflammation. Patienter med låga nivåer av 
detta protein har för hög aktivitet i dessa två system, vilket leder till angioödemsymtom. Cinryze 
används för att ersätta den saknade C1-hämmaren, korrigera bristen och hjälpa till att förebygga eller 
behandla angioödemattacker.  
Vilken nytta med Cinryze har visats i studierna? 
Cinryze var effektivare än placebo vid behandling och förebyggande av angioödemattacker i två 
huvudstudier som omfattade patienter, de flesta av dem vuxna, med hereditärt angioödem. I den 
första studien användes Cinryze eller placebo (overksam behandling) för att behandla 
angioödemattacker hos 71 patienter. Det viktigaste effektmåttet i denna studie var hur lång tid det tog 
för symtomen att börja förbättras. Hos över 50 procent av patienterna som fick Cinryze började 
symtomen förbättras efter två timmars behandling, jämfört med 33 procent av de patienter som fick 
placebo. 
I den andra studien, som omfattade 24 patienter från den första studien, studerades antalet attacker 
under 12-veckorsperioder när patienterna fick Cinryze eller placebo som förebyggande behandling. De 
patienter som valdes ut för den andra studien var de med täta attacker, i genomsnitt minst två 
attacker per månad. Det genomsnittliga antalet attacker hos patienter som behandlades med Cinryze 
var 6,1 under en 12-veckorsperiod jämfört med 12,7 för patienter som fick placebo. 
Företaget lämnade uppgifter om användningen av Cinryze på 91 vuxna och barn med hereditärt 
angioödem för att förebygga attacker när de genomgick medicinska, kirurgiska eller dentala ingrepp. 
Cinryze var effektivt för att förebygga attacker som utlöstes av dessa ingrepp där 98 procent av 
ingreppen inte utlöste en attack inom 72 timmar. 
Två huvudstudier på barn i åldern 6–11 år genomfördes också. I den första studien användes Cinryze 
för att behandla angioödemattacker på 9 barn med hereditärt angioödem. Det viktigaste effektmåttet i 
denna studie var hur lång tid det tog för symtomen att börja förbättras. Samtliga patienter fick Cinryze 
och symtomen började förbättras efter fyra timmars behandling.   
I den andra studien gavs Cinryze som förebyggande behandling till 6 barn med hereditärt angioödem. 
Det genomsnittliga antalet attacker under 12 veckors behandling med Cinryze minskade jämfört med 
perioden före behandlingen och attackerna var inte så svåra, varade inte så länge och krävde mindre 
behandling. 
Cinryze  
EMA/38663/2017  
Sida 2/3 
 
 
 
 
 
Stödjande data om Cinryzes effekt på barn i åldern 2–5 år lämnades också. 
Vilka är riskerna med Cinryze? 
Den enda vanliga biverkning som uppträdde i studierna (uppträder hos mellan 1–10 patienter av 100) 
är hudutslag som inte är allvarliga och vanligtvis omfattar armar, bröst, buk eller injektionsställe. En 
fullständig förteckning över biverkningar och begränsningar för Cinryze finns i bipacksedeln.  
Varför har Cinryze godkänts? 
Utifrån uppgifterna från studierna fann CHMP att nyttan med Cinryze är större än riskerna och 
rekommenderade att Cinryze skulle godkännas för försäljning i EU. 
Vad görs för att garantera säker och effektiv användning av Cinryze? 
Företaget som tillverkar Cinryze kommer att se till att hälso- och sjukvårdspersonal i alla 
medlemsstater som förväntas förskriva Cinryze förses med ett utbildningspaket som instruerar dem att 
se till att vårdgivare och patienter som ska ge läkemedlet hemma får lämplig träning. Det kommer 
också att finnas en utbildningsbroschyr för patienter, vilken ska förvaras hemma.  
Företaget kommer dessutom föra ett patientregister för att lämna mer uppgifter om långsiktig 
säkerhet och på vilket sätt läkemedlet används i praktiken.  
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Cinryze har också tagits med i produktresumén och bipacksedeln.  
Mer information om Cinryze 
Den 15 juni 2011 beviljade Europeiska kommissionen ett godkännande för försäljning av Cinryze som 
gäller i hela EU.  
EPAR för Cinryze finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Cinryze finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 01-2017.  
Cinryze  
EMA/38663/2017  
Sida 3/3 
 
 
 
 
 
