EMA/545304/2019 
EMEA/H/C/001140 
Ozurdex (dexametason) 
Sammanfattning av Ozurdex och varför det är godkänt inom EU 
Vad är Ozurdex och vad används det för? 
Ozurdex är ett implantat som injiceras i ögat. 
Ozurdex används för att behandla vuxna med nedsatt syn till följd av makulaödem i samband med 
• 
• 
tilltäppning av venerna som för bort blod från bakre delen av ögat, 
skada på blodkärlen till följd av diabetes hos patienter som har en konstgjord lins i ögat eller hos 
vilka andra behandlingar inte fungerat eller varit lämpliga. 
Makulaödem är en svullnad i makula, den centrala delen av näthinnan (det ljuskänsliga skiktet i ögats 
bakre del), som kan leda till att det centrala synfältet blir nedsatt och påverka läs- och körförmågan. 
Ozurdex används också för att behandla vuxna med icke-infektiös uveit i bakre delen av ögat. Uveit är 
inflammation i uvean (druvhinnan), som är det mellersta skiktet i ögat. 
Hur används Ozurdex? 
Ozurdex är receptbelagt och måste ges av en oftalmolog (ögonspecialist) med erfarenhet av 
intravitreala injektioner (injektioner i glaskroppen, den geléliknande vätskan i ögat). 
Varje implantat finns i en applikator och innehåller 700 mikrogram av den aktiva substansen 
dexametason. 
Patienterna får ett Ozurdex-implantat åt gången, som injiceras direkt i glaskroppen. Ytterligare 
behandlingar kan ges om patientens tillstånd förbättras men sedan försämras, och om läkaren tror att 
patienten kan ha nytta av upprepad behandling. Patienter med synförbättring som kvarstår bör inte få 
fler implantat. Patienter med synförsämring och som inte blir bättre med Ozurdex bör inte heller få fler 
implantat. 
För mer information om hur du använder Ozurdex, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
 
 
Hur verkar Ozurdex? 
Den aktiva substansen i Ozurdex, dexametason, hör till en grupp antiinflammatoriska läkemedel som 
kallas kortikosteroider. Den verkar genom att ta sig in i celler och blockera produktionen av vaskulär 
endotelial tillväxtfaktor (VEGF) och prostaglandiner, ämnen som medverkar till inflammation. 
Ozurdex-implantaten injiceras direkt i ögats glaskropp. Detta gör att lämpliga mängder dexametason 
når området inuti ögat där inflammationen vid makulaödem och uveit uppträder. Implantatet är gjort 
av ett material som löses upp under flera månader och därmed gradvis frisläpper dexametasonet. 
Vilken fördelar med Ozurdex har visats i studierna? 
Eftersom dexametason är ett välkänt antiinflammatoriskt läkemedel lade företaget fram studier från 
publicerad litteratur där Ozurdex jämfördes med en simulerad behandling (där en applikator pressades 
mot ögat men utan att någonting injicerades). 
Makulaödem i samband med tilltäppning av näthinnans vener 
I två huvudstudier med totalt 1 267 vuxna var Ozurdex effektivare än den simulerade behandlingen 
när det gällde att förbättra patienternas syn. Synförmågan mättes med hjälp av ”synskärpa med bästa 
korrektion” (BCVA) som indikerar hur bra en person kan se (efter att ha fått korrigerande linser). I den 
första studien uppvisade omkring 23 procent av patienterna som fick Ozurdex en ökning av BCVA med 
minst 15 bokstäver efter 180 dagar, jämfört med 17 procent av patienterna som fick simulerad 
behandling. I den andra studien var siffrorna omkring 22 procent för Ozurdex efter 90 dagar och 
12 procent för den simulerade behandlingen. 
Makulaödem i samband med diabetes 
I två huvudstudier med 1 048 patienter jämfördes effekten av Ozurdex-implantat på 700 mikrogram 
eller 350 mikrogram. Patienterna studerades i 3 år och kunde få upprepad behandling om det ansågs 
lämpligt. Hos patienter vars lins redan hade bytts ut genom kirurgi var den genomsnittliga förbättring 
av BCVA under båda studierna 6,5 bokstäver efter Ozurdex 700 mikrogram, jämfört med 
1,7 bokstäver efter simulerad behandling. Hos patienter hos vilka andra typer av behandlingar inte 
fungerat eller inte var lämpliga var den genomsnittliga förbättringen av BCVA under båda studierna 3,2 
bokstäver efter Ozurdex 700 mikrogram, jämfört med 1,5 bokstäver efter simulerad behandling. 
Uveit 
Ozurdex var effektivare än simulerad behandling för att minska inflammation hos patienter med uveit, 
vilket mättes genom förbättring av patienternas glaskroppsgrumlingspoäng som ger en indikation på 
inflammation, där noll indikerar ingen inflammation. I en huvudstudie med 229 vuxna med uveit 
uppnådde, 8 veckor efter injektionen, 47 procent av patienterna som behandlades med 700 mikrogram 
Ozurdex en glaskroppsgrumlingspoäng på noll, jämfört med 36 procent av patienterna som 
behandlades med 350 mikrogram Ozurdex och 12 procent av patienterna som fick simulerad 
behandling. 
Vilka är riskerna med Ozurdex? 
De vanligaste biverkningarna som orsakas av Ozurdex (kan förekomma hos fler än 1 av 10 användare) 
är förhöjt intraokulärt tryck (trycket inuti ögat), konjunktivalblödning (blödning från slemhinnan som 
täcker ögonvitan) och katarakt (grå starr, vilket innebär att ögats lins grumlas – hos patienter med 
uveit och patienter med diabetes). Blödningen tros vara orsakad av injektionsförfarandet och inte av 
Ozurdex (dexametason)  
EMA/545304/2019 
Sida 2/3 
 
 
 
 
själva läkemedlet. En fullständig förteckning över biverkningar som rapporterats för Ozurdex finns i 
bipacksedeln. 
Ozurdex får inte ges till patienter som har eller misstänks ha okulära eller periokulära infektioner 
(infektioner i eller runt ögonen) eller till patienter med avancerat glaukom (en skada på ögonnerven 
som normalt orsakas av högt tryck i ögat) som inte kontrolleras tillräckligt bra enbart med läkemedel. 
Det får heller inte ges i vissa fall där den bakre delen av det membran som omger linsen (linskapseln) 
har brustit. En fullständig förteckning över restriktioner för Ozurdex finns i bipacksedeln. 
Varför är Ozurdex godkänt i EU? 
Europeiska läkemedelsmyndigheten (EMA) fann att fördelarna med Ozurdex är större än riskerna för 
patienter med uveit eller makulaödem i samband med blockerade vener och att Ozurdex kan 
godkännas för försäljning i EU. Injektioner med Ozurdex orsakar bara mindre skador på ögongloben 
och ökningen i intraokulärt tryck anses vara hanterbar. Injektioner behöver dessutom inte ges så ofta, 
eftersom implantatet är kvar i ögat i flera månader. 
I den övergripande gruppen patienter med makulaödem i samband med diabetes noterade 
myndigheten att fördelarna var måttliga och mindre än riskerna, inräknat för utvecklingen av 
katarakter. Men hos patienter med en konstgjord lins i det påverkade ögat eller som inte tidigare 
svarat på eller inte var lämpliga för andra icke-kortikosteroidbehandlingar, ansågs emellertid 
fördelarna med Ozurdex vara större än riskerna. Därför begränsades användningen av Ozurdex hos 
patienter med makulaödem i samband med diabetes till dessa två grupper. 
Vad görs för att garantera säker och effektiv användning av Ozurdex? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ozurdex har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Ozurdex kontinuerligt. 
Biverkningar som har rapporterats för Ozurdex utvärderas noggrant och nödvändiga åtgärder vidtas 
för att skydda patienterna. 
Företaget som tillverkar Ozurdex kommer dessutom se till att patienterna får ett informationspaket 
med bland annat en broschyr och en ljud-CD. 
Mer information om Ozurdex 
Den 27 juli 2010 beviljades Ozurdex ett godkännande för försäljning som gäller i hela EU. 
Mer information om Ozurdex finns på EMA:s 
webbplats ema.europa.eu/medicines/human/EPAR/ozurdex. 
Denna sammanfattning uppdaterades senast 10-2019. 
Ozurdex (dexametason)  
EMA/545304/2019 
Sida 3/3 
 
 
 
 
