EMA/681281/2015 
EMEA/H/C/000336 
Sammanfattning av EPAR för allmänheten 
Zometa 
zoledronsyra 
Detta är en sammanfattning av det offentliga europeiska utredningsprotokollet (EPAR) för Zometa. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
Zometa ska användas. 
Vad är Zometa? 
Zometa är ett läkemedel som innehåller den aktiva substansen zoledronsyra. Det finns som pulver 
(4 mg) och vätska samt som koncentrat (4 mg/5 ml), vilka båda bereds till en infusionsvätska, lösning 
(ges som dropp in en ven), och som förberedd infusionsvätska, lösning (4 mg/100 ml). 
Vad används Zometa för? 
Zometa kan användas för att förhindra skelettkomplikationer hos vuxna med avancerad cancer som 
drabbar benvävnaden. I detta ingår frakturer (brott på skelettben), ryggradskompression (när 
ryggmärgen trycks ihop av skelettet), rubbningar i benvävnaden som kräver strålbehandling eller 
kirurgiskt ingrepp samt hyperkalcemi (höga kalciumhalter i blodet). Zometa kan också användas för 
att behandla hyperkalcemi som orsakas av tumörer. 
Läkemedlet är receptbelagt. 
Hur används Zometa? 
Zometa får endast användas av läkare som har erfarenhet av behandling med denna typ av läkemedel 
som ges i en ven. 
Den normala dosen Zometa är en infusion med 4 mg under minst 15 minuter. När läkemedlet används 
för att förebygga skelettkomplikationer kan infusionen upprepas var tredje till var fjärde vecka och 
patienterna bör också ta tillskott av kalcium och vitamin D. En lägre dos rekommenderas för patienter 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
med skelettmetastaser (när cancern har spridit sig till benvävnaden) om de har lindriga till måttliga 
njurproblem. Zometa rekommenderas inte till patienter med svåra njurproblem. 
Hur verkar Zometa? 
Den aktiva substansen i Zometa, zoledronsyra, är en bisfosfonat. Den blockerar effekten av 
osteoklasterna, de celler i kroppen som medverkar till att bryta ned benvävnaden. Detta minskar 
förlusten av benvävnad. Den minskade benvävnadsförlusten gör att skelettbenen inte bryts lika lätt, 
vilket bidrar till att förebygga frakturer hos cancerpatienter med skelettmetastaser. 
Patienter med tumörer kan ha höga kalciumhalter i blodet eftersom kalcium frisätts från skelettbenen. 
Genom att Zometa förhindrar nedbrytningen av benvävnad bidrar det också till att mindre kalcium 
frisätts till blodet. 
Hur har Zometas effekt undersökts? 
Zometas förmåga att förebygga benvävnadsskador har undersökts i tre huvudstudier som omfattade 
över 3 000 vuxna med benvävnadsmetastaser. Zometa jämfördes med placebo (overksam behandling) 
i två av studierna och med pamidronat (en annan bisfosfonat) i den tredje. Huvudeffektmåttet var 
antalet patienter som drabbades av minst en ny skelettrelaterad händelse under 13 månader. De 
skelettrelaterade händelserna inkluderade alla skelettkomplikationer som måste behandlas antingen 
med strålning eller kirurgiskt ingrepp, alla frakturer och eventuell ryggradskompression. 
Zometa har också jämförts med pamidronat i två huvudstudier som omfattade sammanlagt 287 vuxna 
med hyperkalcemi som orsakats av tumörer. Huvudeffektmåttet var antalet patienter vars kalciumhalt 
i blodet återgått till det normala inom 10 dagar efter behandling. 
Vilken nytta har Zometa visat vid studierna? 
I de två första studierna av patienter med benvävnadsmetastaser var antalet patienter som drabbades 
av en ny skelettrelaterad händelse lägre med Zometa (33 till 38 procent) än med placebo 
(44 procent). I den tredje studien var Zometa lika effektivt som pamidronat: 44 procent av patienterna 
som fick Zometa drabbades av minst en skelettrelaterad händelse. Motsvarande siffra för dem som fick 
pamidronat var 46 procent. 
För patienter med hyperkalcemi var Zometa effektivare än pamidronat. Sammantaget visar resultaten 
av de två studierna att 88 procent av de patienter som fick Zometa hade normal kalciumhalt i blodet 
inom 10 dagar efter behandling. Motsvarande siffra för dem som fick pamidronat var 70 procent. 
Vilka är riskerna med Zometa? 
Den vanligaste biverkningen som orsakas av Zometa (uppträder hos fler än 1 av 10 patienter) är 
hypofosfatemi (låg fosfathalt i blodet). Osteonekros i käken (skadad benvävnad i käken, vilket kan 
leda till smärta, sår i munnen eller tandlossning) har rapporterats som en ovanlig biverkning 
(uppträder hos 1–10 patienter av 1 000). En fullständig förteckning över biverkningar som 
rapporterats för Zometa finns i bipacksedeln. 
Zometa får inte ges till personer som är överkänsliga (allergiska) mot zoledronsyra, andra 
bisfosfonater eller något annat innehållsämne. Zometa ska inte ges till kvinnor som är gravida eller 
ammar. 
Zometa  
EMA/681281/2015  
Sida 2/3 
 
 
 
 
Varför har Zometa godkänts? 
CHMP fann att nyttan med Zometa är större än riskerna och rekommenderade att Zometa skulle 
godkännas för försäljning. 
Vad görs för att garantera säker och effektiv användning av Zometa? 
En riskhanteringsplan har tagits fram för att se till att Zometa används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Zometa. Där anges också lämpliga försiktighetsåtgärder som vårdpersonal och patienter ska vidta. 
Dessutom kommer företaget som marknadsför Zometa att tillhandahålla ett kort till patienterna med 
information om risken för osteonekros i käken och en uppmaning om att kontakta läkare om de 
upplever symtom. 
Mer information om Zometa 
Den 20 mars 2001 beviljade Europeiska kommissionen ett godkännande för försäljning av Zometa som 
gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Zometa finns i bipacksedeln (ingår 
också i EPAR). Du kan också kontakta din läkare eller apotekspersonal.  
Denna sammanfattning uppdaterades senast 11-2015. 
Zometa  
EMA/681281/2015  
Sida 3/3 
 
 
 
 
