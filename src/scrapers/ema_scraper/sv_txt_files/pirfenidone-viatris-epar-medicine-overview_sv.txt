EMA/888890/2022 
EMEA/H/C/005862 
Pirfenidone Viatris (pirfenidon) 
Sammanfattning av Pirfenidone Viatris och varför det är godkänt inom EU 
Vad är Pirfenidone Viatris och vad används det för? 
Pirfenidone Viatris används för att behandla vuxna med lindrig till måttlig idiopatisk lungfibros (IPF). 
Idiopatisk lungfibros är en kronisk sjukdom där fibrös ärrvävnad kontinuerligt bildas i lungorna, vilket 
orsakar ihållande hosta, återkommande lunginfektioner och svår andnöd. Idiopatisk innebär att 
orsaken till sjukdomen är okänd. 
Pirfenidone Viatris är ett generiskt läkemedel. Det innebär att Pirfenidone Viatris innehåller samma 
aktiva substans och verkar på samma sätt som ett ”referensläkemedel” som redan är godkänt i EU. 
Referensläkemedlet är Esbriet. Mer information om generiska läkemedel finns i dokumentet med frågor 
och svar här. 
Pirfenidone Viatris innehåller den aktiva substansen pirfenidon. 
Hur används Pirfenidone Viatris? 
Pirfenidone Viatris finns som tabletter (267, 534 eller 801 mg) som tas vid måltider. Dosen av 
Pirfenidone Viatris ökas stadigt från 267 mg 3 gånger om dagen under första veckan, till 534 mg 3 
gånger om dagen under andra veckan och till 801 mg 3 gånger om dagen från tredje veckan. 
Patienter som får biverkningar som magproblem, hudreaktioner på ljus eller signifikanta förändringar i 
nivåerna av leverenzymer kan behöva ta en lägre dos eller få sin behandling avbruten åtminstone 
tillfälligt. 
Pirfenidone Viatris är receptbelagt och behandlingen ska inledas och övervakas av en läkare med 
erfarenhet av diagnostisering och behandling av IPF. 
För mer information om hur du använder Pirfenidone Viatris, läs bipacksedeln eller tala med läkare 
eller apotekspersonal. 
Hur verkar Pirfenidone Viatris? 
Det är inte känt exakt hur pirfenidon, den aktiva substansen i Pirfenidone Viatris, verkar, men det har 
visats att den minskar produktionen av celler och substanser som medverkar till bildandet av fibrös 
ärrvävnad och på så sätt bromsar progressionen av IPF hos patienterna. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur har Pirfenidone Viatris effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Esbriet, och behöver inte studeras igen för Pirfenidone Viatris. 
Liksom för alla läkemedel har företaget lagt fram kvalitetsdata för Pirfenidone Viatris. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Pirfenidone Viatris? 
Eftersom Pirfenidone Viatris är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Pirfenidone Viatris godkänt i EU? 
Europeiska läkemedelsmyndigheten (EMA) fann att det styrkts att Pirfenidone Viatris i enlighet med 
EU:s krav har likvärdig kvalitet och är bioekvivalent med Esbriet. EMA fann därför att fördelarna är 
större än de konstaterade riskerna, liksom för Esbriet, och att Pirfenidone Viatris kan godkännas för 
användning i EU. 
Vad görs för att garantera säker och effektiv användning av Pirfenidone 
Viatris? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pirfenidone Viatris har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Pirfenidone Viatris kontinuerligt. 
Misstänkta biverkningar som har rapporterats för Pirfenidone Viatris utvärderas noggrant och 
nödvändiga åtgärder vidtas för att skydda patienterna. 
Mer information om Pirfenidone Viatris 
Mer information om Pirfenidone Viatris finns på EMA:s webbplats: 
ema.europa.eu/medicines/human/EPAR/pirfenidone-viatris. Information om referensläkemedlet, 
Esbriet, finns också på EMA:s webbplats. 
Pirfenidone Viatris (pirfenidon)  
EMA/888890/2022 
Sida 2/2 
 
 
 
