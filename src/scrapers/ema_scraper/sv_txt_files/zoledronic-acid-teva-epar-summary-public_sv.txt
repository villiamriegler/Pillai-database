EMA/552883/2014 
EMEA/H/C/002439 
Sammanfattning av EPAR för allmänheten 
Zoledronic acid Teva 
zoledronsyra 
Detta är en sammanfattning av det offentliga europeiska utredningsprotokollet (EPAR) för Zoledronic 
acid Teva. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Zoledronic acid Teva? 
Zoledronic acid Teva är ett läkemedel som innehåller den aktiva substansen zoledronsyra. Det finns 
som koncentrat (4 mg/5 ml) som bereds till en infusionsvätska, lösning (ges som dropp i en ven) och 
som infusionsvätska, lösning (4 mg/100 ml). 
Zoledronic acid Teva är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är Zometa. Mer information om generiska läkemedel finns i 
dokumentet med frågor och svar här. 
Vad används Zoledronic acid Teva för? 
Zoledronic acid Teva kan användas för att förebygga benkomplikationer hos vuxna med avancerad 
cancer som drabbar benvävnaden. I detta ingår frakturer (brott på skelettben), ryggradskompression 
(när ryggmärgen trycks ihop av skelettet), rubbningar i benvävnaden som kräver strålbehandling eller 
kirurgiskt ingrepp samt hyperkalcemi (hög kalciumhalt i blodet). Zoledronic acid Teva kan också 
användas för att behandla hyperkalcemi som orsakas av tumörer. 
Läkemedlet är receptbelagt. 
Hur används Zoledronic acid Teva? 
Zoledronic acid Teva får endast ges av läkare som har erfarenhet av att ge denna typ av läkemedel 
intravenöst. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
  
 
 
 
 
Den normala dosen Zoledronic acid Teva är en infusion med 4 mg under minst 15 minuter. När den 
används för att förebygga skelettkomplikationer kan infusionen upprepas var tredje till var fjärde 
vecka och patienterna bör också ta tillskott av kalcium och D-vitamin. En lägre dos rekommenderas för 
patienter med benvävnadsmetastaser (när cancern har spridit sig till benvävnaden) om de har lindriga 
till måttliga njurproblem. Zometa rekommenderas inte till patienter med svåra njurproblem. 
Hur verkar Zoledronic acid Teva? 
Den aktiva substansen i Zoledronic acid Teva, zoledronsyra, är en bisfosfonat. Den blockerar effekten 
av osteoklasterna, de celler i kroppen som medverkar till att bryta ned benvävnaden. Detta minskar 
förlusten av benvävnad. Den minskade benvävnadsförlusten gör att skelettbenen bryts mindre lätt, 
vilket bidrar till att förebygga frakturer hos cancerpatienter med benvävnadsmetastaser. 
Patienter med tumörer kan ha hög kalciumhalt i blodet eftersom kalcium frisätts från skelettbenen. 
Genom att Zoledronic acid Teva förhindrar nedbrytningen av benvävnad bidrar det också till att mindre 
kalcium frisätts till blodet. 
Hur har Zoledronic acid Tevas effekt undersökts? 
Inga ytterligare studier behövs eftersom Zoledronic acid Teva är ett generiskt läkemedel som ges 
genom infusion och innehåller samma aktiva substans som referensläkemedlet Zometa. 
Vilka är fördelarna och riskerna med Zoledronic acid Teva? 
Eftersom Zoledronic acid Teva är ett generiskt läkemedel anses dess fördelar och risker vara desamma 
som för referensläkemedlet. 
Varför har Zoledronic acid Teva godkänts? 
CHMP fann att det styrkts att Zoledronic acid Teva i enlighet med EU:s krav är likvärdigt med Zometa. 
Kommittén fann därför att fördelarna är större än de konstaterade riskerna, liksom för Zometa. 
Kommittén rekommenderade att Zoledronic acid Teva skulle godkännas för försäljning. 
Vad görs för att garantera säker och effektiv användning av Zoledronic acid 
Teva? 
En riskhanteringsplan har tagits fram för att se till att Zoledronic acid Teva används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Zoledronic acid Teva. Där anges också lämpliga försiktighetsåtgärder som 
vårdpersonal och patienter ska vidta. 
Mer information om Zoledronic acid Teva 
Den 16 augusti 2012 beviljade Europeiska kommissionen ett godkännande för försäljning för 
Zoledronic acid Teva som gäller i hela EU. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Zoledronic acid Teva finns i bipacksedeln (ingår också i EPAR). Du kan också 
kontakta din läkare eller apotekspersonal. 
Zoledronic acid Teva 
EMA/552883/2014  
Sida 2/3 
 
 
 
 
 
EPAR för referensläkemedlet finns också i sin helhet på EMEA:s webbplats. 
Denna sammanfattning uppdaterades senast 08-2014. 
Zoledronic acid Teva 
EMA/552883/2014  
Sida 3/3 
 
 
 
 
 
