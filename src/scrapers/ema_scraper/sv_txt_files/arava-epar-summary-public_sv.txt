EMA/748234/2014 
EMEA/H/C/000235 
Sammanfattning av EPAR för allmänheten  
Arava 
leflunomid 
Detta är en sammanfattning av det offentliga europeiska utredningsprotokollet (EPAR) för Arava. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Arava? 
Arava är ett läkemedel som innehåller den aktiva substansen leflunomid. Det finns som tabletter (10, 
20 och 100 mg). 
Vad används Arava för? 
Arava används för behandling av vuxna med aktiv reumatoid artrit (en sjukdom i immunsystemet som 
orsakar ledinflammation) eller aktiv psoriasisartrit (en sjukdom som orsakar röda fjällande fläckar på 
huden samt ledinflammation). 
Läkemedlet är receptbelagt. 
Hur används Arava? 
Behandling med Arava ska inledas och övervakas av en specialistläkare som har erfarenhet av 
behandling av reumatoid artrit och psoriasisartrit. Innan Arava förskrivs och med jämna mellanrum 
under behandlingen ska läkaren genom blodprov kontrollera patientens lever, antalet vita blodkroppar 
och antalet blodplättar. 
Behandling med Arava inleds vanligen med en laddningsdos på 100 mg en gång dagligen under tre 
dagar, vilket följs av en underhållsdos. Den rekommenderade underhållsdosen är 10 till 20 mg en gång 
dagligen hos patienter med reumatoid artrit och 20 mg en gång dagligen hos patienter med 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
psoriasisartrit. Läkemedlet börjar vanligen verka efter fyra till sex veckor. Effekten kan förbättras 
ytterligare i upp till sex månader. 
Hur verkar Arava? 
Den aktiva substansen i Arava, leflunomid, är ett immunsuppressivt medel. Det hämmar 
inflammationen genom att minska produktionen av immunceller, så kallade lymfocyter, som orsakar 
inflammation. Leflunomid verkar genom att blockera ett enzym som kallas dihydroorotatdehydrogenas 
och som krävs för att lymfocyterna ska kunna dela sig. Färre lymfocyter innebär att inflammationen blir 
mindre uttalad, vilket gör det lättare att kontrollera symtomen vid artrit. 
Hur har Aravas effekt undersökts? 
För behandling av reumatoid artrit har Arava undersökts i fyra större studier där över 2 000 patienter 
deltog och där läkemedlet jämfördes med placebo (overksam behandling) eller med metotrexat eller 
sulfasalazin (andra läkemedel som används för att behandla reumatoid artrit). Två av studierna pågick i 
sex månader och två i ett år. De båda längre studierna förlängdes, och patienterna fortsatte att 
behandlas med läkemedlen i ytterligare minst ett år. 
För behandling av psoriasisartrit har Arava jämförts med placebo på 186 patienter under sex månader. 
Det huvudsakliga effektmåttet i samtliga studier var antalet patienter som svarade på behandlingen 
enligt specifika sjukdomskriterier (för reumatoid artrit användes svarsfrekvenserna från American 
College of Rheumatology och för psoriasisartrit Psoriatic Arthritis Response Criteria, dvs. svarskriterier 
vid behandling av psoriasisartrit). 
Vilken nytta har Arava visat vid studierna? 
För behandling av reumatoid artrit var Arava effektivare än placebo och lika effektivt som sulfasalazin. 
Mellan 49 och 55 procent av de patienter som tog Arava svarade på behandlingen, jämfört med mellan 
26 och 28 procent av dem som tog placebo och 54 procent av dem som tog sulfasalazin. Resultaten 
kvarstod i förlängningsstudierna. Under första årets behandling var Arava lika effektivt som metotrexat, 
men endast om det togs tillsammans med folsyra (ett B-vitamin). Arava var inte lika effektivt som 
metotrexat i förlängningsstudien. 
För behandling av psoriasisartrit var Arava effektivare än placebo. 59 procent av patienterna som fick 
Arava svarade på behandlingen, jämfört med 30 procent av patienterna som fick placebo. 
Vilka är riskerna med Arava? 
De vanligaste biverkningarna som orsakas av Arava (uppträder hos 1–10 patienter av 100) är leukopeni 
(lågt antal vita blodkroppar), lätta allergiska reaktioner, ökade nivåer av kreatinfosfokinas (en markör 
för muskelskador), parestesi (onormala känselfenomen i huden, exempelvis stickningar), perifer 
neuropati (nervskador i händer och fötter), huvudvärk, yrsel, lätt förhöjt blodtryck, diarré, illamående, 
kräkningar, muninflammationer, exempelvis munsår, buksmärta (magvärk), förhöjda 
leverenzymvärden, håravfall, eksem, hudutslag, pruritus (klåda), torr hud, tenosynovit (inflammation i 
senskidor), aptitförlust, viktnedgång och asteni (svaghet). En fullständig förteckning över biverkningar 
som rapporterats för Arava finns i bipacksedeln. 
Arava får inte ges till personer som kan vara överkänsliga (allergiska) mot leflunomid, teriflunomid (en 
nedbrytningsprodukt från leflunomid) eller något annat innehållsämne. Arava får inte ges till patienter 
med 
Arava 
EMA/748234/2014  
Sida 2/3 
 
 
 
 
• 
• 
• 
• 
• 
• 
leversjukdom, 
allvarliga immunbriststillstånd såsom förvärvat immunbristsyndrom (aids), 
dålig benmärgsfunktion eller lågt antal blodkroppar (röda eller vita blodkroppar eller 
blodplättar) som orsakats av andra sjukdomar än reumatoid artrit eller psoriasisartrit, 
allvarliga infektioner, 
måttligt till allvarligt nedsatt njurfunktion, 
svår hypoproteinemi (låga blodproteinnivåer). 
Arava får inte ges till gravida, till kvinnor som kan bli gravida och inte använder tillförlitligt 
preventivmedel, eller till kvinnor som ammar. 
Läkare som förskriver Arava ska beakta risken för leverproblem vid behandling med läkemedlet. 
Läkaren ska också iaktta särskild försiktighet när patienten byter till Arava eller när en patient som 
behandlas med Arava byter till annan behandling. 
Varför har Arava godkänts? 
CHMP fann att nyttan med Arava är större än riskerna och rekommenderade att Arava skulle godkännas 
för försäljning. 
Vad görs för att garantera säker användning av Arava? 
En riskhanteringsplan har tagits fram för att se till att Arava används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Arava. 
Där anges också lämpliga försiktighetsåtgärder som vårdpersonal och patienter ska vidta. 
Företaget som tillverkar Arava kommer också att se till att läkare som förväntas förskriva läkemedlet 
får ett informationspaket med viktig information om riskerna med Arava och om den övervakning av 
patienterna som ska göras. 
Mer information om Arava 
Den 2 september 1999 beviljade Europeiska kommissionen ett godkännande för försäljning av Arava 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Arava finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 10-2014. 
Arava 
EMA/748234/2014  
Sida 3/3 
 
 
 
 
