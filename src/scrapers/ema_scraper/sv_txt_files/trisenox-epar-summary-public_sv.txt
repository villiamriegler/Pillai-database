EMA/714870/2016 
EMEA/H/C/000388 
Sammanfattning av EPAR för allmänheten 
Trisenox 
arseniktrioxid 
Detta är en sammanfattning av det offentliga europeiska utredningsprotokollet (EPAR) för Trisenox. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Trisenox ska användas. 
Praktisk information om hur Trisenox ska användas finns i bipacksedeln. Du kan också kontakta din 
läkare eller apotekspersonal. 
Vad är Trisenox och vad används det för? 
Trisenox används för att behandla vuxna (18 år eller äldre) med akut promyelocytisk leukemi (APL), 
en sällsynt typ av leukemi (cancer i de vita blodkropparna). APL orsakas av en genetisk 
”translokation”, som innebär att två kromosomer byter gener med varandra. Translokationen påverkar 
de vita blodkropparnas tillväxt och detta leder till att de saknar förmåga att använda A-vitaminsyra. 
Patienter med APL behandlas i regel med retinoider (substanser som härrör från vitamin A). 
Trisenox ges till följande patientgrupper: 
• 
• 
Patienter med nydiagnostiserad APL med låg eller medelhög risk, där det ges i kombination 
med läkemedlet all-trans-retinoidsyra (ATRA). 
Patienter med APL vars sjukdom inte har svarat på tidigare behandling med en retinoid och 
cancerläkemedel eller när sjukdomen kommit tillbaka efter denna typ av behandling. 
Trisenox innehåller den aktiva substansen arseniktrioxid. 
Hur används Trisenox? 
Trisenox är receptbelagt och behandlingen ska övervakas av en läkare med erfarenhet av att behandla 
patienter med akut leukemi. Det finns som ett koncentrat som bereds till en infusionsvätska, lösning 
(ges som dropp i en ven). Infusionen ska pågå i en till två timmar, men kan pågå längre om patienten 
får vissa biverkningar. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Den rekommenderade dosen av Trisenox beror på patientens kroppsvikt. Behandlingen är indelad i två 
faser: induktionsfas och konsolideringsfas. 
Under induktionsfasen ges Trisenox varje dag tills det finns tecken på att behandlingen fungerar (när 
benmärgen inte innehåller några leukemiceller). Om detta inte är fallet på dag 50 (för tidigare 
behandlade patienter) eller på dag 60 (för nydiagnostiserade patienter) bör behandlingen avbrytas. 
Under konsolideringsfasen ges Trisenox en gång dagligen i fem dagar följt av en paus på två dagar. 
Detta upprepas i fyra eller fem veckor. Antalet gånger som dessa behandlingscykler upprepas beror på 
om patienterna har fått behandling tidigare eller inte. Mer information finns i bipacksedeln. 
Hur verkar Trisenox? 
Den aktiva substansen i Trisenox, arseniktrioxid, är en kemikalie som har använts i läkemedel i många 
år, bland annat för att behandla leukemi. Det är inte helt klarlagt hur den verkar vid denna sjukdom. 
Den antas förhindra den bildning av DNA som krävs för leukemicellernas tillväxt. 
Vilken nytta med Trisenox har visats i studierna? 
Trisenox har undersökts hos 159 nydiagnostiserade patienter som inte fått någon behandling för sin APL. 
Trisenox jämfördes med en antracyklin (en typ av cancerläkemedel), som båda togs i kombination med 
ATRA, och effektmåttet var antalet patienter som inte drabbats av någon händelse (som till exempel att 
sjukdomen försämrades eller att de avled) två år efter diagnosen. 97 procent (72 av 74) av de patienter 
som fick Trisenox drabbades inte av någon händelse, jämfört med 86 procent (65 av 76) av patienterna 
som fick antracykliner. 
Trisenox har också undersökts i två studier på totalt 52 patienter med APL som tidigare behandlats med 
en antracyklin och en retinoid. 45 av patienterna var vuxna. Trisenox jämfördes inte med andra 
läkemedel i någon av studierna. Huvudeffektmåttet var antalet patienter som uppnådde komplett 
remission. Detta är då det inte längre finns några leukemiceller i benmärgen och när nivåerna av 
blodplättar och vita blodkroppar i blodet åter är normala. Tillsammans visade resultaten av de två 
studierna att 87 procent av patienterna (45 av 52) hade uppnått fullständig remission. Det tog i 
genomsnitt 57 dagar för patienterna att uppnå fullständig remission. 
Vilka är riskerna med Trisenox? 
De vanligaste biverkningarna som orsakas av Trisenox (uppträder hos 1 av 10 patienter) är hyperglykemi 
(höga blodsockernivåer), hypomagnesemi (låga magnesiumnivåer i blodet), hypokalemi (låga 
kaliumnivåer i blodet), parestesi (onormala förnimmelser som domningar och stickningar), yrsel, 
huvudvärk, takykardi (snabb hjärtrytm), dyspné (andnöd), differentieringssyndrom (en potentiellt dödlig 
komplikation av kemoterapi hos patienter med APL), diarré, kräkningar, illamående, pruritus (klåda), 
utslag, myalgi (muskelsmärta), pyrexi (feber), smärta, trötthet, ödem (svullnad), förlängt QT-intervall på 
EKG (oregelbunden hjärtrytm) och ökade nivåer av alaninaminotransferas och aspartataminotransferas 
(leverenzymer). En fullständig förteckning över biverkningar och restriktioner för Trisenox finns i 
bipacksedeln. 
Varför godkänns Trisenox? 
CHMP fann att nyttan med Trisenox är större än riskerna och rekommenderade att Trisenox skulle 
godkännas för försäljning. 
Trisenox  
EMA/714870/2016  
Sida 2/3 
 
 
 
 
Trisenox godkändes ursprungligen enligt reglerna om ”godkännande i undantagsfall”. Detta innebär att 
det endast fanns begränsad information vid tidpunkten för godkännandet beroende på att sjukdomen 
är sällsynt. Eftersom företaget lämnat den kompletterande information som begärts upphörde villkoret 
”i undantagsfall” att gälla den 10 augusti 2010. 
Vad görs för att garantera säker och effektiv användning av Trisenox? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Trisenox har tagits med i produktresumén och bipacksedeln. 
Mer information om Trisenox 
Den 5 mars 2002 beviljade Europeiska kommissionen ett godkännande för försäljning av Trisenox som 
gäller i hela EU. 
EPAR för Trisenox finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Trisenox finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2016. 
Trisenox  
EMA/714870/2016  
Sida 3/3 
 
 
 
 
