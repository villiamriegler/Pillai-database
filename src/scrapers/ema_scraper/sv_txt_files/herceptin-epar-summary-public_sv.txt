EMA/981900/2011  
EMEA/H/C/000278 
Sammanfattning av EPAR för allmänheten 
Herceptin 
trastuzumab 
Detta är en sammanfattning av det offentliga europeiska utredningsprotokollet (EPAR) för Herceptin. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Herceptin? 
Herceptin är ett läkemedel som innehåller den aktiva substansen trastuzumab. Det finns som ett 
pulver som bereds till en infusionsvätska, lösning (ges som dropp i en ven) eller som en 
injektionsvätska, lösning för injektion under huden. 
Vad används Herceptin för? 
Herceptin används för att behandla följande typer av cancer: 
•  Bröstcancer i ett tidigt skede (när cancern har spridit sig i bröstet eller till körtlarna under armen 
men inte till andra delar av kroppen). Herceptin ges efter operation, kemoterapi 
(läkemedelsbehandling mot cancer) och strålbehandling om sådan getts. Det kan också ges 
tidigare under behandlingen, i kombination med kemoterapi. Vid tumörer som är lokalt avancerade 
(inklusive de som är inflammatoriska) eller mer än 2 cm breda ges Herceptin före operation i 
kombination med kemoterapi och sedan ensamt efter operation. 
•  Metastaserande bröstcancer (cancer som har spridit sig till andra delar av kroppen). Herceptin ges 
som enda behandling till patienter hos vilka tidigare behandlingar misslyckats. Det ges också i 
kombination med andra läkemedel mot cancer: antingen med paklitaxel eller docetaxel eller med 
en aromatashämmare. 
När det ges som infusion i en ven kan Herceptin även användas för följande: 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
•  Metastaserande magcancer. Herceptin ges i kombination med cisplatin och antingen capecitabin 
eller 5-fluorouracil (andra läkemedel mot cancer). 
Herceptin kan endast ges om man kunnat visa att cancern ”överuttrycker” HER2. Detta innebär att 
cancern bildar ett protein som kallas HER2 i stora mängder på tumörcellernas yta, vilket gör att 
tumörcellerna växer snabbare. HER2 överuttrycks i omkring en fjärdedel av alla bröstcancertumörer 
och en femtedel av alla magcancertumörer. 
Läkemedlet är receptbelagt. 
Hur används Herceptin? 
Behandling med Herceptin får endast inledas av en läkare som har erfarenhet av att använda 
läkemedel mot cancer. 
När det ges som infusion i en ven ges Herceptin under 90 minuter varje vecka eller var tredje vecka 
vid bröstcancer samt var tredje vecka vid magcancer. Vid bröstcancer i ett tidigt skede ges 
behandlingen under ett år eller till dess att sjukdomen kommer tillbaka. Vid metastaserande 
bröstcancer eller magcancer fortsätter behandlingen att ges så länge den är effektiv. Den 
rekommenderade dosen beror på patientens kroppsvikt, på det tillstånd som ska behandlas och om 
Herceptin ges varje eller var tredje vecka.  
Infusionen kan ge allergiska reaktioner, så patienten ska övervakas medan infusionen ges och efteråt. 
Patienter som tolererar den första infusionen på 90 minuter kan få efterföljande infusioner under 
30 minuter. 
När den ges som injektion under huden beror den rekommenderade dosen Herceptin inte på 
patientens kroppsvikt och ges som 600 mg i 2–5 minuter var tredje vecka.  
Hur verkar Herceptin? 
Den aktiva substansen i Herceptin, trastuzumab, är en monoklonal antikropp. Det är en antikropp (ett 
slags protein) som har utformats för att känna igen och binda till en viss struktur (ett så kallat antigen) 
som finns på vissa av kroppens celler. Trastuzumab har utformats för att binda till HER2, som 
överuttrycks hos ungefär en tredjedel av bröstcancerfallen och en femtedel av magcancerfallen. 
Genom att binda till HER2 aktiverar trastuzumab vissa celler i immunsystemet, som sedan dödar 
tumörcellerna. Trastuzumab förhindrar också att HER2 åstadkommer signaler som får tumörceller att 
växa.  
Hur har Herceptins effekt undersökts? 
Vid bröstcancer i ett tidigt skede har Herceptin som getts som infusion i en ven undersökts i fem 
huvudstudier på ungefär 10 000 patienter. Den första studien gjordes på patienter som först hade 
behandlats med operation, kemoterapi eller strålbehandling (i förekommande fall). Hälften av 
patienterna fick Herceptin och andra hälften fick det inte. I tre studier tittade man på effekterna av att 
ge Herceptin tidigt i behandlingen, i kombination med kemoterapi. I den femte studien av patienter 
med lokalt avancerad eller inflammatorisk bröstcancer tittade man på effekterna att ge Herceptin innan 
operation i kombination med kemoterapi och sedan ensamt efter operation. I studierna mättes hur 
många patienter som dog eller hos hur många patienter som cancern kom tillbaka eller förvärrades. 
När det gäller metastaserande bröstcancer har Herceptin som getts som infusion i en ven undersökts i 
fyra huvudstudier: I en studie tittade man på Herceptin när det gavs som enda behandling till 222 
patienter som inte svarat på tidigare behandling. I två studier tittade man på Herceptin i kombination 
med paklitaxel eller docetaxel hos totalt 657 patienter. I ytterligare en studie tittade man på 
Herceptin  
EMA/444961/2013  
Sida 2/4 
 
 
 
 
kombinationen av Herceptin och anastrozol (en aromatashämmare) hos 208 kvinnor som genomgått 
klimakteriet. I dessa studier mättes hur många patienter som svarade på behandlingen eller hur länge 
de levde utan att cancern förvärrades. 
Vid metastaserande magcancer jämfördes Herceptin som gavs som infusion i en ven i kombination 
med cisplatin och antingen capecitabin eller 5-fluorouracil med samma kombination men utan 
Herceptin i en huvudstudie som omfattade 594 patienter. Huvudeffektmåttet var hur länge patienterna 
överlevde. 
Herceptin som gavs som injektion under huden jämfördes med Herceptin som gavs som infusion i en 
ven i en ytterligare studie som gjordes på 596 patienter med bröstcancer i ett tidigt skede. Herceptin 
gavs före operation och huvudeffektmåttet var svaret på behandlingen, som bedömdes genom att man 
mätte andelen patienter där inga cancerceller hittades när det bortopererade bröstet undersöktes. I 
studien jämförde man också nivåerna av den aktiva substansen i blodet när Herceptin gavs under 
huden och i en ven för att visa att tillräckliga nivåer uppnås när Herceptin ges under huden. 
Samtliga ovannämnda studier gjordes på patienter vars cancertumörer uttryckte HER2. 
Vilken nytta har Herceptin visat vid studierna? 
I den första studien av behandling av bröstcancer i ett tidigt skede kom cancern tillbaka under 
behandlingens första år hos 8 procent av patienterna (127 av 1 693) som fick Herceptin genom 
infusion i en ven efter genomgången operation, kemoterapi eller strålbehandling (om sådan getts), 
jämfört med 13 procent av patienterna som inte fick Herceptin (219 av 1 693). Tillägg av Herceptin till 
kemoterapi resulterade i att cancern återkom hos färre patienter under en period av tre år. Skillnaden 
var mellan 4,8 och 11,8 procent beroende på typ av kemoterapi. Vid lokalt avancerad bröstcancer 
resulterade behandling med Herceptin, som gavs som infusion i en ven, i kombination med kemoterapi 
före operation och sedan ensamt efter operation i att färre patienter dog eller att deras cancer 
förvärrades eller återkom under en period av tre år. Efter tre år levde 65 procent av de patienter som 
fick Herceptin fortfarande utan att deras cancer förvärrats eller återkommit jämfört med 52 procent av 
de patienter som inte fick Herceptin. 
Vid metastaserande bröstcancer svarade 15 procent av de patienter vars tidigare behandling 
misslyckats på Herceptin som gavs genom infusion i en ven. När det gavs i kombination med paklitaxel 
eller docetaxel svarade omkring hälften av patienterna på Herceptin, jämfört med omkring en fjärdedel 
av dem som fick enbart paklitaxel eller docetaxel. Patienter som fick Herceptin i kombination med 
anastrozol levde också längre utan att cancern förvärrades (i genomsnitt 4,8 månader) än de som fick 
enbart anastrozol (i genomsnitt 2,4 månader). 
Vid metastaserande magcancer överlevde patienter med högre nivåer av HER2-uttryck som fick 
Herceptin genom infusion i en ven i genomsnitt i 16 månader, jämfört med 11,8 månader för dem som 
fick cisplatin och antingen enbart capecitabin eller 5-fluorouracil. 
När det gavs som injektion under huden hade Herceptin samma effekt som när det gavs genom 
infusion i en ven. Nivåerna av den aktiva substansen var minst lika höga som när Herceptin ges genom 
infusion i en ven. 
Vilka är riskerna med Herceptin? 
De vanligaste biverkningarna som orsakas av Herceptin är hjärtproblem, infektioner, blod- och 
lungproblem och reaktioner kopplade till administreringssättet. I studien där Herceptin gavs under 
huden och genom infusion i en ven har några biverkningar rapporterats oftare då Herceptin getts 
under huden: infektioner med eller utan neutropeni (låga nivåer av neutrofiler, en typ av vita 
Herceptin  
EMA/444961/2013  
Sida 3/4 
 
 
 
blodkroppar), hjärtproblem, reaktioner kopplade till administreringssättet och högt blodtryck. En 
fullständig förteckning över biverkningar som rapporterats för Herceptin finns i bipacksedeln. 
Herceptin får inte ges till personer som är överkänsliga (allergiska) mot trastuzumab, musproteiner 
eller något annat innehållsämne. Det får inte ges till patienter som har allvarliga andningsproblem i vila 
på grund av avancerad cancer eller som behöver syrgasbehandling. 
Herceptin kan vara kardiotoxiskt (skada hjärtat) och bland annat ge upphov till hjärtsvikt (när hjärtats 
pumpförmåga är nedsatt). Försiktighet ska iakttas om Herceptin ges till patienter med hjärtbesvär 
eller högt blodtryck, och hjärtfunktionen ska övervakas hos alla under och efter behandling med 
Herceptin. 
Varför har Herceptin godkänts? 
CHMP fann att nyttan med Herceptin är större än riskerna och rekommenderade att Herceptin skulle 
godkännas för försäljning. 
Mer information om Herceptin 
Den 28 augusti 2000 beviljade Europeiska kommissionen ett godkännande för försäljning av Herceptin 
som gäller i hela EU.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Herceptin finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 07-2013. 
Herceptin  
EMA/444961/2013  
Sida 4/4 
 
 
 
