EMA/156994/2016 
EMEA/H/C/001144 
Sammanfattning av EPAR för allmänheten 
Clopidogrel/Acetylsalicylic acid Zentiva1  
klopidogrel/acetylsalicylsyra 
Detta är en sammanfattning av det offentliga europeiska utredningsprotokollet (EPAR) för 
Clopidogrel/Acetylsalicylic acid Zentiva. Det förklarar hur kommittén för humanläkemedel (CHMP) 
bedömt läkemedlet och hur den kommit fram till sitt ställningstagande om att bevilja godkännande för 
försäljning och sina rekommendationer om hur läkemedlet ska användas. 
Vad är Clopidogrel/Acetylsalicylic acid Zentiva? 
Clopidogrel/Acetylsalicylic acid Zentiva är ett läkemedel som innehåller två aktiva substanser: 
klopidogrel och acetylsalicylsyra (ASA). Det finns som tabletter som innehåller 75 mg klopidogrel och 
antingen 75 mg eller 100 mg acetylsalicylsyra. 
Vad används Clopidogrel/Acetylsalicylic acid Zentiva för? 
Clopidogrel/Acetylsalicylic acid Zentiva används för att förebygga problem som orsakas av 
blodproppar, såsom hjärtinfarkt (hjärtattack), hos vuxna som redan tar både klopidogrel och 
acetylsalicylsyra som separata tabletter. Det kan ges till följande patientgrupper som lider av 
tillståndet akut koronart syndrom: 
• 
• 
Patienter som har instabil angina (en allvarlig typ av bröstsmärtor) eller som har haft hjärtinfarkt 
utan ST-höjning (ett onormalt EKG eller elektrokardiogram), inklusive patienter med en stent (ett 
kort rör) inopererad i en artär för att förhindra att den sätts igen. 
Patienter som behandlas för hjärtinfarkt med ST-höjning om läkaren anser att de kan ha nytta av 
behandling för att lösa upp blodproppar. 
Läkemedlet är receptbelagt. 
1 Kallades tidigare DuoCover. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
                                                
Hur används Clopidogrel/Acetylsalicylic acid Zentiva? 
Clopidogrel/Acetylsalicylic acid Zentiva ges som en tablett en gång dagligen och ersätter de 
klopidogrel- och acetylsalicylsyratabletter som patienten redan tar var och en för sig. 
Hur verkar Clopidogrel/Acetylsalicylic acid Zentiva? 
Båda aktiva substanserna i Clopidogrel/Acetylsalicylic acid Zentiva, klopidogrel och acetylsalicylsyra, är 
trombocythämmande läkemedel. Detta innebär att de bidrar till att förhindra att blodkroppar som 
kallas trombocyter klibbar ihop och bildar proppar, och hjälper på så sätt till att förhindra en ny 
hjärtinfarkt.  
Klopidogrel hindrar trombocyterna från att klibba ihop genom att blockera ett ämne som kallas ADP så 
att det inte kan fästa vid en särskild receptor på deras yta. Detta hindrar trombocyterna från att bli 
klibbiga, vilket gör att risken för att blodproppar bildas minskar. Acetylsalicylsyra hindrar 
trombocyterna från att klibba ihop genom att blockera ett enzym som kallas prostaglandin 
cyklooxygenas. Därmed minskar produktionen av tromboxan, det ämne som i normala fall bidrar till att 
proppar bildas genom att binda samman trombocyter. När de två aktiva substanserna kombineras 
läggs deras effekt ihop så att risken för att blodproppar bildas minskar mer än av något av läkemedlen 
ensamt. 
Båda de aktiva substanserna har funnits i EU under flera år. Klopidogrel har varit godkänt sedan 1998 
för att minska trombocytaggregation och används ofta i kombination med acetylsalicylsyra. 
Acetylsalicylsyra har använts i över 100 år. 
Hur har Clopidogrel/Acetylsalicylic acid Zentivas effekt undersökts? 
Eftersom de två aktiva substanserna har använts tillsammans i många år, lade företaget fram 
resultaten av studier som visade att de aktiva substanserna i Clopidogrel/Acetylsalicylic acid Zentiva 
tas upp av kroppen på samma sätt när de tas i en enda tablett som när de två läkemedlen tas vart för 
sig. Företaget lade också fram resultaten från tre tidigare studier med över 61 000 patienter med 
instabil angina eller som hade haft en hjärtinfarkt. 
Vilken nytta har Clopidogrel/Acetylsalicylic acid Zentiva visat vid 
studierna? 
Clopidogrel/Acetylsalicylic acid Zentiva visades vara jämförbart med klopidogrel och acetylsalicylsyra 
tagna separat och kan därför användas i stället för de klopidogrel- och acetylsalicylsyratabletter som 
patienterna redan tar. 
Resultaten från de tre tidigare studierna med patienter som hade instabil angina eller som hade haft 
hjärtinfarkt visade att kombinationen av klopidogrel och acetylsalicylsyra i form av separata tabletter 
var effektivare när det gäller att förebygga händelser såsom hjärtinfarkter än acetylsalicylsyra ensamt. 
Vilka är riskerna med Clopidogrel/Acetylsalicylic acid Zentiva? 
De vanligaste biverkningarna som orsakas av Clopidogrel/Acetylsalicylic acid Zentiva(uppträder hos 1–
10 patienter av 100) är hematom (blodansamlingar under huden), epistaxis (näsblod), gastrointestinal 
blödning (blödning från mage eller tarm), diarré, magont, dyspepsi (halsbränna), blåmärken och 
blödning från det ställe i huden som punkterats. En fullständig förteckning över biverkningar som 
rapporterats för Clopidogrel/Acetylsalicylic acid Zentiva finns i bipacksedeln. 
Clopidogrel/Acetylsalicylic acid Zentiva0F  
EMA/156994/2016  
Sida 2/3 
 
 
 
 
 
Clopidogrel/Acetylsalicylic acid Zentiva får inte ges till personer som är överkänsliga (allergiska) mot 
klopidogrel, icke-steroida antiinflammatoriska läkemedel (som acetylsalicylsyra) eller något annat 
innehållsämne i Clopidogrel/Acetylsalicylic acid Zentiva. Det får inte ges till patienter som har en 
sjukdom som orsakar blödning, t.ex. magsår eller blödning i hjärnan, eller till patienter med 
mastocytos (höga nivåer av vissa vita blodkroppar som kallas mastceller). Det får inte ges till patienter 
med allvarligt nedsatt lever- eller njurfunktion, eller som lider av en sjukdom som omfattar en 
kombination av astma, rinit (täppt och rinnande näsa) och näspolyper (utväxter i nässlemhinnan). 
Clopidogrel/Acetylsalicylic acid Zentiva får inte ges under de tre sista månaderna av graviditeten. 
Varför har Clopidogrel/Acetylsalicylic acid Zentiva godkänts? 
CHMP konstaterade att Clopidogrel/Acetylsalicylic acid Zentiva är jämförbart med klopidogrel- och 
acetylsalicylsyratabletter tagna var för sig och drog slutsatsen att en kombination av de båda aktiva 
substanserna i en Clopidogrel/Acetylsalicylic acid Zentiva-tablett förenklar behandlingen för patienterna 
eftersom de kan ta färre tabletter. Kommittén fann att nyttan med Clopidogrel/Acetylsalicylic acid 
Zentiva är större än riskerna och rekommenderade att Clopidogrel/Acetylsalicylic acid Zentiva skulle 
godkännas för försäljning. 
Mer information om Clopidogrel/Acetylsalicylic acid Zentiva 
Den 15 mars 2010 beviljade Europeiska kommissionen ett godkännande för försäljning av DuoCover 
som gäller i hela EU. Den 15 januari 2016 ändrades läkemedlets namn till Clopidogrel/Acetylsalicylic 
acid Zentiva. 
EPAR för Clopidogrel/Acetylsalicylic acid Zentiva finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Clopidogrel/Acetylsalicylic acid Zentiva finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 03-2016. 
Clopidogrel/Acetylsalicylic acid Zentiva0F  
EMA/156994/2016  
Sida 3/3 
 
 
 
 
 
 
