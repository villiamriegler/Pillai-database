EMA/498656/2023 
EMEA/H/C/004806 
Takhzyro (lanadelumab) 
Sammanfattning av Takhzyro och varför det är godkänt inom EU 
Vad är Takhzyro och vad används det för? 
Takhzyro är ett läkemedel som används för att förhindra anfall av hereditärt (ärftligt) angioödem hos 
patienter i åldern 12 år och uppåt. 
Patienter med angioödem får hastigt uppkomna svullnader under huden i områden som ansikte, hals, 
armar och ben. Anfallen av hereditärt angioödem kan vara livshotande när svullnaden runt svalget och 
halsen gör luftvägarna trängre. 
Hereditärt angioödem är sällsynt och Takhzyro klassificerades som särläkemedel (ett läkemedel som 
används vid sällsynta sjukdomar) den 9 oktober 2015. Mer information om klassificeringen som 
särläkemedel finns här: ema.europa.eu/medicines/human/orphan-designations/eu3151551. 
Takhzyro innehåller den aktiva substansen lanadelumab. 
Hur används Takhzyro? 
Takhzyro ges som en injektion under huden, helst i buken (magen), låren eller överarmarna. Den 
rekommenderade dosen och frekvensen beror på patientens ålder och kroppsvikt. I början av 
behandlingen ges dosen vanligtvis varannan vecka, vilket läkaren kan sänka till en gång var fjärde 
vecka om patienten förblir anfallsfri med dosen varannan vecka. 
Vårdgivare eller patienter från 12 års ålder kan själva injicera läkemedlet efter att de har fått lära sig 
hur man gör. 
Takhzyro är receptbelagt och behandling ska inledas under övervakning av en läkare med erfarenhet 
av att behandla hereditärt angioödem. 
För att få mer information om hur du använder Takhzyro, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
 
  
 
 
 
Hur verkar Takhzyro? 
Patienter med hereditärt angioödem har höga halter av ett ämne i blodet som kallas bradykinin. Detta 
ämne får blodkärlen att vidgas och läcka vätska till omgivande vävnad, vilket orsakar den typ av anfall 
med svullnader som man ser vid angioödem. 
Den aktiva substansen i Takhzyro, lanadelumab, verkar genom att fästa vid och blockera ett enzym i 
blodet som kallas kallikrein. Detta enzym har flera funktioner, bland annat att öka halterna av 
bradykinin. Genom att blockera kallikreins verkan hjälper lanadelumab till att förhindra att svullnader 
och andra symtom på angioödem uppstår. 
Vilka fördelar med Takhzyro har visats i studierna? 
Takhzyro visade sig vara effektivt när det gäller att minska antalet angioödemanfall i en huvudstudie 
på 126 vuxna och barn över 12 års ålder med hereditärt angioödem. 
Patienterna fick i genomsnitt 0,3 anfall i månaden när de fick injektioner med Takhzyro varannan 
vecka och 0,5 anfall när de fick injektioner var fjärde vecka. Detta kunde jämföras med två anfall i 
månaden för patienter som fick placebo (overksam behandling). 
Ytterligare en studie genomfördes på 21 barn med ärftligt angioödem i åldern 2–12 år. Efter 
behandling med Takhzyro minskade antalet angioödemanfall från i genomsnitt 1,84 anfall i månaden 
till 0,08 anfall efter ett års behandling. 
Vilka är riskerna med Takhzyro? 
En fullständig förteckning över biverkningar och restriktioner för Takhzyro finns i bipacksedeln. 
De vanligaste biverkningarna som orsakas av Takhzyro (kan förekomma hos fler än 1 av 
10 användare) är reaktioner på injektionsstället, inklusive erytem (rodnad), blåmärken och smärta. 
Varför är Takhzyro godkänt i EU? 
Takhzyro är effektivt när det gäller att förhindra angioödemanfall. Läkemedlet anses också ha en fördel 
jämfört med befintliga behandlingar i och med att det bara behöver ges varannan eller var fjärde 
vecka. Sammantaget ansågs Takhzyros säkerhetsprofil vara godtagbar. 
Europeiska läkemedelsmyndigheten (EMA) fann därför att fördelarna med Takhzyro är större än 
riskerna och att läkemedlet kan godkännas för försäljning i EU. 
Vad görs för att garantera säker och effektiv användning av Takhzyro? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Takhzyro har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Takhzyro kontinuerligt. 
Biverkningar som har rapporterats för Takhzyro utvärderas noggrant och nödvändiga åtgärder vidtas 
för att skydda patienterna. 
Mer information om Takhzyro 
Den 22 november 2018 beviljades Takhzyro ett godkännande för försäljning som gäller i hela EU. 
Takhzyro (lanadelumab)  
EMA/498656/2023 
Sida 2/3 
 
 
 
Mer information om Takhzyro finns på EMA:s webbplats: 
ema.europa.eu/medicines/human/EPAR/takhzyro. 
Denna sammanfattning uppdaterades senast 10-2023. 
Takhzyro (lanadelumab)  
EMA/498656/2023 
Sida 3/3 
 
 
 
