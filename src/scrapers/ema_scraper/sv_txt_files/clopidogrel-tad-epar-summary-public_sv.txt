EMA/470141/2017 
EMEA/H/C/001136 
Sammanfattning av EPAR för allmänheten 
Clopidogrel TAD 
klopidogrel 
Detta är en sammanfattning av det offentliga europeiska utredningsprotokollet (EPAR) för Clopidogrel 
TAD. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur läkemedlet ska användas. 
Praktisk information om hur Clopidogrel TAD ska användas finns i bipacksedeln. Du kan också kontakta 
din läkare eller apotekspersonal. 
Vad är Clopidogrel TAD och vad används det för? 
Clopidogrel TAD är ett läkemedel som används för att förhindra blodproppsrelaterade problem hos 
följande vuxna patientgrupper: 
• 
• 
• 
• 
• 
Patienter som nyligen har haft en myokardinfarkt (hjärtinfarkt). Man kan börja med Clopidogrel 
TAD ett par dagar efter infarkten och upp till 35 dagar senare. 
Patienter som nyligen har haft en ischemisk stroke (en stroke som orsakas av att blodförsörjningen 
till hjärnan är otillräcklig). Man kan börja med Clopidogrel TAD mellan sju dagar och upp till sex 
månader efter stroken. 
Patienter med perifer artärsjukdom (problem med blodflödet i artärerna). 
Patienter med ett tillstånd som kallas akut koronarsyndrom. Läkemedlet ska då ges tillsammans 
med acetylsalicylsyra (ett annat läkemedel som förebygger blodproppar). Akut koronarsyndrom är 
hjärtproblem som omfattar hjärtinfarkter och instabil angina (en allvarlig typ av bröstsmärta). 
Vissa av dessa patienter kan ha fått en stent (ett kort rör) införd i artären för att vidga den. 
Patienter med förmaksflimmer (oregelbundna snabba sammandragningar i hjärtats förmak). 
Läkemedlet ska då ges tillsammans med acetylsalicylsyra. Det ges till patienter som har minst en 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
riskfaktor för vaskulära händelser, till exempel hjärtinfarkt eller stroke, som inte kan ta vitamin K-
antagonister (andra läkemedel som förebygger blodproppar) och som har låg risk att få blödningar. 
Clopidogrel TAD är ett generiskt läkemedel, vilket innebär att Clopidogrel TAD liknar ett 
referensläkemedel som redan är godkänt i EU. Referensläkemedlet är Plavix. Mer information om 
generiska läkemedel finns i dokumentet med frågor och svar här. 
Clopidogrel TAD innehåller den aktiva substansen klopidogrel. 
Hur används Clopidogrel TAD? 
Clopidogrel TAD finns som tabletter som innehåller 75 mg klopidogrel. Standarddosen är en tablett på 
75 mg en gång om dagen. 
Vid akut koronarsyndrom inleds behandlingen i allmänhet med en laddningsdos på fyra tabletter. Detta 
följs sedan av standarddosen på 75 mg en gång dagligen i minst fyra veckor (vid hjärtinfarkt med 
ST-höjning) eller i upp till 12 månader (vid instabil angina eller icke-Q-vågsinfarkt). 
Vid akut koronarsyndrom och förmaksflimmer ges Clopidogrel TAD tillsammans med acetylsalicylsyra, 
vars dos inte bör vara högre än 100 mg. 
Clopidogrel TAD är receptbelagt. 
Hur verkar Clopidogrel TAD? 
Den aktiva substansen i Clopidogrel TAD, klopidogrel, är en trombocytaggregationshämmare. Det 
innebär att läkemedlet bidrar till att förhindra att blodproppar bildas. När blodproppar bildas sker det 
genom att speciella celler i blodet, så kallade blodplättar, aggregerar (klibbar ihop). Klopidogrel hindrar 
blodplättarna från att aggregera genom att hindra ett ämne som kallas ADP från att fästa vid en 
särskild receptor på blodplättarnas yta. Detta gör att blodplättarna inte blir ”klibbiga”, vilket minskar 
risken för att det bildas blodproppar och hjälper till att förhindra en ny hjärtinfarkt eller stroke. 
Hur har Clopidogrel TAD:s effekt undersökts? 
Eftersom Clopidogrel TAD är ett generiskt läkemedel har studierna på människor begränsats till tester 
som visar att det är bioekvivalent med referensläkemedlet Plavix. Två läkemedel är bioekvivalenta när 
de bildar samma halter av den aktiva substansen i kroppen. 
Vilka är fördelarna och riskerna med Clopidogrel TAD? 
Eftersom Clopidogrel TAD är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Clopidogrel TAD? 
Europeiska läkemedelsmyndigheten fann att det styrkts att Clopidogrel TAD i enlighet med EU:s krav 
har likvärdig kvalitet och är bioekvivalent med Plavix. CHMP fann därför att nyttan är större än de 
konstaterade riskerna, liksom för Plavix. Myndigheten rekommenderade att Clopidogrel TAD skulle 
godkännas för försäljning i EU. 
Clopidogrel TAD 
EMA/470141/2017 
Sida 2/3 
 
 
 
Vad görs för att garantera säker och effektiv användning av Clopidogrel 
TAD? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Clopidogrel TAD har tagits med i produktresumén och 
bipacksedeln. 
Mer information om Clopidogrel TAD 
Den 23 september 2009 beviljade Europeiska kommissionen ett godkännande för försäljning av 
Clopidogrel TAD som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Clopidogrel TAD finns i bipacksedeln 
(ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2017. 
Clopidogrel TAD 
EMA/470141/2017 
Sida 3/3 
 
 
 
