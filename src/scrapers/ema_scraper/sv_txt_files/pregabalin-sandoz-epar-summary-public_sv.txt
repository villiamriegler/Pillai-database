EMA/277953/2015 
EMEA/H/C/004010 
Sammanfattning av EPAR för allmänheten 
Pregabalin Sandoz 
pregabalin 
Detta är en sammanfattning av det offentliga europeiska utredningsprotokollet (EPAR) för Pregabalin 
Sandoz. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Pregabalin Sandoz ska 
användas. 
Praktisk information om hur Pregabalin Sandoz ska användas finns i bipacksedeln. Du kan också 
kontakta din läkare eller apotekspersonal. 
Vad är Pregabalin Sandoz och vad används det för? 
Pregabalin Sandoz används för att behandla vuxna med följande tillstånd: 
•  neuropatisk smärta (smärta på grund av nervskada), inräknat perifer neuropatisk smärta, till 
exempel sådan smärta som drabbar patienter med diabetes eller herpes zoster (bältros), samt vid 
central neuropatisk smärta, till exempel sådan smärta som drabbar patienter som har fått en skada 
på ryggmärgen, 
• 
• 
epilepsi, där det används som tillägg till pågående behandling av epilepsi hos patienter med 
partiella anfall (epileptiska anfall som startar i en specifik del av hjärnan) som inte kan kontrolleras 
med pågående behandling, 
generaliserat ångestsyndrom (ständig ångest eller oro som är obefogad). 
Pregabalin Sandoz är ett generiskt läkemedel, vilket innebär att Pregabalin Sandoz liknar ett 
referensläkemedel som redan är godkänt i EU. Referensläkemedlet är Lyrica. Mer information om 
generiska läkemedel finns i dokumentet med frågor och svar här 
Pregabalin Sandoz innehåller den aktiva substansen pregabalin. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
 
  
 
 
 
Hur används Pregabalin Sandoz? 
Pregabalin Sandoz finns som kapslar (25, 50, 75, 100, 150, 200, 225 och 300 mg) och är receptbelagt. 
Den rekommenderade startdosen är 150 mg dagligen, fördelat på två eller tre doser. Efter tre till sju 
dagar kan dosen ökas till 300 mg om dagen. Dosen kan ökas ytterligare högst två gånger tills man har 
nått den effektivaste dosen. Den maximala dosen är 600 mg/dag. När man avbryter behandlingen med 
Pregabalin Sandoz ska det också ske stegvis, under åtminstone en vecka. Doserna kan behöva sänkas 
hos patienter som har njurproblem. 
Hur verkar Pregabalin Sandoz? 
Den aktiva substansen i Pregabalin Sandoz, pregabalin, liknar strukturen hos kroppens egen 
signalsubstans gammaaminosmörsyra (GABA), men har väldigt annorlunda biologiska effekter. 
Signalsubstanser är kemiska ämnen som gör att nervcellerna kan kommunicera med varandra. Exakt 
hur pregabalin verkar är inte helt klarlagt, men man antar att det påverkar hur kalcium tränger in i 
nervcellerna. Det minskar aktiviteten i en del av hjärnans och ryggmärgens nervceller, och på så sätt 
hämmas frisättningen av andra signalsubstanser som bidrar till smärta, epilepsi och ångest. 
Hur har Pregabalin Sandoz effekt undersökts? 
Eftersom Pregabalin Sandoz är ett generiskt läkemedel har studierna begränsats till att fastställa att det 
är bioekvivalent med referensläkemedlet Lyrica. Två läkemedel är bioekvivalenta när de bildar samma 
nivåer av den aktiva substansen i kroppen. 
Vilka är fördelarna och riskerna med Pregabalin Sandoz? 
Eftersom Pregabalin Sandoz är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Pregabalin Sandoz? 
Kommittén för humanläkemedel (CHMP) fann att det styrkts att Pregabalin Sandoz i enlighet med EU:s 
krav har likvärdig kvalitet och är bioekvivalent med Lyrica. CHMP fann därför att nyttan är större än de 
konstaterade riskerna, liksom för Lyrica. Kommittén rekommenderade att Pregabalin Sandoz skulle 
godkännas för försäljning i EU. 
Vad görs för att garantera säker och effektiv användning av Pregabalin 
Sandoz? 
En riskhanteringsplan har tagits fram för att se till att Pregabalin Sandoz används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Pregabalin Sandoz. Där anges också lämpliga försiktighetsåtgärder som vårdpersonal 
och patienter ska vidta. 
I sammanfattningen av riskhanteringsplanen finns mer information. 
Mer information om Pregabalin Sandoz 
Den 19 juni 2015 beviljade Europeiska kommissionen ett godkännande för försäljning av Pregabalin 
Sandoz som gäller i hela EU. 
Pregabalin Sandoz  
EMA/277953/2015  
Sida 2/3 
 
 
 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports Mer 
information om behandling med Pregabalin Sandoz finns i bipacksedeln (ingår också i EPAR). Du kan 
också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2015. 
Pregabalin Sandoz  
EMA/277953/2015  
Sida 3/3 
 
 
 
