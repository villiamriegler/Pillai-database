EMA/627039/2022 
EMEA/H/C/003772 
Zerbaxa (ceftolozan/tazobaktam) 
Sammanfattning av Zerbaxa och varför det är godkänt inom EU 
Vad är Zerbaxa och vad används det för? 
Zerbaxa är ett antibiotikum som används för att behandla vuxna och barn med 
• 
• 
• 
komplicerade (svårbehandlade) infektioner i vävnader och organ i buken (intraabdominella 
infektioner), 
allvarliga njurinfektioner (akut pyelonefrit), 
komplicerade urinvägsinfektioner (urinvägarna är de strukturer som transporterar urinen, till 
exempel urinblåsan). 
Det används också för att behandla vuxna med sjukhusförvärvad pneumoni (en infektion i lungorna 
som har förvärvats på sjukhus), inräknat ventilatorassocierad pneumoni (pneumoni orsakad av 
ventilator/respirator, en maskin som hjälper patienten att andas). 
Zerbaxa innehåller de aktiva substanserna ceftolozan och tazobaktam. 
Hur används Zerbaxa? 
Zerbaxa ges som infusion (dropp) i en ven och är receptbelagt. Infusionen ges i en timmes tid, var 
åttonde timme. Dosen och behandlingstiden beror på den infektion som behandlas och hur infektionen 
svarar på läkemedlet. För barn beror dosen och behandlingstiden också på kroppsvikten. För att få mer 
information om hur du använder Zerbaxa, läs bipacksedeln eller tala med läkare eller apotekspersonal. 
Hur verkar Zerbaxa? 
De två aktiva substanserna i Zerbaxa, ceftolozan och tazobaktam, verkar på olika sätt. Ceftolozan är 
ett antibiotikum av typen cefalosporin, som tillhör den bredare gruppen betalaktamer. Det verkar 
genom att störa produktionen av molekyler som bakterierna behöver för att bygga upp sina skyddande 
cellväggar. Detta gör att bakterieväggarna försvagas och tenderar att falla samman, vilket slutligen 
leder till att bakterien dör. 
Tazobaktam blockerar effekten av bakteriella enzymer, så kallade betalaktamaser. Dessa enzymer gör 
att bakterier kan bryta ner betalaktam-antibiotika, till exempel ceftolozan, och gör dem resistenta mot 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
antibiotikaeffekten. Genom att tazobaktam blockerar effekten av dessa enzymer kan ceftolozan verka 
mot bakterier som annars skulle vara resistenta mot detta antibiotikum. 
Vilka fördelar med Zerbaxa har visats i studierna? 
Zerbaxa har i tre huvudstudier visat sig vara minst lika effektivt som andra antibiotika när det gäller 
att bota infektioner. 
I en studie deltog 1 083 vuxna som främst hade njurinfektion eller i vissa fall en komplicerad 
urinvägsinfektion. Zerbaxa behandlade infektionen framgångsrikt hos cirka 85 procent av patienterna 
som det gavs till (288 av 340), jämfört med 75 procent (266 av 353) av de patienter som fick ett 
annat antibiotikum som kallas levofloxacin. 
I den andra studien deltog 993 vuxna med komplicerade intraabdominella infektioner. Zerbaxa 
jämfördes med ett annat antibiotikum, meropenem. Båda läkemedlen botade sjukdomen hos 
94 procent av patienterna (353 av 375 som fick Zerbaxa och 375 av 399 som fick meropenem). 
I den tredje studien deltog 726 vuxna som använde ventilator/respirator och antingen hade 
sjukhusförvärvad pneumoni eller ventilatorassocierad pneumoni. I studien konstaterades att Zerbaxa 
var minst lika effektivt som meropenem: infektionen hade gått tillbaka hos 54 procent av patienterna 
(197 av 362) efter 7–14 dagars behandling med Zerbaxa, jämfört med 53 procent av patienterna (194 
av 362) som fick meropenem. Tre studier som utförts på barn under 18 år visade att Zerbaxa tas upp, 
modifieras och avlägsnas från kroppen på ett liknande sätt i denna åldersgrupp som hos vuxna. 
Zerbaxa förväntas därför ha liknande effekt inom denna grupp. 
Vilka är riskerna med Zerbaxa? 
De vanligaste biverkningarna som orsakas av Zerbaxa (kan förekomma hos upp till 1 av 10 användare) 
är illamående, huvudvärk, förstoppning, diarré, feber och förhöjda leverenzymnivåer. Biverkningarna 
hos barn liknar dem hos vuxna, men utöver dessa hade de även följande vanliga biverkningar (kan 
förekomma hos upp till 1 av 10 barn): låga nivåer av neutrofiler (en typ av vita blodkroppar), ökad 
aptit, dysgeusi (smakstörningar). Det finns få uppgifter om biverkningarna av Zerbaxa hos barn under 
3 månaders ålder med komplicerade intraabdominella infektioner. En fullständig förteckning över 
biverkningar som rapporterats för Zerbaxa finns i bipacksedeln. 
Zerbaxa får inte ges till patienter som är överkänsliga (allergiska) mot Zerbaxa eller mot något av dess 
innehållsämnen, eller till dem som är överkänsliga mot andra cefalosporin-antibiotika eller som 
någonsin haft en allvarlig allergisk reaktion mot ett annat betalaktam-antibiotikum. 
Varför är Zerbaxa godkänt i EU? 
Europeiska läkemedelsmyndigheten (EMA) fann att fördelarna med Zerbaxa är större än riskerna och 
att Zerbaxa kan godkännas för försäljning i EU. EMA fann att Zerbaxa var effektivt när det gäller att 
bota infektioner hos de undersökta patienterna, men konstaterade att endast ett begränsat antal 
patienter med komplicerade urinvägsinfektioner hade ingått. EMA noterade även att tazobaktam inte 
är verksamt mot vissa klasser av betalaktamas, vilket kan orsaka resistensproblem. Vad gäller 
säkerhet ansågs biverkningarna vara typiska och de som förväntas av ett antibiotikum av detta slag. 
Zerbaxa (ceftolozan/tazobaktam)  
EMA/627039/2022  
Sida 2/3 
 
 
 
Vad görs för att garantera säker och effektiv användning av Zerbaxa? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Zerbaxa har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Zerbaxa kontinuerligt. 
Biverkningar som har rapporterats för Zerbaxa utvärderas noggrant och nödvändiga åtgärder vidtas för 
att skydda patienter. 
Mer information om Zerbaxa 
Den 18 september 2015 beviljades Zerbaxa ett godkännande för försäljning som gäller i hela EU. 
Mer information om Zerbaxa finns på EMA:s webbplats: 
ema.europa.eu/medicines/human/EPAR/zerbaxa. 
Denna sammanfattning uppdaterades senast 07-2022. 
Zerbaxa (ceftolozan/tazobaktam)  
EMA/627039/2022  
Sida 3/3 
 
 
 
