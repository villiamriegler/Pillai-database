EMA/572574/2014 
EMEA/H/C/000428 
Sammanfattning av EPAR för allmänheten 
Mixtard 
humaninsulin 
Detta är en sammanfattning av det offentliga europeiska utredningsprotokollet (EPAR) för Mixtard. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Mixtard? 
Mixtard är en injektionsvätska, lösning, som innehåller den aktiva substansen humaninsulin. Den finns 
i injektionsflaskor, cylinderampuller (Penfill) eller förfyllda injektionspennor (InnoLet eller FlexPen). 
Mixtard innehåller både snabbverkande (lösligt) och långverkande (isofant) insulin. 
•  Mixtard 30: lösligt insulin 30 procent och isofant insulin 70 procent. 
•  Mixtard 40: lösligt insulin 40 procent och isofant insulin 60 procent. 
•  Mixtard 50: lösligt insulin 50 procent och isofant insulin 50 procent. 
Vad används Mixtard för? 
Mixtard används för att behandla diabetes. 
Läkemedlet är receptbelagt. 
Hur används Mixtard? 
Mixtard ges som injektion under huden i låret, bukväggen (framsidan av midjan), den gluteala 
regionen (skinkan) eller deltamuskeln (axeln). Injektionsstället ska bytas för varje injektion. Patientens 
blodglukos (blodsocker) ska mätas regelbundet så att man kan fastställa lägsta effektiva dos. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
Normaldosen är mellan 0,3 och 1,0 internationella enheter (IE) per kilogram kroppsvikt per dag. 
Mixtard ges 30 minuter före en måltid. Det ges vanligen en eller två gånger per dag när en snabb 
initial effekt tillsammans med en mer långverkande effekt krävs. 
Hur verkar Mixtard? 
Diabetes är en sjukdom som innebär att kroppen inte producerar tillräckligt med insulin för att 
kontrollera blodsockret eller att kroppen inte kan använda insulin effektivt. Mixtard är en ersättning för 
insulin som är mycket likt det insulin som produceras av bukspottkörteln. 
Den aktiva substansen i Mixtard, humaninsulin, framställs med en metod som kallas rekombinant DNA-
teknik, vilket innebär att det framställs av jästceller som fått en gen (DNA) som gör att de kan 
producera insulin. Mixtard innehåller två former av insulin: den lösliga formen, som verkar snabbt 
(inom 30 minuter efter injektionen) och den isofana formen, som tas upp mycket långsammare under 
dagen, vilket ger Mixtard en effekt med längre varaktighet. Ersättningsinsulinet verkar på samma sätt 
som naturligt producerat insulin och hjälper blodsockret att komma in i cellerna från blodet. Genom att 
kontrollera blodsockret är det möjligt att minska symtom och komplikationer av diabetes. 
Hur har Mixtards effekt undersökts? 
Mixtard har undersökts på totalt 294 patienter med typ 1-diabetes, dvs. när bukspottkörteln inte kan 
producera insulin, och typ 2-diabetes, dvs. när kroppen inte kan använda insulin effektivt. Ungefär en 
tredjedel av patienterna hade typ 1-diabetes och de andra hade typ 2-diabetes. Mixtard 30 jämfördes 
med en liknande blandning men som var sammansatt av en insulinanalog (insulin aspart). I studien 
mättes nivån i blodet av glykosylerat hemoglobin, HbA1c, som är andelen hemoglobin i blodet som har 
glukos bundet till sig, efter 12 veckor. HbA1c ger en indikation på hur väl blodsockret kontrolleras. 
Vilken nytta har Mixtard visat vid studierna? 
Behandling med Mixtard ledde till att nivån av HbA1c sjönk, vilket tyder på att blodsockerhalten hade 
reglerats till en nivå som liknar den för andra humaninsuliner. Mixtard var effektivt för både typ 1- och 
typ 2-diabetes. 
Vilka är riskerna med Mixtard? 
Den vanligaste biverkningen som orsakas av Mixtard (uppträder hos fler än 1 av 10 patienter) är 
hypoglykemi (låga blodsockernivåer). En fullständig förteckning över biverkningar och restriktioner 
finns i bipacksedeln. 
Varför har Mixtard godkänts? 
CHMP fann att nyttan med Mixtard är större än riskerna och rekommenderade att Mixtard skulle 
godkännas för försäljning. 
Vad görs för att garantera säker och effektiv användning av Mixtard? 
En riskhanteringsplan har tagits fram för att se till att Mixtard används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Mixtard. Där anges också lämpliga försiktighetsåtgärder som vårdpersonal och patienter ska vidta. 
Mixtard  
EMA/572574/2014  
Sida 2/3 
 
 
 
 
 
Mer information om Mixtard 
Den 7 oktober 2002 beviljade Europeiska kommissionen ett godkännande för försäljning av Mixtard 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Mixtard finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2013.  
Mixtard  
EMA/572574/2014  
Sida 3/3 
 
 
 
 
 
