Bilaga IV 
Vetenskapliga slutsatser 
52 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser 
1. - PRAC:s rekommendation 
Bakgrundsinformation 
Ivabradin är ett hjärtfrekvenssänkande läkemedel med specifik effekt på sinusknutan utan effekter 
på intraatriell, atrioventrikulär eller intraventrikulär överledningstid, hjärtkontraktilitet eller 
ventrikulär repolarisering. 
Procoralan och Corlentor (båda innehållande ivabradin) beviljades ett godkännande för försäljning i 
oktober 2005 för indikationen ”symtomatisk behandling av kronisk stabil angina pectoris hos 
patienter med normal sinusrytm, som har en kontraindikation eller intolerans mot betablockerare”. 
Utifrån effekt- och säkerhetsuppgifter från studier som blev tillgängliga efter det första 
godkännandet för försäljning inräknat BEAUTIFUL1 studien, utvidgades indikationen i oktober 2009 
till att innefatta kombination med betablockerare till patienter vars angina är otillräckligt 
kontrollerad med en optimal dos av betablockerare och vars hjärtfrekvens är > 60 bpm. Den 
startdos med ivabradin som vanligtvis rekommenderas vid angina är 5 mg två gånger dagligen. 
Efter tre till fyra veckors behandling kan dosen höjas till 7,5 mg två gånger dagligen beroende på 
behandlingssvaret. 
I februari 2012 godkändes ivabradin inom EU för behandling av hjärtsvikt baserat på resultaten av 
SHIFT2 studien. Denna indikation gäller användning vid kronisk hjärtsvikt klass II till IV enligt New 
York Heart Association (NYHA) med systolisk dysfunktion, hos patienter med sinusrytm med 
hjärtfrekvens ≥ 75 bpm, i kombination med standardbehandling inräknat behandling med 
betablockerare eller när betablockerare är kontraindicerat eller inte tolereras. 
Den 30 april 2014 mottog EMA ett meddelande från innehavaren av godkännandet för försäljning 
om de preliminära resultaten av SIGNIFY3 studien. SIGNIFY är en multicenter, randomiserad, 
dubbelblind, parallellgrupp, placebokontrollerad, händelsestyrd studie som utformats för att testa 
hypotesen att hjärtfrekvenssänkning med ivabradin sänker frekvensen av kardiovaskulära 
händelser hos patienter med stabil kranskärlssjukdom. I denna studie användes högre doser med 
ivabradin än de som för närvarande rekommenderas i produktinformationen (startdos i SIGNIFY: 
7,5 mg två gånger dagligen [5 mg två gånger dagligen om åldern > 75 år], som kan öka upp till 
10 mg två gånger dagligen). 
I hela populationen (n=19 102) påverkade inte ivabradin signifikant det primära sammansatta 
effektmåttet eller dess enskilda komponenter (kardiovaskulärt dödsfall och icke-fatal 
myokardinfarkt). I den i förväg specificerade undergruppen av patienter med symtomatisk angina 
(n=12 049) sågs dock en statistiskt signifikant ökning i primärt sammansatt effektmått (HR=1,18; 
95-procentigt KI [1,03-1,35]). Även om de inte uppnådde statistisk signifikans sågs liknande 
trender för de enskilda komponenterna av kardiovaskulärt dödsfall och icke-fatal myokardinfarkt. 
Dessa fynd verkade motsäga fynd från tidigare ivabradin-studier på patienter med 
kranskärlssjukdom. 
Eftersom undergruppen patienter med symtomatisk angina kan motsvara populationen av patienter 
för vilken en av behandlingsindikationerna för ivabradin för närvarande är godkänd, inledde 
Europeiska kommissionen den 8 maj 2014 ett förfarande enligt artikel 20 i 
1   Utvärdering av morbiditet-mortalitet av If-hämmaren ivabradin hos patienter med kranskärlssjukdom och 
vänsterkammardysfunktion. 
2   Systolisk hjärtsviktsbehandling med If-hämmaren ivabradin-prövning. 
3   Studie för bedömning av morbiditet-mortalitetsnyttan av If-hämmaren ivabradin hos patienter med 
kranskärlssjukdom. 
53 
                                                      
förordning (EG) nr 726/2004 och bad myndigheten att bedöma ovanstående farhågor och deras 
påverkan på nytta-riskförhållandet för de centralt godkända läkemedlen Procoralan och Corlentor. 
Europeiska kommissionen bad myndigheten att avge ett yttrande om huruvida godkännandena för 
försäljning av dessa läkemedel bör kvarstå, ändras, tillfälligt upphävas eller återkallas. 
Vetenskaplig diskussion 
Resultaten av SIGNIFY-studien publicerades4 medan denna granskning pågick och diskuteras här 
nedan. 
Det fanns ingen signifikant skillnad i incidensen av det primära effektmåttet mellan ivabradin-
gruppen och placebogruppen (6,8 procent respektive 6,4 procent; HR=1,08, 95-procentigt KI [0,96 
-1,20]; p=0,2). Det fanns heller inga signifikanta skillnader mellan de två grupperna i incidenserna 
av det primära sammansatta effektmåttets komponenter (död till följd av kardiovaskulära orsaker 
och icke-fatal myokardinfarkt). Inte heller i något av de sekundära effektmåtten sågs några 
signifikanta skillnader. 
Flera i förväg specificerade undergruppsanalyser genomfördes och den enda identifierade 
signifikanta interaktionen utgjordes av incidensen av det primära sammansatta effektmåttet hos 
angina klass ≥ II-patienter enligt Canadian Cardiovascular Society (CCS). 
Säkerhetsprofilen dominerades av biverkningar som redan beskrivits för läkemedlet, särskilt alla 
former av bradykardi (17,9 procent ivabradin mot 2,1 procent placebo) och fosfener (5,3 procent 
ivabradin mot 0,5 procent placebo). Förmaksflimmer inträffade hos 5,3 procent av patienterna som 
fick ivabradin mot 3,8 procent av patienterna som fick placebo. 
Ivabradin, ett specifikt hjärtfrekvenssänkande läkemedel, har uppvisat symtomatisk förbättring av 
anginasymtom hos patienter med stabil kranskärlssjukdom. En stor studie på patienter med 
kranskärlssjukdom och vänsterkammardysfunktion (BEAUTIFUL-studien) kunde inte påvisa en nytta 
i form av kardiovaskulärt resultat. SIGNIFY-studien på patienter med kranskärlssjukdom utan klinisk 
hjärtsvikt med doser som var högre än de för närvarande godkända visade heller ingen nytta i form 
av kardiovaskulärt resultat, men påvisade en liten signifikant ökad risk på kardiovaskulärt resultat 
för patienter med symtomatisk angina i en i förväg specificerad analys. Då den absoluta risken utgår 
från 69 händelser är möjligheterna till ytterligare analyser begränsade för att identifiera de 
bidragande riskfaktorerna. 
Även om det inte helt förklarar fynden verkar en bidragande orsak till den ökade risken för 
kardiovaskulära händelser vara den höga startdosen och maximala dosen i SIGNIFY-studien, som 
överskred den för närvarande godkända maximala dosen. Hos patienter som titrerats till den 
maximala dosen på 10 mg två gånger dagligen i SIGNIFY-studien (högre än det för närvarande 
godkända 7,5 mg två gånger dagligen) inträffade de flesta effektmått medan den högsta dosen 
tillfördes. Patienter som exponerats för 10 mg-dosen verkade löpa förhöjd risk för ett 
kardiovaskulärt effektmått jämfört med patienter som inte exponerats för 10 mg-dosen baserat på 
en tidsmodellutvärdering. Dessutom kan den högre dosen på 10 mg klargöra den högre incidensen 
av bradykardi under SIGNIFY-studien jämfört med andra stora studier med ivabradin, BEAUTIFUL 
och SHIFT. Patienter som exponerats för 10 mg-dosen jämfört med dem som inte exponerats för 
10 mg-dosen uppvisade en högre risk för bradykardi (E=2,54 [1,54-4,82]), vilket stöds av uppgifter 
från två små parallellstudier som också använde 10 mg-dosen. Detta visar att den för närvarande 
godkända doseringen måste följas. 
Även om en baseline-hjärtfrekvens på ≥ 70 bpm var ett inklusionskriterium i SIGNIFY-studien, 
visar data från BEAUTIFUL-studien på ett signifikant p-värde för interaktion för det primära 
sammansatta effektmåttet när patienter delas omkring 70 bpm-begränsningsnivån, även om en 
signifikant gynnsam effekt bara iakttogs för effektmåttet myokardinfarkt i undergruppen 
4   Fox K, et al, Ivabradine in stable coronary artery disease without clinical failure. N Engl J Med 2014;371:1091-9. 
54 
                                                      
hjärtfrekvens ≥ 70. Att tillämpa en sådan begränsning baserat på data från BEAUTIFUL-studien är 
en lämplig åtgärd för att utesluta patienter som troligtvis löper högre risk. 
Samtidig användning av diltiazem/verapamil (som också har en ytterligare hjärtfrekvenssänkande 
effekt) och starka CYP3A4-hämmare har också visats öka incidensen av bradykardihändelser och 
risken för myokardinfarkt. Samtidig behandling rekommenderas inte för närvarande men bör 
förstärkas till en kontraindikation för att minimera risken för kliniskt relevanta interaktioner. 
Den ökade incidensen av bradykardi i förhållande till den ökade observerade kardiovaskulära risken 
medan behandling pågår med den högre initiala dosen och maximala dosen (som i SIGNIFY-
studien), eller samtidigt diltiazem/verapamil eller starka CYP3A4-hämmare, visar att ingen större 
sänkning bör göras av hjärtfrekvensen. Detta stöds av vissa uppgifter som visar att en hjärtfrekvens 
< 50 bpm är förknippad med en tendens mot en högre kardiovaskulär risk. Det är därför motiverat 
att avbryta eller nedtitrera ivabradin om hjärtfrekvensen sjunker under 50 bpm. Som 
säkerhetsåtgärd bör upptitrering endast ske om den initiala dosen är vältolererad och den vilande 
hjärtfrekvensen ligger kvar på över 60 bpm. 
Andra faktorer kunde inte sättas i direkt samband med en högre kardiovaskulär risk. 
Frekvensen av förmaksflimmer var högre än den aktuella beskrivningen i produktinformationen. 
Förmaksflimmer hade dock inget samband med den högre resultatrisken eftersom patienter med 
förmaksflimmer i förhållande till andelen patienter med ett efterföljande effektmått överensstämde 
mellan ivabradin och placebopatienterna. Informationen om övervakning av patienter avseende 
förmaksflimmer måste ändå förstärkas. 
I en annan klinisk studie som utvärderade effekten av grapefruktjuice på ivabradins farmakokinetik 
sågs en måttlig interaktionsnivå vid ett intag av 600 ml som gavs som 200 ml tre gånger om dagen 
under 3 dagar med en 2,3 gånger ökad ivabradin-exponering. Eftersom det är viktigt att säkerställa 
att patienten inte exponeras för en högre dos med ivabradin än den rekommenderade, bör den 
nuvarande varningen om samtidigt intag av grapefruktjuice förstärkas för att undvika en potentiell 
farmakokinetisk interaktion. 
Den gynnsamma effekten av symtomatisk förbättring av angina anses vara kliniskt relevant. 
Resultaten av SIGNIFY visar dock att produktinformationen måste uttryckligen ange att 
användningen av ivabradin till patienter med kranskärlssjukdom inte medför någon nytta på det 
kardiovaskulära resultatet och endast har en effekt på symtomen av angina pectoris. 
Förutom för kranskärlssjukdom är ivabradin för närvarande även indicerat för behandling av kronisk 
hjärtsvikt på grundval av resultat från den tidigare SHIFT-studien. SIGNIFY-resultatens potentiella 
inverkan vid indikationen hjärtsvikt övervägdes, men de två populationerna skiljer sig väsentligt 
från varandra i fråga om underliggande hjärtfunktion och närvaro eller frånvaro av klinisk hjärtsvikt. 
En lägre dos och en annan titreringsmetod användes dessutom i SHIFT-studien jämfört med 
SIGNIFY-studien. Ingen av de faktorer som identifierades i SIGNIFY-studien påverkade den 
gynnsamma effekten av ivabradin som sågs i SHIFT-studien. Därför anses det att resultaten av 
SIGNIFY-studien totalt sett inte påverkar indikationen hjärtsvikt. 
Innehavaren av godkännande för försäljning ska utföra en studie av läkemedelsanvändning för att 
beskriva egenskaperna hos dem som använder ivabradin, samt beskriva användningsmönstren för 
ivabradin och hur väl åtgärderna för riskminimering följs. Detta kommer att vara en multinationell 
retrospektiv kohortstudie för insamling av data från journalutdrag (tabellgranskning) avseende 
patienter med kronisk stabil angina pectoris som sätts in på behandling med ivabradin i 
rutinmässig klinisk praxis i utvalda europeiska länder. Innehavaren av godkännande för försäljning 
ska inom avtalad tid lämna in det slutliga studieprotokollet för studien av läkemedelsanvändning. 
Eftersom den högre än godkända dosen som användes i SIGNIFY-studien inte helt förklarar fynden 
i studien ansågs det avgörande för nytta-riskförhållandet att bedöma ändamålsenligheten av de 
55 
nya åtgärderna för riskminimering, varför denna studie av läkemedelsanvändningen föreskrevs som 
ett krav för godkännandet för försäljning. 
Åtgärder för riskminimering 
Produktinformationen till Corlentor och Procoralan reviderades för att täcka följande: 
•  Vid symtomatisk behandling av kronisk stabil angina pectoris ska behandling inledas hos 
patienter med hjärtfrekvens ≥ 70 bpm. Behandling ska avbrytas om symtomen på angina 
inte förbättras inom 3 månader. 
• 
Förstärkningen av rekommendationen att inte överskrida godkänd dosering. 
•  Samtidig behandling med måttliga CYP3A4-hämmare med hjärtfrekvensreducerande 
egenskaper såsom diltiazem eller verapamil är nu kontraindicerat. 
•  Varningar har lagts till om mätning av hjärtfrekvens, avsaknad av nytta för kliniska resultat 
samt förmaksflimmer. 
•  Samtidig användning av grapefruktjuice rekommenderas inte längre till följd av potentialen 
för farmakokinetisk interaktion som leder till ökad exponering för ivabradin. 
PRAC krävde en kompletterande åtgärd för riskminimering. Innehavaren av godkännandet för 
försäljning ska skicka ut ett DHPC-brev (Direct Healthcare Professional Communication) för att 
meddela förskrivarna om ändringarna i produktinformationen. 
Dessutom ska en studie av läkemedelsanvändning utföras för att karakterisera användarna av 
ivabradin, användningsmönstren och bedöma hur väl åtgärderna för riskminimering följs. 
Huvudsakliga slutsatser 
Baserat på de samlade data som bedömdes under förfarandet och på råden från den vetenskapliga 
rådgivande gruppen, fann PRAC att nytta-riskförhållandet för Procoralan/Corlentor är fortsatt 
gynnsamt med beaktande av ändringarna i produktinformationen och med förbehåll för de avtalade 
åtgärderna för riskminimering och kompletterande biverkningsbevakning. 
56 
Skäl till rekommendationen 
Skälen är följande: 
• 
• 
• 
• 
• 
• 
• 
PRAC har beaktat Procoralan och Corlentor (ivabradin) i förfarandet enligt artikel 20 i 
förordning (EG) nr 726/2004, som inletts av Europeiska kommissionen. 
PRAC har granskat alla data som lämnats in av innehavaren av godkännande för försäljning om 
säkerheten och effekten för ivabradin, inräknat SIGNIFY-studiens resultat, samt åsikterna från 
den kardiovaskulära vetenskapliga rådgivande gruppen. 
PRAC noterade att uppgifterna från SIGNIFY-studien visade att ivabradin inte har en gynnsam 
effekt på kardiovaskulära resultat hos kranskärlspatienter utan klinisk hjärtsvikt, och därför är 
dess användning bara gynnsam för symtomatisk behandling. 
PRAC noterade även en liten men signifikant ökning av den kombinerade risken för 
kardiovaskulär död och icke-fatal myokardinfarkt i en undergrupp av patienter med 
symtomatisk angina i SIGNIFY-studien. Effektmåttets enskilda komponenter var inte signifikant 
förhöjda. Ivabradin var även förknippat med en signifikant högre risk för bradykardi. PRAC 
anser att den högre än godkända dosen som användes i SIGNIFY-studien inte helt förklarar 
dessa fynd.  
PRAC fann att de iakttagna ökade riskerna kan minimeras genom att förstärka 
rekommendationen att inte överskrida den godkända doseringen, med undantag för patienter 
med en vilande hjärtfrekvens < 70 bpm som troligtvis löper högre risk, och rekommenderade 
att behandlingen avbryts i frånvaro av förbättrade anginasymtom inom 3 månader och att 
samtidig användning av verapamil och diltiazem kontraindiceras. 
PRAC övervägde även data om incidensen av förmaksflimmer, som är högre än vad man 
tidigare insett, och drog slutsatsen att patienter som behandlas med ivabradin bör övervakas 
avseende uppkomst av förmaksflimmer för att minimera risken för förmaksflimmer. Om 
förmaksflimmer utvecklas under behandlingen bör nyttan och riskerna med fortsatt behandling 
med ivabradin noga omprövas. 
PRAC drog slutsatsen att det finns kliniskt relevanta fördelar med den symtomatiska 
behandlingen av angina pectoris med ivabradin. 
PRAC anser därför att nytta-riskförhållandet för ivabradin är fortsatt gynnsamt med beaktande av 
ändringarna i produktinformationen och med förbehåll för de avtalade åtgärderna för 
riskminimering och kompletterande biverkningsbevakning. 
PRAC har därför rekommenderat ändring av villkoren för godkännandet för försäljning av Corlentor 
och Procoralan. 
57 
2. - Detaljerad förklaring av de vetenskapliga skillnaderna från PRAC:s 
rekommendationen 
Efter att ha granskat PRAC:s rekommendation instämmer CHMP i de övergripande vetenskapliga 
slutsatserna och skälen till rekommendation. 
CHMP fann det nödvändigt att införa en kommentar i avsnitt 4.8 i produktresumén som återger 
incidensen av förmaksflimmer i SIGNIFY-studien. Kompletterande klargöranden infördes även i 
DHPC-brevet. 
CHMP:s yttrande 
Efter att ha övervägt PRAC:s rekommendation instämmer CHMP i de övergripande vetenskapliga 
slutsatserna av PRAC och anser att godkännandena för försäljning av Corlentor och Procoralan bör 
ändras. 
58 
 
