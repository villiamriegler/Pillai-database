EMA/167144/2015
EMEA/H/C/004006
Sammanfattning av EPAR för allmänheten
Clopidogrel ratiopharm
klopidogrel
Detta är en sammanfattning av det offentliga europeiska utredningsprotokollet (EPAR) för Clopidogrel 
ratiopharm. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Clopidogrel ratiopharm 
ska användas.
Praktisk information om hur Clopidogrel ratiopharm ska användas finns i bipacksedeln. Du kan också 
kontakta din läkare eller apotekspersonal.
Vad är Clopidogrel ratiopharm och vad används det för?
Clopidogrel ratiopharm är ett blodförtunnande läkemedel som används till vuxna för att förebygga 
aterotrombotiska händelser (problem orsakade av blodproppar och åderförkalkning). Clopidogrel 
ratiopharm kan ges till följande patientgrupper:




Patienter som nyligen haft en hjärtinfarkt (hjärtattack). Behandling med Clopidogrel ratiopharm 
kan inledas mellan några dagar och 35 dagar efter attacken.
Patienter som nyligen haft en ischemisk stroke (stroke som orsakats av att blodet inte kunnat nå 
delar av hjärnan). Behandling med Clopidogrel ratiopharm kan inledas mellan sju dagar och sex 
månader efter stroken.
Patienter med perifer arteriell sjukdom (problem med blodflödet i artärerna).
Patienter med akut koronart syndrom (ett tillstånd med nedsatt blodtillförsel till hjärtat), inräknat 
patienter med en insatt stent (ett kort rör som förts in i en artär för att hindra den från att täppas 
igen); läkemedlet bör ges med acetylsalicylsyra (ett annat läkemedel som förebygger 
blodproppar). Clopidogrel ratiopharm kan ges till patienter som fått en hjärtattack med ”ST-
höjning” (ett onormalt EKG eller elektrokardiogram) när läkaren tror att de skulle dra nytta av 
behandlingen. Det kan också ges till patienter som inte har detta onormala EKG, eller om de har 
instabil angina (en allvarlig kärlkrampssjukdom) eller som har haft en ”icke-Q-vågsinfarkt”.
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union
© European Medicines Agency, 2015. Reproduction is authorised provided the source is acknowledged.
Clopidogrel ratiopharm kan också ges för att förebygga problem orsakade av blodproppar hos vuxna 
med förmaksflimmer (oregelbundna, snabba sammandragningar i hjärtats övre kammare), då det bör 
ges med acetylsalicylsyra. Det ges till patienter som har minst en riskfaktor för händelser såsom 
hjärtinfarkt eller stroke, inte kan ta vitamin K-antagonister (andra läkemedel som förebygger 
blodproppar) och löper låg risk för blödningar.
Clopidogrel ratiopharm är ett generiskt läkemedel, vilket innebär att Clopidogrel ratiopharm liknar ett 
referensläkemedel som redan är godkänt i EU. Referensläkemedlet är Plavix. Mer information om 
generiska läkemedel finns i dokumentet med frågor och svar här.
Clopidogrel ratiopharm innehåller den aktiva substansen klopidogrel.
Hur används Clopidogrel ratiopharm?
Clopidogrel ratiopharm finns som tabletter innehållande 75 mg klopidogrel. Standarddosen är en 
tablett på 75 mg en gång om dagen.
Vid akut koronart syndrom inleds behandlingen vanligtvis med en laddningsdos på fyra tabletter. Detta 
följs av den standardmässiga dosen på 75 mg en gång om dagen i minst fyra veckor (vid ”ST-
höjningsinfarkt”) eller i upp till 12 månader (vid instabil angina eller ”icke-Q-vågsinfarkt”). Vid akut 
koronart syndrom och förmaksflimmer används Clopidogrel ratiopharm tillsammans med 
acetylsalicylsyra, vars dos inte bör överskrida 100 mg.
Clopidogrel ratiopharm är receptbelagt.
Hur verkar Clopidogrel ratiopharm?
Den aktiva substansen i Clopidogrel ratiopharm, klopidogrel, är en trombocytaggregationshämmare. 
Det betyder att den hjälper till att förhindra att det bildas blodproppar. När blodet koagulerar (levrar 
sig) beror detta på att vissa celler i blodet som kallas trombocyter eller blodplättar klibbar ihop 
(aggregerar). Klopidogrel hindrar blodplättarna från att aggregera genom att hindra ett ämne som 
kallas ADP från att fästa vid en särskild receptor på blodplättarnas yta. Detta förhindrar att 
blodplättarna blir ”klibbiga”, vilket minskar risken för att det bildas blodproppar och hjälper till att 
förhindra en ny hjärtinfarkt eller stroke.
Hur har Clopidogrel ratiopharms effekt undersökts?
Eftersom Clopidogrel ratiopharm är ett generiskt läkemedel har studier på människor begränsats till 
tester för att visa att det är bioekvivalent med referensläkemedlet Plavix. Två läkemedel är 
bioekvivalenta när de bildar samma halter av den aktiva substansen i kroppen.
Vilka är fördelarna och riskerna med Clopidogrel ratiopharm?
Eftersom Clopidogrel ratiopharm är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet.
Varför godkänns Clopidogrel ratiopharm?
Kommittén för humanläkemedel (CHMP) fann att det styrkts att Clopidogrel ratiopharm i enlighet med 
EU:s krav har likvärdig kvalitet och är bioekvivalent med Plavix. CHMP fann därför att nyttan är större 
än de konstaterade riskerna, liksom för Plavix. Kommittén rekommenderade att Clopidogrel ratiopharm 
skulle godkännas för försäljning i EU.
Clopidogrel ratiopharm
EMA/167144/2015
Sida 2/3
Vad görs för att garantera säker och effektiv användning av Clopidogrel 
ratiopharm?
En riskhanteringsplan har tagits fram för att se till att Clopidogrel ratiopharm används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Clopidogrel ratiopharm. Där anges också lämpliga försiktighetsåtgärder som 
vårdpersonal och patienter ska vidta.
I sammanfattningen av riskhanteringsplanen finns mer information.
Mer information om Clopidogrel ratiopharm
Den 19 februari 2015 beviljade Europeiska kommissionen ett godkännande för försäljning av 
Clopidogrel ratiopharm som gäller i hela EU.
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Clopidogrel ratiopharm finns i bipacksedeln (ingår också i EPAR). Du kan också 
kontakta din läkare eller apotekspersonal.
EPAR för referensläkemedlet finns också i sin helhet på EMA:s webbplats.
Denna sammanfattning uppdaterades senast 02-2015.
Clopidogrel ratiopharm
EMA/167144/2015
Sida 3/3
