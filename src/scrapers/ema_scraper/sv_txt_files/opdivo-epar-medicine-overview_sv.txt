EMA/341712/2023 
EMEA/H/C/003985 
Opdivo (nivolumab) 
Sammanfattning av Opdivo och varför det är godkänt inom EU 
Vad är Opdivo och vad används det för? 
Opdivo är ett läkemedel mot cancer som används för att behandla följande sjukdomar: 
•  Melanom, en typ av hudcancer. 
• 
• 
Icke-småcellig lungcancer. 
Framskridet njurcellskarcinom, en typ av njurcancer. 
•  Klassiskt Hodgkins lymfom, en cancer i lymfocyterna (en typ av vita blodkroppar). 
•  Skivepitelcancer i huvud och hals. 
•  Urotelial cancer, en cancer i urinblåsan och urinvägarna. 
•  Malignt pleuramesoteliom (en cancer i lungsäcken). 
•  En typ av cancer i tjocktarmen eller ändtarmen (nedre delen av tarmen) som beskrivs som hög 
mikrosatellitinstabilitet (MSI-H) eller defekt felparningsreparation (dMMR). 
•  Skivepitelcancer i esofagus (cancer i matstrupen, passagen från munnen till magsäcken). 
•  Cancer i esofagus och cancer i gastroesofageala övergången (cancer i övergången mellan esofagus 
och magsäcken) efter kemoterapi, strålbehandling och operation. 
•  Adenokarcinom i magen, i den gastroesofageala övergången eller i esofagus. 
Läkemedlet ges till vuxna. Vid behandling av melanom ges det även till ungdomar från 12 års ålder. 
Opdivo används främst när cancern är framskriden, icke-resektabel (vilket innebär att den inte kan 
avlägsnas genom operation) eller metastatisk (vilket innebär att den har spridit sig till andra delar av 
kroppen), eller när andra behandlingar inte fungerar. 
Vid icke-småcellig lungcancer som kan avlägsnas genom operation men som löper hög risk att komma 
tillbaka, kan Opdivo också ges före operation (neoadjuvant behandling). Vid melanom, cancer i 
esofagus, cancer i gastroesofageala övergången och urotelial cancer, används Opdivo också för att 
hjälpa till att förhindra att cancern kommer tillbaka efter operation (adjuvant behandling). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Opdivo verkar på cancerceller som producerar proteinet PD-L1. Vid vissa cancertyper kan Opdivo 
endast användas om tester bekräftar att cancercellerna producerar tillräckligt med PD-L1. 
Opdivo kan användas som enda behandling och vid vissa cancertyper även tillsammans med andra 
cancerläkemedel, såsom kabozantinib, ipilimumab eller platinabaserad kemoterapi. 
Opdivo innehåller den aktiva substansen nivolumab. 
Hur används Opdivo? 
Behandling med Opdivo måste inledas och övervakas av läkare med erfarenhet av cancerbehandling. 
Läkemedlet är receptbelagt. 
Opdivo ges som infusion (dropp) i en ven. Dosen och hur ofta den ges beror på vilken sjukdom som 
behandlas och om Opdivo används som enda behandling eller i kombination med andra 
cancerläkemedel. Läkaren kan skjuta upp doserna om vissa biverkningar uppträder, eller avbryta 
behandlingen helt vid vissa allvarliga biverkningar. 
För mer information om hur du använder Opdivo, läs bipacksedeln eller tala med läkare eller 
apotekspersonal. 
Hur verkar Opdivo? 
Den aktiva substansen i Opdivo, nivolumab, är en monoklonal antikropp, ett slags protein som har 
utformats för att binda till PD-1, som är en receptor som finns på T-cellerna (en typ av celler i 
immunsystemet). Cancerceller kan producera proteiner (PD-L1 och PD-L2) som binder till denna 
receptor och stänger av aktiviteten hos T-cellerna så att de inte kan angripa cancern. Genom att binda 
till receptorn förhindrar nivolumab att PD-L1 och PD-L2 stänger av T-cellerna och ökar därmed 
immunsystemets förmåga att döda cancercellerna. 
Vilka fördelar med Opdivo har visats i studierna? 
Melanom 
Opdivo som enda behandling har undersökts i två huvudstudier på vuxna med framskridet melanom 
som inte hade opererats. Den första studien, som omfattade 418 tidigare obehandlade patienter med 
framskridet melanom, visade att patienter som behandlades med Opdivo levde längre än patienter 
som behandlades med cancerläkemedlet dakarbazin: Av patienterna som behandlades med Opdivo 
levde 73 procent fortfarande efter 12 månader, jämfört med 42 procent av patienterna som fick 
dakarbazin. I den andra studien följdes 405 patienter med framskridet melanom, vars sjukdom hade 
försämrats trots tidigare behandling med ett cancerläkemedel, under minst 6 månader. Cirka 
32 procent (38 av 120) av patienterna som fick Opdivo svarade på behandlingen med minskade 
tumörer, jämfört med cirka 11 procent (5 av 47) av patienterna som fick en behandling som läkaren 
valt (dakarbazin eller en kombination av karboplatin och paklitaxel). 
I en tredje studie jämfördes Opdivo med ipilimumab på 906 vuxna som hade melanom i stadium IIIB, 
IIIC eller IV, och som hade opererats och löpte hög risk att cancern skulle komma tillbaka. Patienterna 
som behandlades med Opdivo levde i genomsnitt i 31 månader innan cancern kom tillbaka, ett nytt 
melanom utvecklades eller de avled, jämfört med 24 månader för patienterna som behandlades med 
ipilimumab. I en fjärde studie jämfördes Opdivo med placebo (overksam behandling) på 790 vuxna 
som hade melanom i stadium IIB eller IIC och som hade opererats. Efter en genomsnittlig uppföljning 
på 24 månader hade 19 procent av patienterna som fick Opdivo fått tillbaka sin cancer, utvecklat ett 
nytt melanom eller avlidit, jämfört med 32 procent av patienterna som fick placebo. 
Opdivo (nivolumab)  
EMA/341712/2023  
Sida 2/7 
 
 
 
I en femte studie på 945 vuxna med framskridet melanom som inte hade behandlats tidigare, 
undersöktes behandling med Opdivo i kombination med ipilimumab, Opdivo som enda behandling eller 
ipilimumab som enda behandling. Patienter som fick Opdivo plus ipilimumab levde i 11,5 månader utan 
att deras sjukdom förvärrades, jämfört med 6,9 månader för patienter som enbart fick Opdivo och 
2,9 månader för patienter som enbart fick ipilimumab. Fler patienter var vid liv efter 2 års behandling 
med Opdivo och ipilimumab (64 procent) än efter behandling med enbart Opdivo (59 procent) eller 
enbart ipilimumab (45 procent). I studien ingick både patienter vars cancerceller producerade stora 
mängder PD-L1 och patienter vars cancerceller producerade små mängder PD-L1. Den förlängda tiden 
utan förvärrad sjukdom vid behandling med Opdivo i kombination med ipilimumab jämfört med Opdivo 
som enda behandling observerades endast hos patienter vars cancerceller producerade små mängder 
PD-L1. 
Eftersom melanom hos ungdomar liknar sjukdomen hos vuxna gäller uppgifterna för vuxna även för 
ungdomar. 
Data från vuxna, ungdomar och barn visade också att Opdivo vid behandling av framskridet melanom 
och som adjuvant behandling av melanom hos ungdomar från 12 års ålder fungerar på ett liknande 
sätt som hos vuxna. 
Icke-småcellig lungcancer 
I en huvudstudie undersöktes 582 vuxna med icke-småcellig lungcancer av icke-skivepiteltyp vars 
sjukdom hade förvärrats trots tidigare behandlingar. Den genomsnittliga överlevnadstiden med Opdivo 
var 12,2 månader, jämfört med 9,4 månader för patienterna som fick docetaxel (ett annat 
cancerläkemedel). 
För patienter med icke-småcellig lungcancer av skivepiteltyp visade en studie på 272 vuxna att 
överlevnadstiden för patienterna som fick Opdivo var 9,2 månader räknat från behandlingsstarten, 
jämfört med 6,0 månader för patienterna som fick docetaxel. Stödjande uppgifter från en annan studie 
visade att Opdivo framkallade ett behandlingssvar hos patienter med icke-småcellig lungcancer av 
skivepiteltyp vars sjukdom hade förvärrats trots flera tidigare behandlingar. 
Vid metastatisk icke-småcellig lungcancer visade en studie på 719 vuxna som inte behandlats tidigare 
att de patienter som fick Opdivo i kombination med ipilimumab och ett annat cancerläkemedel levde i 
genomsnitt i 14 månader efter behandlingsstarten, jämfört med 11 månader för de patienter som fick 
andra cancerläkemedel. 
I en annan studie ingick 358 vuxna patienter med icke-småcellig lungcancer som inte hade spridit sig 
och som kunde avlägsnas genom operation. Av de patienter vars cancer producerade PD-L1 och 
riskerade att komma tillbaka efter operation hade 32 procent (26 av 81) av de patienter som fick 
Opdivo i kombination med platinabaserad kemoterapi före operation ingen detekterbar tumör i den 
lungvävnad som avlägsnades under operationen, jämfört med 2 procent (2 av 86) av de patienter som 
fick enbart platinabaserad kemoterapi. Dessutom levde de patienter som enbart fick kemoterapi i 
genomsnitt i 21 månader innan sjukdomen förvärrades eller kom tillbaka eller innan patienten avled. 
För de patienter som fick Opdivo i kombination med kemoterapi var det inte möjligt att beräkna denna 
period eftersom alltför få patienter hade upplevt någon av dessa händelser under en genomsnittlig 
uppföljning på 41 månader. 
Framskridet njurcellskarcinom 
Opdivo jämfördes med everolimus (ett annat cancerläkemedel) i en huvudstudie på 821 patienter med 
framskridet njurcellskarcinom, vars sjukdom hade förvärrats trots tidigare behandling. För patienterna 
Opdivo (nivolumab)  
EMA/341712/2023  
Sida 3/7 
 
 
 
som fick Opdivo var överlevnadstiden 25,0 månader, jämfört med 19,6 månader för patienterna som 
fick everolimus. 
I en annan huvudstudie på 1 096 vuxna som inte tidigare behandlats för framskridet njurcellskarcinom 
jämfördes behandling med Opdivo och ipilimumab med behandling med sunitinib, ett annat 
cancerläkemedel. Efter 24 månader levde 66,5 procent av de patienter som fick 
kombinationsbehandlingen och som löpte måttlig eller hög risk för att deras cancer skulle förvärras, 
jämfört med 52,9 procent i sunitinib-gruppen. Dessutom svarade 41,6 procent av patienterna (177 av 
423) på kombinationsbehandlingen, jämfört med 26,5 procent (112 av 416) av dem som fick sunitinib. 
Patienterna som fick kombinationsbehandling levde i 11,6 månader innan sjukdomen förvärrades, 
jämfört med 8,4 månader för dem som fick sunitinib. 
I en tredje huvudstudie jämfördes behandling med Opdivo plus kabozantinib med sunitinib som enda 
behandling hos 651 patienter med tidigare obehandlat framskridet njurcellskarcinom eller 
njurcellskarcinom som spridit sig. I denna studie levde patienter som behandlades med Opdivo plus 
kabozantinib i genomsnitt i omkring 17 månader utan att cancern förvärrades, medan de patienter 
som behandlades med sunitinib levde i omkring 8 månader utan att cancern förvärrades. 
Klassiskt Hodgkins lymfom 
Opdivo har undersökts i en huvudstudie och i en stödjande studie på totalt 95 vuxna med klassiskt 
Hodgkins lymfom, vars sjukdom inte hade svarat på eller hade kommit tillbaka efter autolog 
stamcellstransplantation och behandling med cancerläkemedlet brentuximab vedotin. Opdivo användes 
som enda behandling och ingen jämförelse gjordes med något annat läkemedel. Efter behandlingen 
hade cancercellerna helt eller delvis försvunnit hos ungefär 66 procent av patienterna (63 av 95). 
Framskriden skivepitelcancer i huvud och hals 
Opdivo har undersökts i en huvudstudie på 361 vuxna med skivepitelcancer i huvud och hals, vars 
sjukdom hade förvärrats trots tidigare behandling med platinabaserade läkemedel. Opdivo användes 
som enda behandling och jämfördes med ett annat cancerläkemedel (cetuximab, metotrexat eller 
docetaxel) som valts av den behandlande läkaren. De patienter som fick Opdivo överlevde i 
genomsnitt i 7,5 månader, jämfört med 5,1 månader för dem som fick annan behandling. 
Urotelial cancer 
Opdivo har undersökts i en huvudstudie på 270 vuxna med urotelial cancer vars sjukdom hade 
förvärrats eller kommit tillbaka trots tidigare behandling med platinabaserade läkemedel. Opdivo 
användes som enda behandling och ingen jämförelse gjordes med något annat läkemedel. I studien 
svarade 20 procent av patienterna (54 av 270) på behandlingen med minskad tumörstorlek. 
En annan huvudstudie på 709 patienter med hög risk för att deras uroteliala cancer skulle komma 
tillbaka efter att den hade avlägsnats helt genom operation visade att Opdivo var effektivt för att 
förhindra att sjukdomen kom tillbaka hos patienter vars cancer producerade PD-L1-protein. 
Patienterna i denna grupp som fick placebo levde i genomsnitt i 8,4 månader innan deras sjukdom 
kom tillbaka. För dem som behandlades med Opdivo kunde perioden inte beräknas eftersom 
sjukdomen hos många av dessa patienter inte hade kommit tillbaka under en genomsnittlig uppföljning 
på 22 månader. 
Malignt pleuramesoteliom 
I en huvudstudie på 605 patienter med malignt pleuramesoteliom som inte kunde avlägsnas genom 
operation undersöktes hur länge patienterna levde när de fick Opdivo tillsammans med ipilimumab 
Opdivo (nivolumab)  
EMA/341712/2023  
Sida 4/7 
 
 
 
eller när de fick pemetrexed- och platinabaserad kemoterapi. I denna studie levde de patienter som 
fick Opdivo i genomsnitt i 18 månader, medan de patienter som behandlades med kemoterapi i 
genomsnitt levde i 14 månader. 
Framskriden tjock- och ändtarmscancer 
I en huvudstudie på 119 patienter med cancer i tjocktarmen eller ändtarmen som beskrivs som MSI-H 
eller dMMR undersöktes effekten av behandling med en kombination av Opdivo och ipilimumab. Cirka 
65 procent av patienterna svarade på behandlingen med en minskning av tumörstorleken. 
Framskriden skivepitelcancer i esofagus 
En huvudstudie omfattade 419 vuxna patienter med framskriden eller metastatisk skivepitelcancer i 
esofagus vars sjukdom hade förvärrats eller kommit tillbaka efter behandling med fluoropyrimidin- och 
platinabaserad kemoterapi, eller patienter som inte kunde behandlas med dessa läkemedel. I denna 
studie överlevde patienterna som behandlades med Opdivo i genomsnitt i 11 månader, jämfört med 
8 månader för patienter som behandlades med docetaxel eller paklitaxel. 
En annan huvudstudie gjordes på 970 vuxna med tidigare obehandlad skivepitelcancer i esofagus som 
inte kunde avlägsnas genom operation, som hade kommit tillbaka eller som hade spridit sig. I studien 
undersöktes antingen Opdivo plus ipilimumab eller Opdivo plus kemoterapi jämfört med enbart 
kemoterapi. 
Patienter vars cancer producerade PD-L1-protein och som behandlades med Opdivo plus ipilimumab 
levde i genomsnitt i 13,7 månader, jämfört med 9,1 månader för de patienter som behandlades med 
enbart kemoterapi. Det var ingen skillnad mellan de två behandlingarna när det gällde tiden som 
patienterna levde utan att deras sjukdom förvärrades. 
Patienter vars cancer producerade PD-L1 och som behandlades med Opdivo plus kemoterapi levde i 
genomsnitt i 15,4 månader, jämfört med 9,1 månader för de patienter som behandlades med enbart 
kemoterapi. Dessutom var tiden som patienterna levde innan deras sjukdom förvärrades 6,9 månader 
med Opdivo plus kemoterapi, jämfört med 4,4 månader med enbart kemoterapi. 
Lokaliserad (tidig) cancer i esofagus och cancer i gastroesofageala övergången 
I en huvudstudie som omfattade 794 patienter undersöktes effekten av Opdivo hos patienter med 
lokaliserad cancer i esofagus och cancer i gastroesofageala övergången. Samtliga patienter hade 
fortfarande kvar cancerceller i kroppen efter kemoterapi, strålbehandling och operation och löpte hög 
risk för att cancern skulle komma tillbaka. 
I denna studie levde de patienter som fick Opdivo i genomsnitt i 22 månader utan att deras cancer 
kom tillbaka, jämfört med 11 månader för de patienter som fick placebo. 
Framskridet adenokarcinom i magen, i den gastroesofageala övergången eller i esofagus 
I en huvudstudie som omfattade 955 vuxna med tidigare obehandlat framskridet eller metastatiskt 
adenokarcinom i magen, i den gastroesofageala övergången eller i esofagus, vars tumörer hade höga 
nivåer av PD-L1 (definierat som en kombinerad positiv poäng ≥ 5), jämfördes Opdivo i kombination 
med kemoterapi med kemoterapi som enda behandling. De patienter som fick Opdivo i kombination 
med kemoterapi levde i genomsnitt i 8 månader utan att sjukdomen förvärrades och i 14 månader 
totalt. Detta kan jämföras med 6 månader respektive 11 månader för de patienter som fick kemoterapi 
som enda behandling. 
Opdivo (nivolumab)  
EMA/341712/2023  
Sida 5/7 
 
 
 
Vilka är riskerna med Opdivo? 
En fullständig förteckning över biverkningar och restriktioner för Opdivo finns i bipacksedeln. 
De vanligaste biverkningarna som orsakas av Opdivo som enda behandling (kan förekomma hos fler 
än 1 av 10 användare) är trötthet, muskel- och skelettsmärta, diarré, hudutslag, hosta, illamående, 
klåda, minskad aptit, smärta i leder, förstoppning, andningssvårigheter, buksmärta, näs- och 
halsinfektioner, feber, huvudvärk, anemi (lågt antal röda blodkroppar) och kräkningar. 
Säkerhetsprofilen för ungdomar liknar den för vuxna. 
Opdivo förknippas ofta även med biverkningar som rör immunsystemets påverkan på kroppens organ. 
De flesta försvinner med lämplig behandling eller när behandlingen med Opdivo avbryts. 
Ytterligare biverkningar kan uppträda när Opdivo används tillsammans med andra cancerläkemedel.  
Varför är Opdivo godkänt i EU? 
Europeiska läkemedelsmyndigheten (EMA) ansåg att Opdivo har visat sig vara till nytta för patienter 
med vissa framskridna cancertyper (melanom, icke-småcellig lungcancer, njurcellskarcinom, malignt 
pleuramesoteliom, cancer i tjocktarmen eller ändtarmen samt vissa typer av mag- och 
matstrupscancer). Opdivo är också effektivt för att förhindra att cancern kommer tillbaka efter 
operation för patienter med melanom, cancer i esofagus, cancer i övergången mellan esofagus och 
magsäcken och urotelial cancer. 
Läkemedlet har också visat sig vara effektivt vid behandling av icke-småcellig lungcancer före 
operation, när cancern producerar PD-L1 och när risken är stor för att den kommer tillbaka. 
Melanom har ett liknande förlopp hos ungdomar och hos vuxna. Opdivo verkar därför på ett liknande 
sätt hos vuxna och ungdomar. Liknande fördelar som i patientgruppen vuxna förväntas därför när 
Opdivo ges till ungdomar för att behandla framskridet melanom eller för att förhindra att melanom 
kommer tillbaka efter operation. 
Patienter med urotelial cancer svarade på behandlingen med Opdivo efter att andra behandlingar hade 
misslyckats. Hos de patienter med klassiskt Hodgkins lymfom som genomgått andra behandlingar som 
hade misslyckats och som inte hade många andra behandlingsmöjligheter sågs en hög svarsfrekvens 
på behandlingen, även om studierna bara omfattade ett litet antal patienter. 
Biverkningarna av Opdivo anses vara hanterbara med lämpliga åtgärder och uppvägs av fördelarna 
med behandlingen. EMA fann därför att fördelarna med Opdivo är större än riskerna och 
rekommenderade att Opdivo kan godkännas för försäljning i EU. 
Vad görs för att garantera säker och effektiv användning av Opdivo? 
Företaget som marknadsför Opdivo kommer att förse patienterna med ett patientkort som innehåller 
information om riskerna med läkemedlet, samt anvisningar om när de ska kontakta läkare om de får 
symtom på immunrelaterade biverkningar. Företaget kommer även att lämna ytterligare information 
om de långsiktiga fördelarna med Opdivo och utföra studier för att identifiera vilka patienter som med 
störst sannolikhet har nytta av behandlingen. 
Eftersom det inte är klarlagt i vilken omfattning ipilimumab bidrar till fördelarna när det ges i 
kombination med Opdivo till patienter med framskridet njurcellskarcinom, måste företaget genomföra 
en studie för att fastställa exakt hur mycket ipilimumab bidrar och om riskerna med ipilimumab kan 
minskas ytterligare. 
Opdivo (nivolumab)  
EMA/341712/2023  
Sida 6/7 
 
 
 
Företaget måste också tillhandahålla ytterligare uppgifter om Opdivos effekt från en pågående studie 
på patienter med cancer i esofagus eller i den gastroesofageala övergången, från en pågående studie 
på patienter med urotelial cancer samt från en pågående studie på vuxna och ungdomar som är 12 år 
och äldre med melanom i stadium IIB eller IIC. Företaget måste också tillhandahålla ytterligare 
uppgifter om Opdivos effekt från en pågående studie på patienter med icke-småcellig lungcancer, där 
läkemedlet ges före operation. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Opdivo har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Opdivo kontinuerligt. 
Biverkningar som har rapporterats för Opdivo utvärderas noggrant och nödvändiga åtgärder vidtas för 
att skydda patienterna. 
Mer information om Opdivo 
Den 19 juni 2015 beviljades Opdivo ett godkännande för försäljning som gäller i hela EU. 
Mer information om Opdivo finns på EMA:s webbplats: ema.europa.eu/medicines/human/EPAR/opdivo. 
Denna sammanfattning uppdaterades senast 08-2023. 
Opdivo (nivolumab)  
EMA/341712/2023  
Sida 7/7 
 
 
 
