EMA/951006/2022 
EMEA/H/C/003933 
Fintepla (fenfluramin) 
Sammanfattning av Fintepla och varför det är godkänt inom EU 
Vad är Fintepla och vad används det för? 
Fintepla är ett läkemedel som ges som tillägg till andra epilepsiläkemedel för att behandla patienter 
från två års ålder som har Dravets syndrom eller Lennox-Gastauts syndrom, en typ av epilepsi som 
debuterar i barndomen och består i vuxen ålder. 
Dessa sjukdomar är sällsynta och Fintepla klassificeras som särläkemedel (ett läkemedel som används 
vid sällsynta sjukdomar). Mer information om klassificeringen som särläkemedel finns på EMA:s 
webbplats (Dravets syndrom: 18 december 2013; Lennox-Gastauts syndrom: 27 februari 2017). 
Fintepla innehåller den aktiva substansen fenfluramin. 
Hur används Fintepla? 
Läkemedlet är receptbelagt och förskrivs på en särskild receptblankett. Detta innebär att det används 
på striktare villkor än normalt för att förhindra felanvändning och för att se till att läkarna är 
informerade om att hjärtat behöver kontrolleras regelbundet hos patienter som tar läkemedlet. 
Behandling ska inledas och övervakas av en läkare med erfarenhet av att behandla epilepsi. 
Fintepla finns som vätska som ska tas genom munnen två gånger om dagen. Dosen beror på 
patientens vikt och vid Dravets syndrom på om patienten tar stiripentol, ett annat epilepsiläkemedel. 
Dosen kan justeras baserat på hur patienten svarar på behandlingen. 
För mer information om hur du använder Fintepla, läs bipacksedeln eller tala med läkare eller 
apotekspersonal. 
Hur verkar Fintepla? 
Den aktiva substansen i Fintepla, fenfluramin, leder till att serotonin frisätts i hjärnan. Serotonin är en 
substans som nervcellerna använder för att kommunicera med närliggande celler. Det är inte helt känt 
hur fenfluramin verkar. Det antas att serotonin verkar på flera mål i hjärnan för att förbättra 
symtomen hos patienter med Dravets syndrom eller Lennox-Gastauts syndrom. Fenfluramin kan också 
skydda mot anfall genom att verka på sigma-1-receptorn som finns på ytan av nervcellerna. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
 
  
 
 
 
 
Vilka fördelar med Fintepla har visats i studierna? 
Studier visade att Fintepla minskar anfallsfrekvensen hos barn och unga vuxna med Dravets syndrom 
eller Lennox-Gastauts syndrom som tar minst ett annat epilepsiläkemedel. 
I två huvudstudier på sammanlagt 205 patienter med Dravets syndrom jämfördes Fintepla med 
placebo (overksam behandling). Båda gavs som tillägg till patientens standardbehandling. 
I den första studien minskade det genomsnittliga antalet anfall per månad från 21 till 5 hos patienterna 
som behandlades med Fintepla, och från 34 till 26 hos dem som fick placebo. Studien visade också att 
73 procent av patienterna som behandlades med Fintepla och 10 procent av dem som fick placebo 
hade en minskning på minst 50 procent av antalet anfall i månaden. 
I den andra studien fick patienterna också stiripentol och minst ett annat epilepsiläkemedel. Det 
genomsnittliga antalet anfall per månad minskade från 14 till 4 hos patienterna som behandlades med 
Fintepla och låg kvar på 11 hos patienterna som fick placebo. I denna studie hade 55 procent av 
patienterna som behandlades med Fintepla och 9 procent av dem som fick placebo en minskning av 
antalet anfall per månad med minst 50 procent. 
I en tredje huvudstudie på 263 patienter med Lennox-Gastauts syndrom jämfördes Fintepla med 
placebo, då båda gavs som tillägg till patientens standardbehandling. Huvudeffektmåttet var 
förändringen av frekvensen av atoniska anfall (kortvarig förlust av muskeltonus och sänkt 
medvetande, som orsakar plötsliga fall). Studien fann att den genomsnittliga frekvensen (medianen) 
av atoniska anfall minskade med 26,5 procent hos de 87 patienter som fick Fintepla, jämfört med 
7,6 procent hos dem som fick placebo (87 patienter). Studien visade också att antalet anfall per 
månad minskade med minst hälften hos 25 procent av patienterna som behandlades med Fintepla och 
hos 10 procent av dem som fick placebo. 
Vilka är riskerna med Fintepla? 
Hos patienter med Lennox-Gastauts syndrom är de vanligaste biverkningarna som orsakas av Fintepla 
(kan förekomma hos fler än 1 av 10 användare) nedsatt aptit, trötthet, somnolens (sömnighet), 
kräkningar och diarré. 
Hos patienter med Dravets syndrom är de vanligaste biverkningarna som orsakas av Fintepla nedsatt 
aptit, diarré, feber, trötthet, övre luftvägsinfektion (infektion i näsa och hals), letargi (brist på energi), 
somnolens och bronkit (infektion i bröstet). 
En fullständig förteckning över biverkningar som rapporterats för Fintepla finns i bipacksedeln. 
Fintepla får inte tas av patienter som har hjärt- eller lungproblem som kallas hjärtklaffsjukdom eller 
pulmonell hypertoni. Det får inte heller ges till patienter som har använt läkemedel som kallas 
monoaminoxidashämmare (MAO-hämmare), inklusive antidepressiva MAO-hämmare, under de två 
veckor som föregår behandlingen. 
En fullständig förteckning över restriktioner finns i bipacksedeln. 
Varför är Fintepla godkänt i EU? 
Dravets syndrom och Lennox-Gastauts syndrom är sällsynta sjukdomar med begränsade 
behandlingsalternativ. Fintepla som tillägg till andra epilepsiläkemedel har visats minska 
anfallsfrekvensen hos barn och unga vuxna med dessa sjukdomar. Biverkningarna anses vara 
hanterbara med de riskförebyggande åtgärder som beskrivs nedan. 
Fintepla (fenfluramin)  
EMA/951006/2022 
Sida 2/3 
 
 
 
Europeiska läkemedelsmyndigheten (EMA) fann därför att fördelarna med Fintepla är större än riskerna 
och att Fintepla kan godkännas för försäljning i EU. 
Vad görs för att garantera säker och effektiv användning av Fintepla? 
Allvarliga fall av hjärt- och lungproblem (hjärtklaffsjukdom och pulmonell arteriell hypertoni) har 
rapporterats vid högre doser av läkemedlet, som tidigare använts för att behandla fetma hos vuxna. 
Även om dessa effekter inte har rapporterats vid de lägre doser som getts till patienter med Dravets 
syndrom eller Lennox-Gastauts syndrom har flera åtgärder införts för att minimera denna risk: 
• 
• 
• 
Företaget som marknadsför Fintepla kommer att se till att ett system införs för att kontrollera 
tillgången till läkemedlet och förhindra felanvändning. Läkare som förväntas förskriva detta 
läkemedel kommer att få utbildningsmaterial med information om övervakning av patienternas 
hjärtfunktion och minimering av felanvändning av läkemedlet. 
Företaget som marknadsför Fintepla kommer också att förse läkare med utbildningsmaterial att ge 
till patienterna för att informera dem om behovet av hjärtövervakning och om hur man upptäcker 
och hanterar hjärt- och lungproblem om de skulle uppstå. 
Företaget kommer att inrätta ett register för att samla in data om Finteplas långsiktiga säkerhet 
och bedöma om åtgärderna för att minimera risken för allvarliga biverkningar har fungerat. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Fintepla har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Fintepla kontinuerligt. 
Biverkningar som har rapporterats för Fintepla utvärderas noggrant och nödvändiga åtgärder vidtas för 
att skydda patienterna. 
Mer information om Fintepla 
Den 18 december 2020 beviljades Fintepla ett godkännande för försäljning som gäller i hela EU. 
Mer information om Fintepla finns på EMA:s webbplats: 
ema.europa.eu/medicines/human/EPAR/fintepla. 
Denna sammanfattning uppdaterades senast 01-2023. 
Fintepla (fenfluramin)  
EMA/951006/2022 
Sida 3/3 
 
 
 
