BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Selincro 18 mg filmdragerade tabletter. 
2. 
KVALITATIV OCH KVANTITATIV SAMMANSÄTTNING 
Varje filmdragerad tablett innehåller 18,06 mg nalmefen (som hydrokloriddihydrat). 
Hjälpämne med känd effekt 
Varje filmdragerad tablett innehåller 60,68 mg laktos. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Filmdragerad tablett (tablett). 
Vit, oval, bikonvex 6,0 x 8,75 mm filmdragerad tablett märkt med ”S” på ena sidan. 
4. 
KLINISKA UPPGIFTER 
4.1  Terapeutiska indikationer 
Selincro har indikationen reduktion av alkoholkonsumtion hos vuxna patienter med alkoholberoende 
med en hög risknivå (DRL, drinking risk level) [se avsnitt 5.1] utan fysiska abstinenssymtom och som 
inte kräver omedelbar avgiftning. 
Selincro ska endast förskrivas tillsammans med psykosocialt stöd med fokus på följsamhet till 
behandlingen och minskad alkoholkonsumtion (se avsnitt 4.2). 
Behandling med Selincro ska endast påbörjas hos patienter som fortsätter att ha ett högt DRL två 
veckor efter initial bedömning. 
4.2  Dosering och administreringssätt 
Dosering 
Vid första besöket ska patientens kliniska status, alkoholberoende och grad av alkoholkonsumtion 
(baserad på patientens rapportering) utvärderas. Därefter ska patienten bli ombedd att dokumentera sin 
alkoholkonsumtion under ungefär två veckor. 
Vid nästa besök kan behandling med Selincro påbörjas hos de patienter som under dessa två veckor 
hade ett fortsatt högt DRL (se avsnitt 5.1), tillsammans med psykosocial intervention med fokus på 
följsamhet till behandlingen och minskad alkoholkonsumtion.  
Selincro ska tas vid behov: varje dag som patienten upplever en risk för att dricka alkohol ska en 
tablett tas helst 1–2 timmar före den förväntade tidpunkten för alkoholkonsumtion. Om patienten har 
börjat dricka alkohol utan att ta Selincro ska patienten ta en tablett så snart som möjligt.  
Den maximala dosen av Selincro är en tablett om dagen. Selincro kan tas med eller utan föda 
(se avsnitt 5.2). 
I de pivotala studierna observerades den största förbättringen inom de första 4 veckorna. Patientens 
svar på behandlingen och behovet av fortsatt behandling bör utvärderas regelbundet (t.ex. månadsvis), 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
se avsnitt 5.1. Läkaren bör fortsätta att utvärdera patientens förbättring när det gäller minskad 
alkoholkonsumtion, övergripande funktion, följsamhet till behandlingen och eventuella biverkningar. 
Kliniska data för användning av Selincro under randomiserade kontrollerade förhållanden finns 
tillgängliga för en period om 6-12 månader. Försiktighet rekommenderas om Selincro förskrivs under 
längre tid än 1 år. 
Särskilda doseringsgrupper 
Äldre (≥65 år) 
Inga dosjusteringar rekommenderas för denna patientgrupp (se avsnitt 4.4 och 5.2). 
Nedsatt njurfunktion 
Inga dosjusteringar rekommenderas för patienter med lindrigt eller måttligt nedsatt njurfunktion 
(se avsnitt 4.4 och 5.2).  
Nedsatt leverfunktion 
Inga dosjusteringar rekommenderas för patienter med lindrigt eller måttligt nedsatt leverfunktion 
(se avsnitt 4.4 och 5.2). 
Pediatrisk population 
Säkerhet och effekt för Selincro hos barn och ungdomar <18 år har inte fastställts. Inga data finns 
tillgängliga (se avsnitt 5.1). 
Administreringssätt 
Selincro är avsett för oral användning. Den filmdragerade tabletten ska sväljas hel. Den filmdragerade 
tabletten ska inte delas eller krossas eftersom nalmefen kan orsaka hudsensibilisering vid direkt 
kontakt med huden (se avsnitt 5.3). 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
Patienter som tar opioidagonister (tex opioidanalgetika, opioider som ersättningsbehandling för 
opioidagonister (tex metadon) eller partiella agonister (tex buprenorfin)) (se avsnitt 4.4). 
Patienter som är eller som nyligen har varit opioidberoende.  
Patienter med akuta symtom på opioidabstinens. 
Patienter som misstänks ha använt opioider nyligen. 
Patienter med svårt nedsatt leverfunktion (Child-Pugh klassificering). 
Patienter med svårt nedsatt njurfunktion (eGFR <30 ml/min per 1,73 m2). 
Patienter som nyligen har drabbats av akut alkoholabstinens (inklusive hallucinationer, anfall och 
delirium tremens).  
4.4  Varningar och försiktighet 
Selincro är inte avsett för patienter som har omedelbar avhållsamhet som ett behandlingsmål. 
Reduktion av alkoholkonsumtion är ett intermediärt mål på väg mot avhållsamhet. 
3 
 
 
 
 
 
 
 
 
 
 
 
 
 
 
 
 
 
 
 
Administrering av opioider i en nödsituation och vid elektiv kirurgi 
I en nödsituation när opioider måste administreras till en patient som tar Selincro kan mängden av 
opioid som krävs för att uppnå önskad effekt vara större än vanligt. Patienten ska övervakas noggrant 
för symtom på andningsdepression som ett resultat av opioidadministreringen och för andra 
biverkningar. 
Om opioider krävs vid nödfall måste dosen alltid titreras individuellt. Noggrann observation är 
nödvändig om ovanligt stora doser krävs. 
Selincro ska tillfälligt sättas ut under en vecka innan den förväntade användningen av opioider, t.ex. 
om opioidanalgetika kan komma att användas under elektiv kirurgi. Förskrivaren bör informera 
patienter om vikten av att informera deras hälso- och vårdpersonal om det senaste intaget av Selincro, 
ifall användning av opioider blir nödvändig. 
Försiktighet bör iakttas vid användning av läkemedel som innehåller opioider (t.ex. hostmediciner och 
opioidanalgetika (se avsnitt 4.5)). 
Komorbiditet 
Psykiska sjukdomar 
Psykiska effekter rapporterades i kliniska studier (se avsnitt 4.8). Om patienter utvecklar psykiska 
symtom som inte är associerade med behandlingsstarten för Selincro och/eller som inte är övergående, 
bör förskrivaren överväga alternativa orsaker till symtomen och utvärdera behovet av fortsatt 
behandling med Selincro.  
Selincro har inte undersökts hos patienter med instabil psykisk sjukdom. Försiktighet bör iakttas om 
Selincro förskrivs till patienter med pågående psykisk komorbiditet såsom egentlig depression. 
Den ökade suicidrisken hos alkohol- och substansmissbrukare, med eller utan åtföljande depression, 
minskar inte genom intaget av nalmefen 
Krampsjukdomar 
Det finns begränsad erfarenhet hos patienter med en tidigare anamnes av sjukdom med krampanfall, 
inklusive kramper i samband med alkoholabstinens.  
Försiktighet rekommenderas om behandling avseende reduktion av alkoholkonsumtion påbörjas hos 
sådana patienter. 
Nedsatt njur- eller leverfunktion 
Selincro metaboliseras i hög grad via levern och utsöndras huvudsakligen i urin. Därför bör 
försiktighet iakttas vid förskrivning av Selincro till patienter med lindrigt eller måttligt nedsatt lever- 
eller njurfunktion, till exempel genom mer frekvent monitorering. 
Försiktighet bör iakttas när Selincro förskrivs till patienter med förhöjda ALAT- eller ASAT-
värden (>3 x ULN), eftersom dessa patienter uteslöts från det kliniska utvecklingsprogrammet. 
Äldre patienter (≥65 år) 
Det finns begränsade kliniska data tillgängliga om användningen av Selincro hos patienter ≥65 år med 
alkoholberoende. Försiktighet bör iakttas vid förskrivning av Selincro till patienter ≥65 år (se avsnitt 
4.2 och 5.2).  
Övrigt 
Försiktighet rekommenderas om Selincro administreras samtidigt med en potent UGT2B7 hämmare 
(se avsnitt 4.5).  
4 
 
 
 
 
 
 
 
 
 
 
 
 
 
 
 
Laktos 
Patienter med något av följande sällsynta ärftliga tillstånd bör inte använda detta läkemedel: 
galaktosintolerans, total laktasbrist eller glukos-galaktosmalabsorption. 
4.5 
Interaktioner med andra läkemedel och övriga interaktioner 
Inga in vivo interaktionsstudier har utförts.  
Baserat på studier in vitro förväntas inga kliniskt relevanta interaktioner mellan nalmefen, eller dess 
metaboliter, och samtidigt administrerade läkemedel som metaboliseras via de vanligaste CYP450- 
och UGT-enzymerna eller membrantransportörerna. Samtidig administrering med läkemedel som är 
potenta hämmare av UGT2B7-enzymet (t.ex. diklofenak, fluconazol, medroxyprogesteronacetat, 
meklofenaminsyra) kan signifikant öka exponeringen av nalmefen. Detta är troligen inte ett problem 
vid sporadisk användning, men om långvarig samtidig behandling med en potent UGT2B7-hämmare 
påbörjas, kan en potentiell risk för en ökning i exponeringen av nalmefen inte uteslutas (se avsnitt 4.4). 
Omvänt, samtidig administrering av en UGT-inducerare (t.ex. dexametason, fenobarbital, rifampicin, 
omeprazol) kan potentiellt leda till subterapeutiska plasmanivåer av nalmefen.  
Om Selincro tas samtidigt med opioidagonister (t.ex. vissa typer av läkemedel mot hosta och 
förkylning, vissa läkemedel mot diarré samt opioidanalgetika) kan patienten eventuellt få utebliven 
effekt av opioidagonisten.  
Det föreligger ingen kliniskt relevant farmakokinetisk interaktion mellan nalmefen och alkohol. Det 
verkar förekomma en svag försämring av kognitiv och psykomotorisk funktion efter administrering av 
nalmefen. Effekten av att kombinera nalmefen och alkohol överskred dock inte den 
sammanlagda effekten när de respektive substanserna intas var för sig.  
Samtidigt intag av alkohol och Selincro förhindrar inte intoxikationen av alkohol. 
4.6  Fertilitet, graviditet och amning 
Graviditet 
Det finns inga eller begränsad mängd data (mindre än 300 graviditeter) från användning av nalmefen 
hos gravida kvinnor.  
Djurstudier har visat reproduktionstoxicitet (se avsnitt 5.3). 
Selincro rekommenderas inte under graviditet.  
Amning 
Tillgängliga farmakodynamiska/toxikologiska djurdata har visat att nalmefen/metaboliter utsöndras i 
mjölk (se avsnitt 5.3). Det är okänt om nalmefen utsöndras i bröstmjölk.  
En risk för det nyfödda barnet/spädbarnet kan inte uteslutas.  
Ett beslut måste tas om man ska avbryta amningen eller avbryta/avstå från behandling med Selincro 
efter att ha vägt nyttan med amning för barnet mot nyttan av behandling för kvinnan.  
Fertilitet 
I fertilitetsstudier hos råttor observerades inga effekter av nalmefen på parametrar för fertilitet, parning, 
dräktighet eller spermier. 
5 
 
 
 
 
 
 
 
 
 
 
 
 
 
 
 
 
 
 
 
4.7  Effekter på förmågan att framföra fordon och använda maskiner 
Biverkningar som uppmärksamhetsstörning, synnedsättning, onormal känsla, illamående, yrsel, 
somnolens, insomni och huvudvärk kan förekomma efter administrering av nalmefen (se avsnitt 4.8). 
Majoriteten av dessa reaktioner var lindriga eller måttliga och förknippades med behandlingsstarten 
och hade kort varaktighet. 
Följaktligen kan Selincro ha mindre till måttlig effekt på förmågan att framföra fordon och använda 
maskiner och patienter ska iaktta försiktighet, särskilt i början av behandling med Selincro. 
4.8  Biverkningar 
Sammanfattning av biverkningsprofilen 
Frekvensen av biverkningarna i tabell 1 beräknades baserat på tre randomiserade, dubbelblinda, 
placebokontrollerade studier av patienter med alkoholberoende.  
De vanligaste biverkningarna var illamående, yrsel, insomni och huvudvärk. Majoriteten av dessa 
reaktioner var lindriga eller måttliga och förknippades med behandlingsstarten och hade kort 
varaktighet. 
Förvirringstillstånd och, i sällsynta fall, hallucinationer och dissociation rapporterades i de kliniska 
studierna. Majoriteten av dessa reaktioner var lindriga eller måttliga och förknippades med 
behandlingsstarten och hade kort varaktighet (från några timmar till några dagar). De flesta av 
biverkningarna försvann under fortsatt behandling och återkom inte vid upprepad administrering. 
Dessa händelser var i allmänhet kortvariga och kunde innefatta alkoholpsykos, syndrom av 
alkoholabstinens eller komorbid psykisk sjukdom.  
Lista över biverkningar i tabellform 
Frekvenserna definieras som: mycket vanliga (≥1/10), vanliga (≥1/100, <1/10), mindre vanliga 
(≥1/1 000, <1/100), sällsynta (≥1/10 000, <1/1 000), mycket sällsynta (<1/10 000) eller ingen känd 
frekvens (kan inte beräknas från tillgängliga data). 
Tabell 1. Frekvenser av biverkningar 
Organsystem 
Metabolism och nutrition  
Psykiska störningar 
Frekvens 
Vanliga  
Mycket vanliga 
Vanliga 
Mindre vanliga  
Centrala och perifera 
nervsystemet 
Mycket vanliga 
Vanliga 
Biverkning 
Minskad aptit 
Insomni  
Sömnstörningar 
Förvirringstillstånd 
Rastlöshet 
Minskad libido (inklusive förlust 
av libido) 
Hallucinationer (inklusive 
hörselhallucinationer, taktila 
hallucinationer, synhallucinationer 
och somatiska hallucinationer) 
Dissociation  
Yrsel 
Huvudvärk 
Somnolens 
Tremor 
Uppmärksamhetsstörning 
Parestesier 
Hypestesi 
6 
 
 
 
 
 
 
 
 
 
 
Ögon 
Hjärtat 
Magtarmkanalen 
Hud och subkutan vävnad  
Muskuloskeletala systemet 
och bindväv 
Reproduktionsorgan och 
bröstkörtel 
Allmänna symtom och/eller 
symtom vid 
administreringsstället 
Vanliga 
Ingen känd frekvens 
Mycket vanliga 
Vanliga 
Synnedsättning (mestadels 
övergående) 
Takykardi 
Palpitationer 
Illamående 
Kräkningar 
Muntorrhet 
Diarré 
Vanliga 
Hyperhidros 
Ingen känd frekvens  Angioödem 
Urtikaria 
Klåda 
Utslag 
Erytem 
Muskelspasmer 
Vanliga 
Ingen känd frekvens  Myalgi 
Ingen känd frekvens 
Priapism 
Vanliga 
Utmattning 
Asteni 
Sjukdomskänsla 
Onormal känsla 
Viktminskning 
Undersökningar 
Vanliga 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.  
4.9  Överdosering 
I en studie av patienter som diagnostiserats med sjukligt spelberoende undersöktes nalmefendoser upp 
till 90 mg/dag i 16 veckor. I en studie av patienter med interstitiell cystit fick 20 patienter 108 mg 
nalmefen/dag under mer än 2 år. En singeldos på 450 mg nalmefen har rapporterats utan förändring av 
blodtryck, hjärtfrekvens, andningsfrekvens eller kroppstemperatur. 
Inget ovanligt mönster av biverkningar observerades i dessa fall men erfarenheten är begränsad. 
En överdos ska hanteras baserat på observationer och symtom. 
5. 
FARMAKOLOGISKA EGENSKAPER 
5.1   Farmakodynamiska egenskaper 
Farmakoterapeutisk grupp: Övriga läkemedel med verkan på nervsystemet, medel vid 
alkoholberoende, ATC-kod: N07BB05 
Verkningsmekanism 
Nalmefen är en opioidsystemmodulator med en tydlig μ-, δ- och κ-receptorprofil.  
- 
In vitro-studier har påvisat att nalmefen är en selektiv opioidreceptorligand med 
antagonistaktivitet på μ- och δ-receptorerna och partiell agonistaktivitet på κ-receptorn. 
In vivo-studier har påvisat att nalmefen minskar alkoholkonsumtionen, troligen genom att 
modulera kortikala och mesolimbiska funktioner. 
- 
7 
 
 
 
 
 
 
 
 
 
 
 
 
 
Data från de icke-kliniska studierna, de kliniska studierna och litteraturen uppvisar inte någon form av 
beroende- eller missbrukspotential med Selincro. 
Klinisk effekt och säkerhet 
Effekten av Selincro på reduktion av alkoholkonsumtion hos patienter med alkoholberoende (DSM-IV) 
utvärderades i två effektstudier. Patienter som tidigare har drabbats av delirium tremens, 
hallucinationer, kramper, signifikant psykiatrisk samsjuklighet eller signifikanta abnormaliteter av 
leverfunktionen, samt även de med signifikanta fysiska abstinenssymtom exkluderades vid screening 
och randomisering. Majoriteten (80 %) av de inkluderade patienterna hade ett högt eller mycket högt 
DRL (alkoholkonsumtion >60 g/dag för män och >40 g/dag för kvinnor enligt WHOs DRL-värden för 
alkoholkonsumtion) vid screening. Av dessa bibehöll 65 % ett högt eller mycket högt DRL mellan 
screening och randomisering.  
Båda studierna var randomiserade, dubbelblinda, placebokontrollerade med parallella grupper. Efter 6 
månaders behandling återrandomiserades de patienter som fick Selincro och fick antingen placebo 
eller Selincro under en nedtrappningsperiod på 1 månad. Effekten av Selincro utvärderades också i en 
randomiserad, dubbelblind, placebokontrollerad studie med parallella grupper på 1 år. Totalt 
omfattade studierna 1 941 patienter varav 1 144 behandlades med Selincro 18 mg med en vid 
behovsdosering. 
Vid det första besöket utvärderades patienternas kliniska status, sociala situation och 
alkoholkonsumtionsmönster (baserad på patientens rapportering). Vid besöket för randomisering som 
skedde 1 till 2 veckor senare utvärderades DRL på nytt. Behandling med Selincro initierades 
tillsammans med psykosocial intervention (BRENDA) med fokus på följsamhet till behandlingen samt 
reduktion av alkoholkonsumtion. Selincro förskrevs som vid behovsdosering, vilket resulterade i att 
patienter i genomsnitt tog Selincro under ungefär hälften av dagarna. 
Effekten av Selincro mättes med två samprimära endpoints: förändringen av antalet dagar per månad 
med hög alkoholkonsumtion (HDD, heavy drinking days) från baslinjen till månad 6 och förändringen 
av den totala dagliga alkoholkonsumtionen (TAC, total alcohol consumption) från baslinjen till 
månad 6. HDD definierades som en dag med en konsumtion på ≥60 g ren alkohol för män och ≥40 g 
för kvinnor.  
En signifikant minskning av antalet HDD och TAC observerades hos vissa patienter under perioden 
mellan det initiala besöket (screening) och randomisering p.g.a. icke-farmakologiska effekter.  
I studie 1 (n=579) och 2 (n=655) minskade 18 % respektive 33 % av den totala populationen sin 
alkoholkonsumtion betydligt under perioden mellan screening och randomisering. För de patienter 
som hade ett högt eller mycket högt DRL vid baslinjen upplevde 35 % av patienterna en förbättring 
p.g.a. icke-farmakologiska effekter under perioden mellan det första besöket (screening) och 
randomisering. Vid randomisering intog dessa patienter så liten mängd alkohol att det förelåg små 
möjligheter till ytterligare förbättring (golveffekt). De patienter som bibehöll ett högt eller mycket 
högt DRL vid randomisering definierades därför som målgruppspopulationen post-hoc. I denna post-
hoc population var behandlingseffekten större än i den totala populationen.  
Den kliniska effekten och den kliniska betydelsen av Selincro analyserades hos patienter med ett högt 
eller mycket högt DRL vid screening och randomisering. Vid baslinjen hade patienterna i genomsnitt 
23 HDD/månad (11 % av patienterna hade färre än 14 HDD/månad) och intog 106 g/dag. Majoriteten 
av patienterna hade ett svagt (55 % hade värdet 0-13) eller intermediärt (26 % hade värdet 14-21) 
alkoholberoende enligt skalan för alkoholberoende.  
Post-hoc effektivitetsanalys för patienter som bibehöll ett högt eller mycket högt DRL vid 
randomisering 
I studie 1 var andelen patienter som avslutade studien i förtid högre i Selincro-gruppen än i 
placebogruppen (50 % respektive 32 %). Antalet HDD var 23 dagar/månad vid baslinjen i Selincro-
8 
 
 
 
 
 
 
 
 
 
 
gruppen (n=171) och 23 dagar/månad vid baslinjen i placebogruppen (n=167). För de patienter som 
fortsatte studien och bidrog med effektivitetsdata vid månad 6 var antalet HDD 9 dagar/månad i 
Selincro-gruppen (n=85) och 14 dagar/månad i placebogruppen (n=114). TAC-värdet var 102 g/dag 
vid baslinjen i Selincro-gruppen (n=171) och 99 g/dag vid baslinjen i placebogruppen (n=167). För de 
patienter som fortsatte studien och bidrog med effektivitetsdata vid månad 6 var TAC-värdet 40 g/dag 
i Selincro-gruppen (n=85) och 57 g/dag i placebogruppen (n=114).  
I studie 2 var andelen patienter som avslutade studien i förtid högre i Selincro-gruppen än i 
placebogruppen (30 % respektive 28 %). Antalet HDD var 23 dagar/månad vid baslinjen i Selincro-
gruppen (n=148) och 22 dagar/månad vid baslinjen i placebogruppen (n=155). För de patienter som 
fortsatte studien och bidrog med effektivitetsdata vid månad 6 var antalet HDD 10 dagar/månad i 
Selincro-gruppen (n=103) och 12 dagar/månad i placebogruppen (n=111). TAC-värdet var 113 g/dag 
vid baslinjen i Selincro-gruppen (n=148) och 108 g/dag vid baslinjen i placebogruppen (n=155). För 
de patienter som fortsatte studien och bidrog med effektivitetsdata vid månad 6 var TAC-värdet 
44 g/dag i Selincro-gruppen (n=103) och 52 g/dag i placebogruppen (n=111).  
Responder-analys av poolade data från de två studierna redovisas i Tabell 2. 
Tabell 2. Resultat av Poolad Responder-Analys hos Patienter med ett Högt eller mycket Högt 
DRL vid screening och randomisering. 
Responsa 
Odds Ratio (95 % KI) 
Nalmefen 
Placebo 
p-värde 
TAC R70b 
0-4 HDDc 
a.  Analysen tolkar data för de patienter som avslutade studien i förtid som icke-responders 
b.  ≥70 % minskning av TAC från baslinjen vid månad 6 (period om 28 dagar)  
c.  0 till 4 HDD/månad vid månad 6 (period om 28 dagar) 
1,44 (0,97; 2,13) 
1,54 (1,02; 2,35) 
25,4 % 
22,3 % 
19,9 % 
16,8 % 
0,067 
0,040 
Begränsade data finns tillgängliga för nedtrappningsperioden på en månad. 
Studie på 1 år 
Denna studie omfattade totalt 665 patienter där 52 % av dessa patienter hade ett högt eller väldigt högt 
DRL vid baslinjen; av dessa fortsatte 52 % (vilket representerar 27 % av den totala populationen) att 
ha ett högt eller mycket högt DRL vid randomisering. I denna post-hoc målgruppspopulation avslutade 
fler patienter som fick nalmefen (45 %) jämfört med de som fick placebo (31 %). Antalet HDD var 
19 dagar/månad vid baslinjen i Selincro-gruppen (n=141) och 19 dagar/månad vid baslinjen i 
placebogruppen (n=42). För de patienter som fortsatte studien och bidrog med effektivitetsdata vid 
1 år var antalet HDD 5 dagar/månad i Selincro-gruppen (n=78) och 10 dagar/månad i placebogruppen 
(n=29). TAC-värdet var 100 g/dag vid baslinjen i Selincro-gruppen (n=141) och 101 g/dag vid 
baslinjen i placebogruppen (n=42). För de patienter som fortsatte studien och bidrog med 
effektivitetsdata vid 1 år var TAC-värdet 24 g/dag i Selincro-gruppen (n=78) och 47 g/dag i 
placebogruppen (n=29).  
Pediatrisk population 
Europeiska läkemedelsmyndigheten har beviljat undantag från kravet att skicka in studieresultat för 
Selincro för alla grupper av den pediatriska populationen för behandling av alkoholberoende (se 
avsnitt 4.2 för information om pediatrisk användning). 
5.2  Farmakokinetiska egenskaper 
Absorption 
Nalmefen absorberas snabbt efter en enstaka oral administrering på 18,06 mg med en 
toppkoncentration (Cmax) på 16,5 ng/ml efter cirka 1,5 timme och en exponering (AUC) på 
131 ng*timme/ml. Den absoluta orala biotillgängligheten av nalmefen är 41 %. Administrering av 
fettrik föda ökar den totala exponeringen (AUC) med 30 % och toppkoncentrationen (Cmax) med 50 %. 
9 
 
 
 
 
 
 
 
 
 
 
 
 
 
 
 
Tiden till toppkoncentration (tmax) fördröjs med 30 min (tmax är 1,5 timme). Denna förändring är 
troligtvis inte kliniskt relevant. 
Distribution 
Den genomsnittliga proteinbundna fraktionen av nalmefen i plasma är cirka 30 %. Den uppskattade 
distributionsvolymen (Vd /F) är cirka 3 200 l. Ockupansdata som erhölls från en PET-undersökning 
efter enstaka och upprepad daglig dosering av 18,06 mg nalmefen visade 94 % till 100 % ockupans av 
receptorerna inom 3 timmar efter dosering, vilket antyder att nalmefen enkelt korsar blod-
hjärnbarriären. 
Metabolism 
Efter oral administrering genomgår nalmefen en omfattande och snabb metabolism till den 
huvudsakliga metaboliten nalmefen-3-O-glukuronid där UGT2B7-enzymet primärt ansvarar för 
omvandlingen medan UGT1A3- och UGT1A8-enzymen bidrar i lägre grad. En liten andel av 
nalmefen omvandlas till nalmefen-3-O-sulfat genom sulfatering och till nornalmefen av CYP3A4/5. 
Nornalmefen omvandlas därefter till nornalmefen-3-O-glukuronid och nornalmefen-3-O-sulfat. 
Metaboliterna anses inte bidra med någon signifikant farmakologisk effekt på opioidreceptorerna hos 
människor, förutom nalmefen-3-O-sulfat som har en verkan som är jämförbar med nalmefen. 
Nalmefen-3-O-sulfat förekommer emellertid vid koncentrationer lägre än 10 % av koncentrationen av 
nalmefen och det anses därför som mycket osannolikt att metaboliten i hög grad bidrar till den 
farmakologiska effekten av nalmefen. 
Eliminering 
Metabolism genom glukuronidkonjugering är den primära elimineringsmekanismen för nalmefen där 
utsöndring via njurarna är den huvudsakliga elimineringsvägen för nalmefen och dess metaboliter. 54 % 
av den totala dosen utsöndras i urin som nalmefen-3-O-glukuronid, medan nalmefen och dess andra 
metaboliter förekommer i urin vid mängder som är lägre än 3 % vardera. Den orala elimineringen av 
nalmefen (CL/F) uppskattades till 169 l/timme och den terminala halveringstiden uppskattades till 
12,5 timmar. Data från distribution, metabolism och utsöndring tyder på att nalmefen har en hög 
hepatisk extraktionsgrad. 
Linjäritet/icke-linjäritet 
Nalmefen uppvisar en dosberoende linjär farmakokinetisk profil i dosintervallet 18,06 mg till 
72,24 mg med en ökning av Cmax på 4,4 gånger och en ökning av AUC0-tau på 4,3 gånger (vid eller nära 
steady-state). 
Nalmefen uppvisar inga betydande farmakokinetiska skillnader mellan kön, åldersgrupper eller 
folkgrupper. Kroppsstorlek verkar emellertid påverka elimineringen av nalmefen i mindre grad 
(elimineringen ökar med ökad kroppsstorlek) men det är troligen inte kliniskt relevant. 
Nedsatt njurfunktion 
Administrering av en oral singeldos på 18,06 mg nalmefen till patienter med lätt, måttligt eller 
allvarligt nedsatt njurfunktion, klassificerad med den uppskattade filtrationshastigheten i glomeruli 
(GFR), resulterade i en ökad exponering av nalmefen jämfört med friska personer. För patienter med 
lätt, måttligt eller allvarligt nedsatt njurfunktion var AUC för nalmefen 1,1-, 1,4- respektive 2,4-gånger 
högre. Dessutom var Cmax och elimineringshalveringstiden för nalmefen upp till 1,6-gånger högre i 
patienter med allvarligt nedsatt njurfunktion. Inga kliniskt relevanta förändringar sågs för tmax för 
någon av grupperna. För den inaktiva huvudmetaboliten nalmefen 3-O-glukuronid, var AUC och Cmax 
upp till 5,1- respektive 1,8-gånger högre i patienter med allvarligt nedsatt njurfunktion (se avsnitt 4.3 
och 4.4). 
10 
 
 
 
 
 
 
 
 
 
 
 
Nedsatt leverfunktion 
Administrering av en singeldos på 18,06 mg nalmefen till patienter med lindrigt eller måttligt nedsatt 
leverfunktion ökade exponeringen jämfört med friska personer. Hos patienter med lindrigt nedsatt 
leverfunktion ökade exponeringen 1,5 gånger och oral eliminering minskade med cirka 35 %. Hos 
patienter med måttligt nedsatt leverfunktion ökade exponeringen 2,9 gånger för AUC och 1,7 gånger 
för Cmax, medan oral eliminering minskade med cirka 60 %. Inga kliniskt relevanta förändringar 
observerades för tmax eller elimineringshalveringstiden för någon av grupperna.  
Farmakokinetiska data efter oral administrering av nalmefen till patienter med svårt nedsatt 
leverfunktion finns inte tillgängliga (se avsnitt 4.3 och 4.4). 
Äldre 
Ingen specifik studie med oral dosering har utförts för patienter >65 år. En studie med intravenös 
administrering påvisade att det inte fanns några relevanta förändringar av farmakokinetiken hos äldre 
personer jämfört med yngre vuxna personer (se avsnitt 4.2 och 4.4). 
5.3  Prekliniska säkerhetsuppgifter 
Nalmefen visade sig ha potential för hudsensibilisering i lymfomtest på mus efter topikal applicering. 
Djurstudier visade inga direkta skadliga effekter avseende fertilitet, dräktighet, 
embryo-/fosterutveckling, födande eller postnatal utveckling. 
I en embryo-fetal utvecklingstoxicitetsstudie som utförts på kaniner, sågs effekter på fostren såsom 
reducerad födelsevikt och försenad benbildning, men inga allvarliga abnormaliteter. AUC vid no 
observed adverse effect level (NOAEL) för dessa effekter var lägre än den humana exponeringen vid 
rekommenderad klinisk dos.  
En ökning av dödfödda ungar och minskning i post-natal viabilitet hos ungarna observerades i pre-
postnatala toxicitetsstudier hos råttor. Denna effekt ansågs vara en indirekt effekt relaterad till toxicitet 
hos mödrarna. 
Studier av råttor har visat utsöndring av nalmefen eller dess metaboliter i mjölk. 
Gängse studier avseende säkerhetsfarmakologi, allmäntoxicitet, gentoxicitet eller karcinogenicitet 
visade inte några särskilda risker för människa. 
6. 
FARMACEUTISKA UPPGIFTER 
6.1  Förteckning över hjälpämnen 
Tablettkärna 
Mikrokristallin cellulosa 
Laktos, vattenfri 
Krospovidon, typ A 
Magnesiumstearat 
Filmdragering 
Hypromellos 
Makrogol 400 
Titandioxid (E171) 
11 
 
 
 
 
 
 
 
 
 
 
 
 
 
 
 
 
 
6.2 
Inkompatibiliteter 
Ej relevant 
6.3  Hållbarhet 
3 år 
6.4  Särskilda förvaringsanvisningar 
Detta läkemedel kräver inga särskilda förvaringsanvisningar. 
6.5  Förpackningstyp och innehåll  
Blister: Genomskinliga PVC/PVdC-förpackningar av aluminium i kartonger 
Förpackningsstorlekar på 7, 14, 28, 42, 49 och 98 filmdragerade tabletter 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
H. Lundbeck A/S 
Ottiliavej 9 
DK-2500 Valby 
Danmark 
8. 
NUMMER PÅ GODKÄNNANDE FÖR FÖRSÄLJNING  
EU/1/12/815/001 7 tabletter 
EU/1/12/815/002 14 tabletter 
EU/1/12/815/003 28 tabletter 
EU/1/12/815/004 42 tabletter 
EU/1/12/815/005 98 tabletter 
EU/1/12/815/006 49 tabletter 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 25 februari 2013 
Datum för den senaste förnyelsen: 10 november 2017 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare som ansvarar för frisläppande av tillverkningssats 
H. Lundbeck A/S 
Ottiliavej 9 
DK-2500 Valby 
Danmark 
Elaiapharm 
2881, Route des Crêtes 
Z.I. Les Bouillides 
Sophia Antipolis 
06560 Valbonne 
Frankrike 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.  
En uppdaterad riskhanteringsplan ska lämnas in  
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
14 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG FÖR BLISTER  
1. 
LÄKEMEDLETS NAMN 
Selincro 18 mg filmdragerade tabletter  
nalmefen 
2. 
DEKLARATION AV AKTIV(A) SUBSTANS(ER) 
Varje filmdragerad tablett innehåller 18,06 mg nalmefen (som hydrokloriddihydrat). 
3. 
FÖRTECKNING ÖVER HJÄLPÄMNEN 
Innehåller laktos. Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
7 filmdragerade tabletter 
14 filmdragerade tabletter 
28 filmdragerade tabletter 
42 filmdragerade tabletter 
49 filmdragerade tabletter 
98 filmdragerade tabletter 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
H. Lundbeck A/S 
Ottiliavej 9 
DK-2500 Valby 
Danmark 
12.  NUMMER PÅ GODKÄNNANDE FÖR FÖRSÄLJNING  
EU/1/12/815/001 7 tabletter 
EU/1/12/815/002 14 tabletter 
EU/1/12/815/003 28 tabletter 
EU/1/12/815/004 42 tabletter 
EU/1/12/815/005 98 tabletter 
EU/1/12/815/006 49 tabletter 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Selincro 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR 
MÄNSKLIGT ÖGA 
PC:  
SN: 
NN:  
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER 
BLISTER 
1. 
LÄKEMEDLETS NAMN 
Selincro 18 mg tablett  
nalmefen 
2. 
INNEHAVARE AV GODKÄNNANDE FÖR FÖRSÄLJNING 
H. Lundbeck A/S 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
19 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Selincro 18 mg filmdragerade tabletter 
nalmefen 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
- 
Spara denna information, du kan behöva läsa den igen.  
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
1. 
2. 
3. 
4. 
5. 
6. 
Vad Selincro är och vad det används för  
Vad du behöver veta innan du tar Selincro 
Hur du tar Selincro 
Eventuella biverkningar  
Hur Selincro ska förvaras 
Förpackningens innehåll och övriga upplysningar 
1. 
Vad Selincro är och vad det används för 
Selincro innehåller den aktiva substansen nalmefen. 
Selincro används för minskning av alkoholkonsumtion hos vuxna patienter med alkoholberoende som 
fortfarande har en hög nivå av alkoholkonsumtion två veckor efter det första mötet med sin läkare. 
Alkoholberoende uppstår när en person har ett fysiskt eller psykiskt beroende av att inta alkohol. 
En hög alkoholkonsumtion definieras som att dricka mer än 60 g/dag av ren alkohol för män och mer 
än 40 g/dag för kvinnor. Som exempel innehåller en flaska vin (750 ml; 12 % alkoholvolym) ca 70 g 
alkohol och en flaska öl (330 ml; 5 % alkoholvolym) innehåller ca 13 g alkohol.  
Din läkare har förskrivit Selincro eftersom du inte lyckades med att minska din alkoholkonsumtion på 
egen hand. Din läkare kommer att ge dig rådgivning för att hjälpa dig att fullfölja din behandling och 
därmed minska din alkoholkonsumtion. 
Selincro verkar genom att påverka processer i hjärnan som styr ditt begär till att fortsätta dricka.  
En hög alkoholkonsumtion förknippas med en ökad hälsorisk och sociala problem. Selincro kan hjälpa 
dig att minska den mängd alkohol du dricker och att hålla din alkoholkonsumtion på en lägre nivå. 
2. 
Vad du behöver veta innan du tar Selincro 
Ta inte Selincro 
- 
om du är allergisk mot nalmefen eller något annat innehållsämne i detta läkemedel (anges i 
avsnitt 6) 
21 
 
 
 
 
 
 
 
 
 
 
 
 
 
 
 
 
 
 
 
 
- 
- 
- 
- 
- 
om du tar läkemedel som innehåller opioider, t.ex. metadon eller buprenorfin eller 
smärtstillande (såsom morfin, oxykodon eller andra opioider) 
om du är eller nyligen har varit beroende av opioider. Du kan uppleva akuta abstinensbesvär 
(såsom illamående, kräkningar, skakningar, svettningar och ångest) från opioider 
om du upplever eller misstänker att du upplever abstinensbesvär från opioider  
om din lever- eller njurfunktion är nedsatt 
om du upplever eller nyligen har upplevt symtom på alkoholabstinens (såsom syn-, hörsel- eller 
känselhallucinationer, krampanfall och skakningar) 
Varningar och försiktighet  
Tala med läkare eller apotekspersonal innan du tar Selincro. Informera din läkare om eventuella 
ytterligare sjukdomar du har, t.ex. depression, kramper, lever- eller njursjukdomar.  
Om du och din läkare har beslutat att ditt omedelbara mål är avhållsamhet (att inte dricka alkohol alls) 
ska du inte ta Selincro, eftersom Selincro används för att minska alkoholkonsumtionen. 
Om du behöver akut medicinsk vård, berätta för din läkare att du tar Selincro. Din behandling med 
Selincro kan påverka din läkares val av akut medicinsk vård. 
Om du ska genomgå ett kirurgiskt ingrepp ska du kontakta din läkare minst en vecka innan ingreppet. 
Det kan bli nödvändigt att du tillfälligt slutar ta Selincro. 
Om du känner dig frånvarande, ser eller hör saker som inte finns och detta återkommer under längre 
tid än några dagar, ska du sluta ta Selincro och tala med din läkare. 
Den ökade självmordsrisken hos alkohol- och substansmissbrukare, med eller utan åtföljande 
depression, minskar inte genom intaget av nalmefen. 
Om du är 65 år eller äldre, prata med din läkare eller apotekspersonal innan du tar Selincro. 
Barn och ungdomar 
Selincro ska inte användas av barn eller ungdomar under 18 år, eftersom Selincro inte har testats för 
denna åldersgrupp. 
Andra läkemedel och Selincro 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Försiktighet bör iakttas vid användning av läkemedel som diklofenak (antiinflammatoriskt 
läkemedel som behandlar t.ex. muskelvärk), fluconazol (antibiotika som behandlar sjukdomar 
orsakade av vissa typer av svamp), omeprazol (läkemedel som stoppar produktionen av syra i magen) 
eller rifampicin (antibiotika som behandlar sjukdomar orsakade av vissa typer av bakterier), 
tillsammans med Selincro. 
Om du tar läkemedel som innehåller opioider kommer effekterna av dessa läkemedel att minska, eller 
helt utebli, om du tar dem tillsammans med Selincro. Dessa läkemedel omfattar vissa typer av 
läkemedel mot hosta och förkylning, vissa läkemedel mot diarré och starka smärtstillande läkemedel. 
Selincro med mat och alkohol 
Selincro förhindrar inte de berusande effekterna av alkohol. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel.  
22 
 
 
 
 
 
 
 
 
 
 
 
 
 
 
 
 
 
Det är inte känt om Selincro är säkert att använda under graviditet och amning. 
Selincro rekommenderas inte om du är gravid. 
Om du ammar bör du och din läkare besluta om du ska avsluta amningen eller avsluta behandlingen 
med Selincro och då väga in nyttan med att amma barnet mot nyttan av din behandling. 
Körförmåga och användning av maskiner 
Biverkningar som uppmärksamhetsstörning, synnedsättning, onormal känsla, illamående, yrsel, 
sömnighet, sömnlöshet och huvudvärk kan förekomma i början av behandling med Selincro. 
Majoriteten av dessa reaktioner var lindriga eller måttliga och uppträdde i början av behandlingen och 
varade från några timmar till några dagar. Dessa biverkningar kan påverka din förmåga när du kör 
fordon eller gör något som kräver att du är uppmärksam, inklusive användning av maskiner.  
Selincro innehåller laktos 
Om du inte tål vissa sockerarter, bör du kontakta din läkare innan du tar detta läkemedel. 
3. 
Hur du tar Selincro 
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker.  
Hur mycket du ska ta 
- 
- 
Den rekommenderade dosen är en tablett de dagar då du tror att det finns en risk att du kommer 
att dricka alkohol.  
Den maximala dosen är en tablett om dagen. 
Hur och när du ska ta läkemedlet 
- 
- 
- 
- 
- 
- 
Selincro ska intas oralt. 
Du ska ta tabletten 1–2 timmar innan du börjar dricka alkohol. 
Svälj tabletten hel, krossa eller dela den inte eftersom Selincro kan orsaka hudsensibilisering vid 
direkt kontakt med huden. 
Du kan ta Selincro med eller utan mat.  
Du kan förvänta dig att kunna minska din alkoholkonsumtion inom den första månaden efter att 
du har börjat behandlingen med Selincro. 
Din läkare kommer regelbundet att utvärdera behandlingen med dig, t.ex. månadsvis efter att du 
har börjat med Selincro, hur ofta beror på dina framsteg. Ni kommer tillsammans att bestämma 
hur ni ska fortsätta.  
Om du har tagit för stor mängd av Selincro 
Om du tror att du har tagit för många tabletter av Selincro, kontakta läkare eller apotekspersonal eller 
uppsök omedelbart akutmottagningen på närmaste sjukhus. 
Om du har glömt att ta Selincro 
Om du har börjat dricka alkohol utan att ha tagit Selincro, ta en tablett så snart som möjligt. 
23 
 
 
 
 
 
 
 
 
 
 
 
 
 
 
 
 
 
 
 
Om du slutar att ta Selincro 
Du kan vara mindre känslig för effekterna av läkemedel som innehåller opioider under några dagar när 
du har avslutat behandlingen med Selincro. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte 
få dem. 
Ett fåtal fall med biverkningar som syn-, hörsel eller känselhallucinationer eller en känsla av att vara 
frånvarande har rapporterats. Frekvensen av dessa biverkningar kan dock inte beräknas från 
tillgängliga data.  
Biverkningarna som rapporterades med Selincro var huvudsakligen lindriga eller måttliga, inträffade i 
början av behandlingen och varade från några timmar till några dagar.  
Om du fortsätter behandlingen med Selincro eller börjar igen efter ett avbrott i behandlingen kommer 
du troligen inte att få några biverkningar.  
I vissa fall kan det vara svårt att skilja mellan biverkningar och de symtom du kan känna när du 
minskar din alkoholkonsumtion. 
Följande biverkningar har rapporterats med Selincro: 
Mycket vanliga (kan förekomma hos fler än 1 av 10 personer) 
- 
- 
- 
- 
illamående 
yrsel 
sömnlöshet 
huvudvärk 
Vanliga (kan förekomma hos upp till 1 av 10 personer) 
- 
- 
- 
aptitlöshet 
sömnsvårigheter, förvirring, rastlöshet, minskad sexuell drift 
dåsighet, ryckningar i kroppen, försämrad uppmärksamhet, konstig känsla i huden som 
domningar och stickningar, minskad känslighet för beröring 
rusande hjärta, en känsla av en snabb, kraftig, eller oregelbunden puls 
kräkningar, muntorrhet, diarré 
överdriven svettning 
muskelspasmer 
utmattning, svaghet, obehag eller oro, olustig känsla 
viktminskning 
- 
- 
- 
- 
- 
- 
Mindre vanliga (kan förekomma hos upp till 1 av 100 personer) 
- 
- 
syn-, hörsel- eller känselhallucinationer 
frånvarande känsla 
Andra biverkningar (kan inte beräknas från tillgängliga data) 
- 
- 
- 
- 
- 
- 
- 
- 
synnedsättning (mestadels övergående) 
svullnad i ansikte, läppar, tunga eller svalg 
nässelutslag 
klåda 
utslag 
hudrodnad 
muskelsmärta 
långvarig erektion (priapism) 
24 
 
 
 
 
 
 
 
 
 
 
 
 
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Selincro ska förvaras 
- 
- 
- 
- 
- 
Förvaras utom syn- och räckhåll för barn. 
Används före utgångsdatum som anges på blisterförpackningen och kartongen efter EXP. 
Utgångsdatumet är den sista dagen i angiven månad. 
Detta läkemedel kräver inga särskilda förvaringsanvisningar. 
Använd inte detta läkemedel om du upptäcker något fel på tabletterna, t.ex. om tabletterna är 
kantstötta eller trasiga. 
Läkemedel ska inte kastas i avloppet eller bland hushållsavfall. Fråga apotekspersonalen hur 
man gör med läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Varje filmdragerad tablett innehåller 18,06 milligram nalmefen (som hydrokloriddihydrat). 
Övriga innehållsämnen är: 
Tablettkärna: mikrokristallin cellulosa, vattenfri laktos, krospovidon (typ A) och 
magnesiumstearat. 
Filmdrageringen består av: hypromellos, makrogol 400 och titandioxid (E171). 
Läkemedlets utseende och förpackningsstorlekar 
Selincro är en vit, oval, bikonvex, 6,0 x 8,75 mm filmdragerad tablett. 
Tabletten är märkt med ”S” på ena sidan. 
Selincro finns tillgängligt i förpackningar med 7, 14, 28, 42, 49 eller 98 tabletter i blisterkartor.  
Eventuellt kommer inte alla förpackningsstorlekar att marknadsföras. 
Innehavare av godkännande för försäljning  
H. Lundbeck A/S 
Ottiliavej 9 
DK-2500 Valby 
Danmark 
Tillverkare 
H. Lundbeck A/S 
Ottiliavej 9 
DK-2500 Valby 
Danmark 
Elaiapharm 
2881, Route des Crêtes 
Z.I. Les Bouillides 
Sophia Antipolis 
06560 Valbonne 
Frankrike 
25 
 
 
 
 
 
 
 
 
 
 
 
 
 
 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien 
Lundbeck S.A./N.V. 
Tél/Tel: +32 2 535 7979 
Lietuva 
H. Lundbeck A/S (Danija) 
Tel: + 45 36301311 
България 
Lundbeck Export A/S Representative Office 
Teл.: +359 2 962 4696 
Luxembourg/Luxemburg 
Lundbeck S.A. 
Tél/Tel: +32 2 535 7979 
Česká republika 
Lundbeck Česká republika s.r.o. 
Tel: +420 225 275 600 
Danmark 
Lundbeck Pharma A/S 
Tel: + 45 4371 4270 
Deutschland 
Lundbeck GmbH 
Tel: +49 40 23649 0 
Eesti 
Lundbeck Eesti AS 
Tel: + 372 605 9350 
Ελλάδα 
Lundbeck Hellas S.A. 
Τηλ: + 30 210 610 5036 
España 
Lundbeck España S.A. 
Tel: +34 93 494 9620 
France 
Lundbeck SAS 
Tél: + 33 1 79 41 29 00 
Hrvatska 
Lundbeck Croatia d.o.o. 
Tel: + 385 1 644 8264 
Ireland 
Lundbeck (Ireland) Limited 
Tel: +353 1 468 9800 
Ísland 
Vistor hf. 
Sími: +354 535 7000 
Italia 
Lundbeck Italia S.p.A. 
Tel: +39 02 677 4171 
Magyarország 
Lundbeck Hungária Kft. 
Tel.: +36 1 436 9980 
Malta 
Charles de Giorgio Ltd 
Tel: +356 25600500 
Nederland 
Lundbeck B.V. 
Tel: +31 20 697 1901 
Norge 
H. Lundbeck AS 
Tlf: + 47 91 300 800 
Österreich 
Lundbeck Austria GmbH 
Tel: +43 1 253 621 6033 
Polska 
Lundbeck Poland Sp. z o. o. 
Tel.: + 48 22 626 93 00 
Portugal 
Lundbeck Portugal Lda 
Tel: +351 21 00 45 900 
România 
Lundbeck Romania SRL 
Tel: +40 21319 88 26 
Slovenija 
Lundbeck Pharma d.o.o. 
Tel.: +386 2 229 4500 
Slovenská republika 
Lundbeck Slovensko s.r.o. 
Tel: +421 2 5341 42 18 
Suomi/Finland 
Oy H. Lundbeck Ab 
Puh/Tel: + 358 2 276 5000 
26 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Κύπρος 
Lundbeck Hellas A.E 
Τηλ.: + 357 22490305 
Latvija (Dānija) 
H. Lundbeck A/S 
Tel: + 45 36301311 
Sverige 
H. Lundbeck AB 
Tel: +46 40 699 82 00 
United Kingdom (Northern Ireland) 
Lundbeck (Ireland) Limited 
Tel: +353 1 468 9800 
Övriga informationskällor 
Ytterligare information om detta läkemedel finns på Europeiska läkemedelsmyndighetens (EMAs) 
hemsida http://www.ema.europa.eu  
Denna bipacksedel ändrades senast  
27 
 
 
  
 
 
 
 
