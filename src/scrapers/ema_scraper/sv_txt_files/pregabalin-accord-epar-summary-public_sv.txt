EMA/344103/2017 
EMEA/H/C/004024 
Sammanfattning av EPAR för allmänheten 
Pregabalin Accord 
pregabalin 
Detta är en sammanfattning av det offentliga europeiska utredningsprotokollet (EPAR) för Pregabalin 
Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Pregabalin Accord ska 
användas. 
Praktisk information om hur Pregabalin Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Pregabalin Accord och vad används det för? 
Pregabalin Accord används för att behandla vuxna med följande tillstånd: 
•  Neuropatisk smärta (smärta som beror på nervskada), däribland perifer neuropatisk smärta, till 
exempel sådan smärta som drabbar diabetespatienter eller patienter som har haft herpes zoster 
(bältros), samt vid central neuropatisk smärta, till exempel sådan smärta som drabbar patienter 
som har fått en skada på ryggmärgen. 
•  Epilepsi, där det används som tillägg till annan epilepsibehandling av patienter med partiella anfall 
(epileptiska anfall som startar i en specifik del av hjärnan). 
•  Generaliserat ångestsyndrom (ständig ångest eller oro som är obefogad). 
Pregabalin Accord innehåller den aktiva substansen pregabalin. 
Pregabalin Accord är ett generiskt läkemedel, vilket innebär att det innehåller samma aktiva substans 
och verkar på samma sätt som ett referensläkemedel som redan är godkänt i EU. Referensläkemedlet 
är Lyrica. Mer information om generiska läkemedel finns i dokumentet med frågor och svar här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur används Pregabalin Accord? 
Pregabalin Accord finns som kapslar (25, 50, 75, 100, 150, 200, 225 och 300 mg) och är receptbelagt. 
Den rekommenderade startdosen är 150 mg dagligen, fördelat på två eller tre doser. Efter en vecka 
kan dosen ökas till 300 mg per dag. Dosen kan ökas ytterligare tills den effektivaste dosen uppnåtts. 
Den maximala dosen är 600 mg per dag. När man avbryter behandlingen med Pregabalin Accord ska 
dosen sänkas gradvis under minst en vecka. Patienter med njurproblem kan behöva ta lägre doser. 
Hur verkar Pregabalin Accord? 
Den aktiva substansen i Pregabalin Accord, pregabalin, liknar kroppens egen signalsubstans 
gammaaminosmörsyra (GABA), men har biologiska effekter som är mycket annorlunda. 
Signalsubstanser är kemiska ämnen som gör att nervcellerna kan kommunicera med varandra. Exakt 
hur pregabalin verkar är inte helt klarlagt, men man tror det påverkar det sätt på vilket kalcium 
kommer in i nervcellerna. Det minskar aktiviteten i en del av hjärnans och ryggmärgens nervceller, 
och hämmar på så sätt frisättningen av andra signalsubstanser som bidrar till epilepsi och ångest. 
Hur har Pregabalin Accords effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Lyrica och behöver inte utföras på nytt med Pregabalin Accord.  
Liksom för alla läkemedel lade företaget fram studier om kvaliteten på Pregabalin Accord. Företaget 
genomförde också studier som visar att det är bioekvivalent med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen. De förväntas därför ha 
samma effekt. 
Vilka är fördelarna och riskerna med Pregabalin Accord? 
Eftersom Pregabalin Accord är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför godkänns Pregabalin Accord? 
Kommittén för humanläkemedel (CHMP) fann att det styrkts att Pregabalin Accord i enlighet med EU:s 
krav har likvärdig kvalitet och är bioekvivalent med Lyrica. CHMP fann därför att nyttan är större än de 
konstaterade riskerna, liksom för Lyrica. Kommittén rekommenderade att Pregabalin Accord skulle 
godkännas för användning i EU. 
Vad görs för att garantera säker och effektiv användning av Pregabalin 
Accord? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Pregabalin Accord har tagits med i produktresumén och 
bipacksedeln. 
Mer information om Pregabalin Accord 
Den 28 augusti 2015 beviljade Europeiska kommissionen ett godkännande för försäljning av Pregabalin 
Accord som gäller i hela EU. 
Pregabalin Accord 
EMA/344103/2017 
Sida 2/3 
 
 
 
EPAR för Pregabalin Accord finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Pregabalin Accord 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2017. 
Pregabalin Accord 
EMA/344103/2017 
Sida 3/3 
 
 
 
