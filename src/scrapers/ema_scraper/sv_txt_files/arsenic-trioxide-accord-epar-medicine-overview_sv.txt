EMA/520484/2019 
EMEA/H/C/005175 
Arsenic trioxide Accord (arseniktrioxid) 
Sammanfattning av Arsenic trioxide Accord och varför det är godkänt inom 
EU 
Vad är Arsenic trioxide Accord och vad används det för? 
Arsenic trioxide Accord används för att behandla vuxna (18 år eller äldre) med akut promyelocytisk 
leukemi (APL), en sällsynt typ av leukemi (cancer i de vita blodkropparna). APL orsakas av en genetisk 
”translokation” (som innebär att två kromosomer byter gener med varandra). Translokationen 
påverkar de vita blodkropparnas tillväxt och detta leder till att de saknar förmåga att använda A-
vitaminsyra. Patienter med APL behandlas i regel med retinoider (substanser som härrör från 
vitamin A). 
Arsenic trioxide Accord ges till följande grupper: 
• 
• 
Patienter med nydiagnostiserad APL med låg eller medelhög risk, där det ges i kombination med 
läkemedlet all-trans-retinoidsyra. 
Patienter med APL vars sjukdom inte har svarat på tidigare behandling med en retinoid och 
cancerläkemedel eller när sjukdomen kommit tillbaka efter denna typ av behandling. 
Arsenic trioxide Accord innehåller den aktiva substansen arseniktrioxid och är ett generiskt läkemedel, 
vilket innebär att det innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Trisenox. Mer information om 
generiska läkemedel finns i dokumentet med frågor och svar här. 
Hur används Arsenic trioxide Accord? 
Arsenic trioxide Accord är receptbelagt och behandlingen ska övervakas av en läkare med erfarenhet 
av att behandla patienter med akut leukemi. Arsenic trioxide Accord ges som en infusion (dropp) i en 
ven. Infusionen ska pågå i en till två timmar, men kan behöva ges längre om patienten får vissa 
biverkningar. 
Den rekommenderade dosen av Arsenic trioxide Accord beror på patientens vikt. Behandlingen är 
uppdelad i två faser: induktionsfas och konsolideringsfas. 
Under induktionsfasen ges Arsenic trioxide Accord varje dag tills det finns tecken på att behandlingen 
fungerar (när benmärgen inte innehåller några leukemiceller). Om detta inte är fallet på dag 50 (för 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
tidigare behandlade patienter) eller på dag 60 (för nydiagnostiserade patienter) bör behandlingen 
avbrytas. 
Under konsolideringsfasen ges Arsenic trioxide Accord fem dagar varje vecka, men hur långt uppehåll 
som görs mellan omgångarna och hur länge läkemedlet ges beror på om patienterna har fått tidigare 
behandling. 
För att få mer information om hur du använder Arsenic trioxide Accord, läs bipacksedeln eller tala med 
läkare eller apotekspersonal. 
Hur verkar Arsenic trioxide Accord? 
Den aktiva substansen i läkemedlet, arseniktrioxid, har använts i läkemedel i många år, bland annat 
för att behandla leukemi. Det är inte helt klarlagt hur den verkar vid denna sjukdom. Den antas 
förhindra den bildning av DNA som krävs för leukemicellernas tillväxt. 
Hur har Arsenic trioxide Accords effekt undersökts? 
Studier om fördelar och risker med den aktiva substansen vid godkända användningar har redan 
genomförts för referensläkemedlet, Trisenox, och behöver inte upprepas för Arsenic trioxide Accord. 
Liksom för alla läkemedel lade företaget fram studier om kvaliteten på Arsenic trioxide Accord. Inga 
bioekvivalensstudier behövde göras för att undersöka om Arsenic trioxide Accord tas upp på liknande 
sätt och ger samma nivå av den aktiva substansen i blodet som referensläkemedlet, detta eftersom 
Arsenic trioxide Accord ges genom infusion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Arsenic trioxide Accord? 
Eftersom Arsenic trioxide Accord är ett generiskt läkemedel anses dess fördelar och risker vara 
desamma som för referensläkemedlet. 
Varför är Arsenic trioxide Accord godkänt i EU? 
Europeiska läkemedelsmyndigheten fann att det styrkts att Arsenic trioxide Accord i enlighet med EU:s 
krav är likvärdigt med Trisenox. Myndigheten fann därför att fördelarna med Arsenic trioxide Accord är 
större än de konstaterade riskerna, liksom för Trisenox, och att läkemedlet kan godkännas för 
försäljning i EU. 
Vad görs för att garantera säker och effektiv användning av Arsenic 
trioxide Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Arsenic trioxide Accord har tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Arsenic trioxide Accord 
kontinuerligt. Biverkningar som har rapporterats för Arsenic trioxide Accord utvärderas noggrant och 
nödvändiga åtgärder vidtas för att skydda patienter vidtas. 
Arsenic trioxide Accord (arseniktrioxid)  
EMA/520484/2019  
Sida 2/3 
 
 
 
Mer information om Arsenic trioxide Accord 
Mer information om Arsenic trioxide Accord finns på EMA:s webbplats:  
ema.europa.eu/medicines/human/EPAR/arsenic-trioxide-
accordema.europa.eu/medicines/human/EPAR/arsenic-trioxide-accord. Information om 
referensläkemedlet finns också på EMA:s webbplats. 
Arsenic trioxide Accord (arseniktrioxid)  
EMA/520484/2019  
Sida 3/3 
 
 
 
