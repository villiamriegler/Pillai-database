BILAGA I
PRODUKTRESUMÉ
1
1.
LÄKEMEDLETS NAMN
BESPONSA 1 mg pulver till koncentrat till infusionsvätska, lösning
2.
KVALITATIV OCH KVANTITATIV SAMMANSÄTTNING
Varje injektionsflaska innehåller 1 mg inotuzumab ozogamicin. 
Efter beredning (se avsnitt 6.6) innehåller 1 ml av lösningen 0,25 mg inotuzumab ozogamicin.
Inotuzumab ozogamicin är ett antikropp-läkemedelskonjugat (ADC) bestående av en rekombinant 
humaniserad monoklonal IgG4 kappa-antikropp (producerad i ovarieceller från kinesisk hamster 
genom rekombinant DNA-teknik), riktad mot CD22 och kovalent bunden till N-acetyl-gamma-
kalikeamicin -dimetylhydrazid. 
För fullständig förteckning över hjälpämnen, se avsnitt 6.1.
3.
LÄKEMEDELSFORM
Pulver till koncentrat till infusionsvätska, lösning (pulver till koncentrat).
Vit till benvit frystorkad kaka eller pulver.
4.
KLINISKA UPPGIFTER
4.1 Terapeutiska indikationer
BESPONSA är indicerat som monoterapi för behandling av vuxna med recidiverande eller refraktär 
CD22-positiv prekursor B-cells akut lymfatisk leukemi (ALL). Vuxna patienter med 
Philadelphiakromosom-positiv (Ph+) recidiverande eller refraktär prekursor B-cells ALL ska ha sviktat 
på tidigare behandling med minst en tyrosinkinashämmare (TKI). 
4.2 Dosering och administreringssätt
BESPONSA ska administreras under uppsikt av läkare med erfarenhet av cancerbehandling och i en 
miljö där det finns omedelbar tillgång till fullständig återupplivningsutrustning.
Då behandling med BESPONSA övervägs som behandling för recidiverande eller refraktär B-cells-
ALL krävs CD22-positivitet vid baslinjen på > 0 % innan behandling sätts in, enligt en validerad och 
känslig analys (se avsnitt 5.1).
Till patienter med cirkulerande lymfoblaster rekommenderas cytoreduktion före den första dosen med 
en kombination av hydroxyurea, steroider och/eller vinkristin tills antalet perifera blaster är 
≤ 10 000/mm3. 
Premedicinering med kortikosteroid, antipyretikum och antihistamin rekommenderas före 
administreringen (se avsnitt 4.4).
Till patienter med stor tumörbörda rekommenderas premedicinering för att sänka urinsyranivåerna 
samt hydrering innan behandlingen ges (se avsnitt 4.4).
Patienten ska övervakas under pågående infusion och i minst 1 timme efter avslutad infusion avseende 
symtom på infusionsrelaterade reaktioner (se avsnitt 4.4).
2
Dosering
BESPONSA ska administreras i 3- till 4-veckorscykler. 
Till patienter som får fortsatt behandling med transplantation av hematopoetiska stamceller (HSCT) 
rekommenderas 2 behandlingscykler. En tredje cykel kan övervägas till patienter som inte uppnår 
komplett remission (CR) eller komplett remission med inkomplett hematologisk återhämtning (CRi) 
och MRD-negativitet (minimal residual disease) efter 2 cykler (se avsnitt 4.4). Patienter som inte ska 
behandlas med HSCT kan få högst 6 cykler. Alla patienter som inte uppnått CR/CRi efter 3 cykler ska 
avbryta behandlingen.
Rekommenderade behandlingsregimer redovisas i tabell 1.
I den första cykeln är den rekommenderade totaldosen BESPONSA till alla patienter 1,8 mg/m2 per 
cykel, givet som 3 uppdelade doser dag 1 (0,8 mg/m2), 8 (0,5 mg/m2) och 15 (0,5 mg/m2). Cykel 1 
varar i 3 veckor men kan förlängas till 4 veckor om patienten uppnår CR eller CRi, och/eller för att ge 
återhämtning från toxicitet.
För efterföljande cykler är den rekommenderade totaldosen av BESPONSA 1,5 mg/m2 per cykel givet 
som 3 uppdelade doser dag 1 (0,5 mg/m2), 8 (0,5 mg/m2) och 15 (0,5 mg/m2) för patienter som uppnår 
CR/CRi eller 1,8 mg/m2 per cykel givet som 3 uppdelade doser dag 1 (0,8 mg/m2), 8 (0,5 mg/m2) och 
15 (0,5 mg/m2) för patienter som inte uppnår CR/CRi. Efterföljande cykler varar i 4 veckor. 
Tabell 1.  Doseringsregim för cykel 1 och efterföljande cykler beroende på behandlingssvar
Dag 1
Dag 8a
Dag 15 a
0,8
Doseringsregim för cykel 1
Alla patienter:
Dos (mg/m2)
0,5
21 dagarb
Cykelns varaktighet
Doseringsregim för efterföljande cykler beroende på behandlingssvar
Patient som uppnått CRc eller CRid:
Dos (mg/m2)
Cykelns varaktighet
Patient som inte uppnått CRc eller CRid:
Dos (mg/m2)
Cykelns varaktighet
Förkortningar: ANC=absolut neutrofiltal; CR=komplett remission; CRi=komplett remission med inkomplett 
hematologisk återhämtning.
a +/- 2 dagar (bibehåll minst 6 dagar mellan doserna).
b För patienter som uppnår CR/CRi, och/eller för att medge återhämtning från toxicitet, kan cykeln 
0,5
28 dagare
0,5
28 dagare
0,5
0,8
0,5
0,5
0,5
förlängas till högst 28 dagar (dvs. 7 dagars behandlingsfritt intervall med start dag 21).
c   CR definieras som < 5 % blaster i benmärgen och frånvaro av leukemiska blaster i perifert blod, fullständig 
återhämtning av perifera blodkroppar (trombocyter ≥ 100 × 109/l och ANC ≥ 1 × 109/l) samt utläkning av 
eventuell extramedullär sjukdom.
d CRi definieras som < 5 % blaster i benmärgen och frånvaro av leukemiska blaster i perifert blod, 
partiell återhämtning av perifera blodkroppar (trombocyter < 100 × 109/l och/eller 
ANC < 1 × 109/l) 
samt utläkning av eventuell extramedullär sjukdom.
e 7 dagar utan behandling med start dag 21.
Dosjusteringar
Dosen av BESPONSA kan behöva justeras på basis av den enskilde patientens säkerhet och 
tolerabilitet (se avsnitt 4.4). Vissa läkemedelsbiverkningar kan kräva behandlingsavbrott och/eller 
dosminskning, eller permanent utsättning av BESPONSA (se avsnitt 4.4 och 4.8). Om dosen sänks på 
grund av en biverkning av BESPONSA bör den inte höjas igen.
3
I tabell 2 och 3 redovisas rekommenderade dosjusteringar vid hematologiska respektive 
icke-hematologiska biverkningar. BESPONSA-doserna under en behandlingscykel (dvs. dag 8 
och/eller 15) behöver inte avbrytas på grund av neutropeni eller trombocytopeni, men doseringsavbrott 
under pågående cykel rekommenderas vid icke-hematologiska biverkningar. 
Tabell 2.  Dosjusteringar vid hematologiska biverkningar i början av behandlingscykeln 
(dag 1)
Hematologisk biverkning
Nivåer före BESPONSA-
behandlingen:
ANC var ≥ 1 × 109/l
Trombocytvärdet var 
≥ 50 × 109/la 
ANC var < 1 × 109/l och/eller 
trombocytvärdet var 
< 50 × 109/la
Biverkningar och dosjustering(ar)
Om ANC minskar ska nästa behandlingscykel inte påbörjas 
förrän ANC-värdet är ≥ 1 × 109/l.
Om trombocytvärdet minskar ska nästa behandlingscykel inte 
påbörjas förrän trombocytvärdet är ≥ 50 × 109/la.
Om ANC och/eller trombocytvärdet minskar ska nästa 
behandlingscykel inte påbörjas förrän minst ett av de följande 
inträffar:
- ANC och trombocytvärdet återgår minst till baslinjenivån 
före cykeln, eller
- ANC återgår till ≥ 1 × 109/l och trombocytvärdet 
till ≥ 50 × 109/la, eller
- Stabil eller förbättrad sjukdom (enligt den senaste 
benmärgsanalysen) och minskningen av ANC och 
trombocytvärde anses bero på den underliggande sjukdomen 
(anses inte vara orsakat av BESPONSA-relaterad toxicitet). 
Förkortning: ANC=absolut neutrofiltal.
a Trombocytvärdet som används för doseringsbeslut får inte vara påverkat av blodtransfusion.
Tabell 3.  Dosjusteringar vid icke-hematologiska biverkningar vid någon tidpunkt under 
behandlingen
Icke-hematologisk biverkning
VOD/SOS eller annan svår 
levertoxicitet 
Totalt bilirubin > 1,5 × ULN och 
ASAT/ALAT > 2,5 × ULN 
Infusionsrelaterad reaktion
Dosjustering(ar)
Sätt ut behandlingen permanent (se avsnitt 4.4).
Gör behandlingsuppehåll tills totalt bilirubin återgått till 
≤ 1,5 × ULN och ASAT/ALAT till ≤ 2,5 × ULN före varje dos 
såvida det inte beror på Gilberts sjukdom eller hemolys. Sätt ut 
behandlingen permanent om totalt bilirubin inte återgår till 
≤ 1,5 × ULN eller ASAT/ALAT inte återgår till ≤ 2,5 × ULN 
(se avsnitt 4.4).
Avbryt infusionen och inled lämplig medicinsk behandling. 
Beroende på den infusionsrelaterade reaktionens svårighetsgrad 
ska utsättning av infusionen eller administrering av steroider 
och antihistaminer övervägas. Vid allvarliga eller livshotande 
infusionsreaktioner ska behandlingen sättas ut permanent (se 
avsnitt 4.4).
Avbryt behandlingen tills återhämtning skett till grad 1 eller 
den nivå som förelåg före varje dos. 
Icke-hematologisk (BESPONSA-
relaterad) toxicitet av grad ≥ 2a
Förkortningar: ALAT=alaninaminotransferas; ASAT=aspartataminotransferas; ULN=övre normalvärdet; 
VOD/SOS=venös ocklusiv sjukdom/sinusoidalt obstruktionssyndrom.
a  Svårighetsgrad enligt National Cancer Institute Common Terminology Criteria for Adverse Events (NCI 
CTCAE) version 3.0.
Tabell 4 innehåller riktlinjer för dosjusteringar, indelade efter varaktigheten för doseringsavbrott på 
grund av toxicitet.
4
Tabell 4.  Dosjusteringar indelade efter varaktigheten för doseringsavbrott på grund av 
toxicitet
Varaktigheten för 
doseringsavbrott på grund av 
toxicitet
< 7 dagar (inom en cykel) 
≥ 7 dagar
≥ 14 dagar
> 28 dagar 
Särskilda populationer
Äldre
Dosjustering(ar)
Gör ett uppehåll innan nästa dos ges (alltid minst 6 dagar 
mellan doserna).
Hoppa över nästa dos i cykeln. 
När tillräcklig återhämtning skett minskas den totala dosen 
med 25 % i efterföljande cykel. Om ytterligare dosjustering 
krävs ska antalet doser i de efterföljande cyklerna minskas till 
2 per cykel. Om en 25-procentig minskning av den totala 
dosen följt av minskning till 2 doser per cykel inte kan 
tolereras ska behandlingen sättas ut permanent.
Överväg permanent utsättning av BESPONSA.
Ingen justering av startdosen krävs baserat på ålder (se avsnitt 5.2).
Nedsatt leverfunktion
Ingen justering av startdosen krävs till patienter med nedsatt leverfunktion, definierat som totalt 
bilirubin ≤ 1,5 × övre normalvärdet (ULN) och aspartataminotransferas (ASAT)/alaninaminotransferas
(ALAT) ≤ 2,5 × ULN (se avsnitt 5.2). Säkerhetsuppgifter om patienter med totalt bilirubin 
> 1,5 × ULN och ASAT/ALAT > 2,5 × ULN före administrering är begränsade. Avbryt behandlingen 
tills totalt bilirubin återgått till ≤ 1,5 × ULN och ASAT/ALAT till ≤ 2,5 × ULN före varje dos såvida 
det inte beror på Gilberts sjukdom eller hemolys. Sätt ut behandlingen permanent om totalt bilirubin 
inte återgår till ≤ 1,5 × ULN eller ASAT/ALAT inte återgår till ≤ 2,5 × ULN (se tabell 3 och 
avsnitt 4.4).
Nedsatt njurfunktion
Ingen justering av startdosen krävs till patienter med lindrigt, måttligt eller gravt nedsatt njurfunktion 
(kreatininclearance [CLcr] 60–89 ml/min, 30–59 ml/min respektive 15–29 ml/min) (se avsnitt 5.2). 
Säkerhet och effekt för BESPONSA har inte studerats hos patienter med terminal njursjukdom. 
Pediatrisk population
Säkerhet och effekt för BESPONSA för barn i åldern 0 till < 18 år har inte fastställts. Tillgänglig 
information finns i avsnitt 4.8, 5.1 och 5.2, men ingen doseringsrekommendation kan fastställas.
Administreringssätt
BESPONSA är avsett för intravenös användning. Infusionen måste administreras under 1 timme.
BESPONSA ska inte ges som en intravenös stöt- eller bolusdos. 
BESPONSA måste beredas och spädas före administreringen. Anvisningar om beredning och 
spädning av BESPONSA före administrering finns i avsnitt 6.6.
4.3 Kontraindikationer
- Överkänslighet mot den aktiva substansen eller mot något hjälpämne som anges i avsnitt 6.1.
5
-
-
Patienter som tidigare haft bekräftad allvarlig eller har pågående venös ocklusiv 
leversjukdom/sinusoidalt obstruktionssyndrom (VOD/SOS).
Patienter med allvarlig pågående leversjukdom (t.ex. cirros, nodulär regenerativ hyperplasi 
eller aktiv hepatit).
4.4 Varningar och försiktighet
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Levertoxicitet, inklusive VOD/SOS
Levertoxicitet, inkluderande allvarlig, livshotande och ibland dödlig VOD/SOS rapporterades hos 
patienter med recidiverande eller refraktär ALL som fick BESPONSA (se avsnitt 4.8). BESPONSA
ökade signifikant risken för VOD/SOS mer än standardkemoterapi i denna patientpopulation. Risken 
var störst hos patienter som sedan genomgick HSCT.
I följande undergrupper var den rapporterade frekvensen VOD/SOS efter HSCT ≥ 50 %:
-
-
-
patienter som fick konditioneringsbehandling inför HSCT bestående av 2 alkylerande ämnen
patienter ≥ 65 år
patienter med serumbilirubin ≥ ULN före HSCT.
Användning av HSCT-konditionerande behandlingar som innehåller två alkylerande ämnen ska
undvikas. En nytta-riskbedömning ska noga övervägas innan BESPONSA administreras till en patient 
i det fall framtida användning av HSCT-konditionerande regimer innehållande två alkylerande ämnen
sannolikt inte kan undvikas.
Hos patienter som har ett serumbilirubin på ≥ ULN före HSCT, ska HSCT efter behandling med
BESPONSA endast genomföras efter en noggrann nytta-riskbedömning. Om dessa patienter går vidare 
till HSCT ska tecken och symtom på VOD/SOS övervakas noggrant (se avsnitt 4.2).
Andra faktorer hos patienterna som verkar ha samband med ökad risk för VOD/SOS efter HSCT är 
tidigare HSCT, ålder ≥ 55 år, leversjukdom och/eller hepatit i anamnesen före behandling, sviktterapi i 
senare behandlingslinjer och fler behandlingscykler.
Värdera behandlingen noga innan BESPONSA administreras till patienter som tidigare genomgått 
HSCT. Inga patienter med recidiverande eller refraktär ALL som behandlades med BESPONSA i 
kliniska studier hade genomgått HSCT under de senaste 4 månaderna.
Patienter med leversjukdom i anamnesen ska utredas noga (t.ex. med ultraljud, test för virushepatit) 
före behandling med BESPONSA för att utesluta pågående allvarlig leversjukdom (se avsnitt 4.3). 
När det gäller patienter som går vidare med HSCT är den rekommenderade behandlingstiden med 
inotuzumab ozogamicin 2 cykler på grund av risken för VOD/SOS. En tredje cykel kan övervägas för 
patienter som inte uppnår CR eller Cri och MRD-negativitet efter 2 cykler (se avsnitt 4.2).
Symtom och tecken på VOD/SOS ska noggrant övervakas hos alla patienter, i synnerhet efter HSCT. 
Symtomen kan vara förhöjt totalt bilirubin, hepatomegali (som kan orsaka smärta), snabb viktökning, 
samt ascites. Om enbart totalt bilirubin kontrolleras upptäcks eventuellt inte alla patienter med risk för 
VOD/SOS. Levervärden, inklusive ALAT, ASAT, totalt bilirubin och alkaliskt fosfatas, ska alltid 
övervakas hos alla patienter före och efter varje dos BESPONSA. Om patienten har onormala 
levervärden och kliniska tecken och symtom på levertoxicitet ska patienten övervakas oftare. För 
patienter som ska genomgå HSCT ska leverprover tas oftare under den första månaden efter HSCT, 
därefter mindre ofta, i enlighet med gällande medicinsk praxis. Förhöjda levervärden kan innebära att 
behandlingen måste avbrytas, dosen minskas eller BESPONSA sättas ut permanent (se avsnitt 4.2).
6
Behandlingen ska sättas ut permanent om VOD/SOS utvecklas (se avsnitt 4.2). Om svår VOD/SOS 
utvecklas ska patienten behandlas i enlighet med gällande medicinsk praxis.
Myelosuppression/cytopeni
Hos patienter som behandlades med inotuzumab ozogamicin har neutropeni, trombocytopeni, anemi, 
leukopeni, febril neutropeni, lymfopeni och pancytopeni rapporterats, i några fall livshotande (se 
avsnitt 4.8).
Hos patienter som behandlades med inotuzumab ozogamicin rapporterades komplikationer relaterade 
till neutropeni och trombocytopeni (inkluderande infektioner respektive blödningar) hos vissa 
patienter (se avsnitt 4.8). 
Komplett blodstatus ska kontrolleras före varje dos BESPONSA och tecken och symtom på infektion
under behandlingen och efter HSCT (se avsnitt 5.1), blödning och andra följder av myelosuppression 
ska övervakas vid behov under behandlingen. Profylaktiska antiinfektiva medel och 
övervakningstester används som lämpligt under och efter behandling. 
Vid svår infektion, blödning och andra följder av myelosuppression, även svår neutropeni eller 
trombocytopeni, kan behandlingen behöva avbrytas eller sättas ut, eller dosen minskas (se avsnitt 4.2).
Infusionsrelaterade reaktioner
Infusionsrelaterade reaktioner har rapporterats hos patienter som behandlas med inotuzumab
ozogamicin (se avsnitt 4.8). 
Premedicinering med kortikosteroid, antipyretikum och antihistamin rekommenderas före 
administreringen (se avsnitt 4.2).
Patienten ska noga övervakas under infusionen och i minst 1 timme efter infusionens slut avseende 
eventuella infusionsrelaterade reaktioner, vilket inkluderar symtom som hypotoni, blodvallningar och 
andningsproblem. Om en infusionsrelaterad reaktion uppkommer ska infusionen avbrytas och lämplig 
medicinsk behandling sättas in. Beroende på den infusionsrelaterade reaktionens svårighetsgrad ska 
utsättning av infusionen eller administrering av steroider och antihistaminer övervägas (se avsnitt 4.2) 
Vid allvarliga eller livshotande infusionsreaktioner ska behandlingen sättas ut permanent (se 
avsnitt 4.2).
Tumörlyssyndrom (TLS)
Hos patienter som behandlas med inotuzumab ozogamicin har TLS, som kan vara livshotande eller 
dödligt, rapporterats (se avsnitt 4.8). 
Premedicinering för att minska urinsyranivåerna samt hydrering rekommenderas före behandling till 
patienter med stor tumörbörda (se avsnitt 4.2).
Patienten ska övervakas avseende tecken och symtom på TLS och behandlas i enlighet med gällande 
medicinsk praxis. 
Förlängt QT-intervall
Hos patienter som behandlas med inotuzumab ozogamicin har förlängt QT-intervall rapporterats (se 
avsnitt 4.8 och 5.2). 
BESPONSA ska administreras med försiktighet till patienter som tidigare haft, eller är predisponerade 
för, förlängt QT-intervall, patienter som tar läkemedel som förlänger QT-intervallet (se avsnitt 4.5) 
7
och patienter med elektrolytrubbningar. EKG ska tas och elektrolyter mätas före behandlingsstarten 
och kontrolleras med jämna mellanrum under behandlingen (se avsnitt 4.8 och 5.2).
Förhöjt amylas och lipas
Hos patienter som behandlas med inotuzumab ozogamicin har förhöjda amylas- och lipasvärden 
rapporterats (se avsnitt 4.8).
Patienten ska övervakas avseende ökningar av amylas- och lipasvärden. Eventuell hepatobiliär 
sjukdom ska utredas och behandlas i enlighet med gällande medicinsk praxis.
Immuniseringar
Säkerheten för immunisering med levande virala vacciner under eller efter behandling med 
BESPONSA har inte studerats. Vaccination med levande virala vacciner rekommenderas inte under
minst 2 veckor före start av BESPONSA-behandlingen, under behandling och till återhämtning av B-
lymfocyter efter den sista behandlingscykeln.
Hjälpämnen
Natrium-innehåll
Detta läkemedel innehåller mindre än 1 mmol (23 mg) natrium per 1 mg inotuzumab ozogamicin, 
d.v.s. är näst intill ”natriumfritt”.
Detta läkemedel kan beredas ytterligare för administrering med lösningar som innehåller natrium (se 
avsnitt 4.2 och 6.6) och det ska beaktas i förhållande till den totala mängden natrium från alla källor 
som ges till patienten.
4.5
Interaktioner med andra läkemedel och övriga interaktioner
Inga interaktionsstudier har utförts (se avsnitt 5.2). 
Baserat på in vitro-data är det inte sannolikt att samtidig administrering av inotuzumab ozogamicin
och hämmare eller inducerare av de läkemedelsmetaboliserande enzymerna cytokrom P450 (CYP) och 
uridin-difosfat-glukuronosyltransferas (UGT) skulle påverka exponeringen för N-acetyl-gamma-
kalicheamicin-dimetylhydrazid. Det är inte heller sannolikt att inotuzumab ozogamicin och N-acetyl-
gamma-kalicheamicin-dimetylhydrazid skulle påverka exponeringen av substrat för CYP-enzymer, 
eller att N-acetyl-gamma-kalicheamicin-dimetylhydrazid skulle påverka exponeringen av substrat för
UGT-enzymer eller viktigare läkemedelstransportörer.
Hos patienter som behandlas med inotuzumab ozogamicin har förlängt QT-intervall rapporterats (se 
avsnitt 4.4). Samtidig användning av inotuzumab ozogamicin och läkemedel som man vet förlänger 
QT-intervallet eller inducerar torsades de pointes ska därför övervägas noga. QT-intervallet ska 
övervakas om sådana läkemedel ges i kombination (se avsnitt 4.4, 4.8 och 5.2).
4.6
Fertilitet, graviditet och amning
Fertila kvinnor/preventivmedel till män och kvinnor
Fertila kvinnor ska undvika att bli gravida under tiden de behandlas med BESPONSA.
Kvinnor ska använda effektiva preventivmedel under behandlingen med BESPONSA och i minst 
8 månader efter den sista dosen. Män som har en kvinnlig fertil partner ska använda effektiva 
preventivmedel under behandlingen med BESPONSA och i minst 5 månader efter den sista dosen. 
8
Graviditet
Det finns inga data från användningen av inotuzumab ozogamicin hos gravida kvinnor. Baserat på 
prekliniska resultat kan inotuzumab ozogamicin orsaka embryofetala skador om det ges till en gravid 
kvinna. Data från djurstudier har visat reproduktionstoxikologiska effekter (se avsnitt 5.3).
BESPONSA får inte användas under graviditet om inte den möjliga nyttan för modern överväger de 
möjliga riskerna för fostret. Gravida kvinnor, eller patienter som blir gravida medan de får inotuzumab 
ozogamicin, eller behandlade manliga patienter som är partner till gravida kvinnor, måste informeras 
om de möjliga riskerna för fostret.
Amning
Det finns inga data om huruvida inotuzumab ozogamicin eller dess metaboliter utsöndras i bröstmjölk, 
dess effekter på barnet som ammas, eller dess effekter på mjölkproduktionen. Eftersom det finns en 
risk för biverkningar hos barn som ammas får kvinnor inte amma under behandling med BESPONSA 
och i minst 2 månader efter den sista dosen (se avsnitt 5.3).
Fertilitet
Baserat på prekliniska resultat kan fertiliteten hos män och kvinnor försämras av behandling med 
inotuzumab ozogamicin (se avsnitt 5.3). Det finns inga uppgifter vad gäller fertilitet hos patienter. 
Män och kvinnor måste söka rådgivning om fertilitetsbevarande åtgärder före behandlingen.
4.7 Effekter på förmågan att framföra fordon och använda maskiner
BESPONSA har måttlig effekt på förmågan att framföra fordon och använda maskiner. Patienterna
kan känna sig trötta under behandlingen med BESPONSA (se avsnitt 4.8). Försiktighet 
rekommenderas därför vid framförande av fordon eller användning av maskiner.
4.8 Biverkningar
Sammanfattning av säkerhetsprofilen
De vanligaste (≥ 20 %) biverkningarna var trombocytopeni (51 %), neutropeni (49 %), infektion 
(48 %), anemi (36 %), leukopeni (35 %), trötthet (35 %), blödning (33 %), feber (32 %), illamående 
(31 %), huvudvärk (28 %), febril neutropeni (26 %), förhöjda transaminaser (26 %), buksmärta 
(23 %), förhöjt gamma-glutamyltransferas (21 %) och hyperbilirubinemi (21 %). 
Hos patienter som fick BESPONSA var de vanligaste (≥ 2 %) allvarliga biverkningarna infektion 
(23 %), febril neutropeni (11 %), blödning (5 %), buksmärta (3 %), feber (3 %), VOD/SOS (2 %) och 
trötthet (2 %). 
Tabell över biverkningar 
I tabell 5 redovisas de biverkningar som rapporterats hos patienter med recidiverande eller refraktär 
ALL som behandlades med BESPONSA. 
Biverkningarna presenteras indelade efter organsystem och frekvenskategorier enligt följande: mycket 
vanliga ( 1/10), vanliga ( 1/100, < 1/10), mindre vanliga ( 1/1 000, < 1/100), sällsynta ( 1/10 000, 
< 1/1 000), mycket sällsynta (< 1/10 000), ingen känd frekvens (kan inte beräknas från tillgängliga 
data). Inom varje frekvensgrupp presenteras biverkningarna efter fallande allvarlighetsgrad. 
9
Tabell 5.  Biverkningar som rapporterats hos patienter med recidiverande eller refraktär pre-
B-cells-ALL som behandlats med BESPONSA
Mycket vanliga
Vanliga
Organsystem enligt 
MedDRA
Infektioner och infestationer
Blodet och lymfsystemet
Infektion (48 %)a (omfattar sepsis och 
bakteriemi [17 %],
svampinfektion [9 %],
infektion i nedre luftvägarna [12 %], 
infektion i övre luftvägarna [12 %], 
bakterieinfektion [1 %], virusinfektion [7 %], 
gastrointestinal infektion [4 %], hudinfektion 
[4 %])
Febril neutropeni (26 %)
Neutropeni (49 %)
Trombocytopeni (51 %)
Leukopeni (35 %)
Lymfopeni (18 %)
Anemi (36 %)
Immunsystemet
Metabolism och nutrition
Nedsatt aptit (12 %)
Centrala och perifera 
nervsystemet
Blodkärl
Magtarmkanalen
Lever och gallvägar
Allmänna symtom och/eller 
symtom vid 
administreringsstället
Undersökningar och 
provtagningar
Huvudvärk (28 %)
Blödning (33 %)c (omfattar blödning i 
centrala nervsystemet [1 %], blödning i övre 
magtarmkanalen [6 %], blödning i nedre 
magtarmkanalen [4 %], näsblödning [15 %])
Buksmärtor (23 %)
Kräkningar (15 %)
Diarré (17 %)
Illamående (31 %)
Stomatit (13 %)
Förstoppning (17 %)
Hyperbilirubinemi (21 %)
Förhöjda transaminaser (26 %)
Förhöjt GGT (21 %)
Feber (32 %)
Trötthet (35 %)
Frossa (11 %)
Förhöjt alkaliskt fosfatas (13 %)
Pancytopenib (2 %)
Överkänslighet (1 %)
Tumörlyssyndrom (2 %)
Hyperurikemi (4 %)
Ascites (4 %)
Uppsvälld buk (6 %)
VOD/SOS (3 % [pre-HSCT]d)
QT-förlängning enligt EKG (1 %)
Förhöjt amylas (5 %)
Förhöjt lipas (9 %)
Infusionsrelaterad reaktion (10 %)
Skador, förgiftningar och 
behandlingskomplikationer
Biverkningarna innefattade alla händelser, oavsett orsak, som inträffade under behandlingen med början under eller efter cykel 1 
dag 1 inom 42 dagar efter den sista dosen BESPONSA men före start av en ny cancerbehandling (inklusive HSCT).
Rekommenderade termer har hämtats från Medical Dictionary for Regulatory Activities (MedDRA) version 19.1.
Förkortningar: ALL=akut lymfatisk leukemi; VOD/SOS = venös ocklusiv leversjukdom/sinusoidalt obstruktionssyndrom; 
EKG=elektrokardiogram; GGT=gammaglutamyltransferas; HSCT=hematopoetisk stamcellstransplantation
a
Infektion omfattar även andra typer av infektioner (11 %). Obs! Patienterna kan ha > 1 typ av infektion.
b Pancytopeni omfattar följande rekommenderade termer: Benmärgssvikt, febril benmärgsaplasi samt pancytopeni.
c Blödning omfattar även andra typer av blödningar (17 %). Obs! Patienterna kan ha > 1 typ av blödning.
d VOD/SOS omfattar även en patient med VOD som debuterade dag 56, utan HSCT. VOD/SOS rapporterades också hos 
18 patienter efter påföljande HSCT.
10
Beskrivning av utvalda biverkningar 
Levertoxicitet, inklusive VOD/SOS
I den pivotala kliniska studien (N=164) rapporterades VOD/SOS hos 23 (14 %) patienter varav hos 5 
(3 %) patienter under studiebehandlingen eller under uppföljningen, utan någon HSCT. Bland de 
79 patienterna som fick fortsatt behandling med HSCT (av vilka 8 fick tillägg av sviktterapi efter 
behandlingen med BESPONSA innan man gick vidare med HSCT) rapporterades VOD/SOS hos
18 (23 %) patienter. I 5 av de 18 fall av VOD/SOS som inträffade efter HSCT avled patienten (se 
avsnitt 5.1).
VOD/SOS rapporterades i upp till 56 dagar efter den sista dosen inotuzumab ozogamicin, utan någon 
HSCT. Mediantiden från HSCT till VOD/SOS-debut var 15 dagar (intervall: 3–57 dagar). Av de 
5 patienter som fick VOD/SOS under behandling med inotuzumab ozogamicin men sedan inte 
genomgick HSCT hade 2 patienter redan genomgått HSCT före BESPONSA-behandlingen.
Bland de patienter som gick vidare till HSCT efter BESPONSA-behandlingen rapporterades 
VOD/SOS hos 5/11 (46 %) av de patienter som fick HSCT både före och efter BESPONSA och hos 
13/68 (19 %) av de patienter som endast fick HSCT efter BESPONSA-behandling.
Beträffande övriga riskfaktorer rapporterades VOD/SOS hos 6/11 (55 %) patienter som fick HSCT-
konditionerande behandling innehållande två alkylerande ämnen och 9/53 (17 %) patienter som fick 
HSCT-konditionerande behandling innehållande ett alkylerande ämne, 7/17 (41 %) patienter som var 
≥ 55 år och 11/62 (18 %) patienter som var < 55 år, samt 7/12 (58 %) patienter med ett 
serumbilirubinvärde ≥ ULN före HSCT och 11/67 (16 %) patienter med ett serumbilirubinvärde 
< ULN före HSCT.
I den pivotala studien (N=164) rapporterades hyperbilirubinemi och förhöjda transaminaser hos 35 
(21 %) respektive 43 (26 %) patienter. Hyperbilirubinemi grad ≥ 3 och förhöjda transaminaser 
rapporterades hos 9 (6 %) respektive 11 (7 %) patienter. Mediantiden till debut av hyperbilirubinemi 
och förhöjda transaminaser var 73 dagar respektive 29 dagar. 
För den kliniska hanteringen av levertoxicitet, inklusive VOD/SOS, se avsnitt 4.4.
Myelosuppression/cytopenier
I den pivotala studien (N=164) rapporterades trombocytopeni och neutropeni hos 83 (51 %) respektive 
81 (49 %) patienter. Trombocytopeni och neutropeni grad 3 rapporterades hos 23 (14 %) respektive 
33 (20 %) patienter. Trombocytopeni och neutropeni grad 4 rapporterades hos 46 (28 %) respektive 
45 (27 %) patienter. Febril neutropeni, som kan vara livshotande, rapporterades hos 43 (26 %) 
patienter. 
För den kliniska hanteringen av myelosuppression/cytopenier, se avsnitt 4.4.
Infektioner
I den pivotala studien (N=164) rapporterades infektioner, även allvarliga infektioner som i vissa fall 
var livshotande eller dödliga, hos 79 (48 %) patienter. Frekvenserna för specifika typer av infektioner 
var: sepsis och bakteriemi (17 %), infektion i nedre luftvägarna (12 %), infektion i övre luftvägarna 
(12 %), svampinfektion (9 %), virusinfektion (7 %), gastrointestinal infektion (4 %), hudinfektion 
(4 %) och bakterieinfektion (1 %). Infektioner med dödlig utgång, innefattande pneumoni, neutropen 
sepsis, sepsis, septisk chock samt Pseudomonas-sepsis, rapporterades hos 8 (5 %) patienter.
För den kliniska hanteringen av infektioner, se avsnitt 4.4.
11
Blödningar
I den pivotala kliniska studien (N=164) rapporterades blödningar, i de flesta fall lindriga, hos 
54 (33 %) patienter. Frekvenserna för specifika typer av blödningar var: näsblödning (15 %), blödning 
i övre magtarmkanalen (6 %), blödning i nedre magtarmkanalen (4 %) och blödning i centrala 
nervsystemet (CNS) (1 %). Blödningar av grad 3/4 rapporterades hos 8/164 (5 %) patienter. En 
blödningshändelse av grad 5 (intraabdominell blödning) rapporterades 
För den kliniska hanteringen av blödningshändelser, se avsnitt 4.4.
Infusionsrelaterade reaktioner 
I den pivotala studien (N=164) rapporterades infusionsrelaterade reaktioner hos 17 (10 %) patienter. 
Alla händelser var av svårighetsgrad ≤ 2. Infusionsrelaterade reaktioner inträffade vanligen i cykel 1
och kort efter att infusionen av inotuzumab ozogamicin avslutats. De gick tillbaka spontant eller efter 
medicinsk behandling. 
För den kliniska hanteringen av infusionsrelaterade reaktioner, se avsnitt 4.4.
Tumörlyssyndrom (TLS)
I den pivotala studien (N=164) rapporterades TLS, som kan vara livshotande eller dödligt, hos 4/164 
(2 %) patienter. TLS av grad 3/4 rapporterades hos 3 (2 %) patienter. TLS inträffade vanligen kort 
efter att infusionen av inotuzumab ozogamicin avslutats och gick tillbaka efter medicinsk behandling. 
För den kliniska hanteringen av TLS, se avsnitt 4.4.
Förlängt QT-intervall
I den pivotala studien (N=164) rapporterades maximalt förlängt QT-intervall korrigerat för 
hjärtfrekvens med Fridericia-formeln (QTcF) på ≥ 30 msek och ≥ 60 msek från baslinjen hos 30/162 
(19 %) respektive 4/162 (3 %) patienter. En ökning  i QTcF-intervall på > 450 msek observerades hos
26/162 (16 %) patienter. En ökning i QTcF-intervall på > 500 msek förekom inte hos någon patient. 
Förlängt QT-intervall av grad 2 rapporterades hos 2/164 (1 %) patienter. Inget förlängt QT-intervall av 
grad ≥ 3 eller torsades de pointes rapporterades.  
För periodisk övervakning med EKG och elektrolytnivåer, se avsnitt 4.4.
Förhöjt amylas och lipas
I den pivotala studien (N=164) rapporterades förhöjt amylas och lipas hos 8 (5 %) respektive 15 (9 %) 
patienter. Förhöjda amylas- och lipasvärden till grad ≥ 3 rapporterades hos 3 (2 %) respektive 7 (4 %) 
patienter.
För periodisk övervakning avseende förhöjda amylas- och lipasvärden, se avsnitt 4.4.
Immunogenicitet
I kliniska studier av inotuzumab ozogamicin hos vuxna patienter med recidiverande eller refraktär 
ALL testade 7/236 (3 %) av patienterna positivt för antikroppar mot inotuzumab ozogamicin (ADA, 
anti-drug antibody). Inga patienter testade positivt för neutraliserande ADA. Hos de patienter som 
testade positivt för ADA sågs ingen effekt på clearance av BESPONSA baserat på en 
populationsfarmakokinetisk analys. Antalet patienter som testade positivt för ADA var för litet för att 
någon utvärdering av ADA:s påverkan på läkemedlets effekt och säkerhet skulle kunna utföras.
I den kliniska studien ITCC-059 av inotuzumab ozogamicin hos pediatriska patienter med 
recidiverande eller refraktär ALL (N = 51) var förekomsten av ADA mot inotuzumab ozogamicin 0 %.
12
Pediatrisk population
BESPONSA har utvärderats hos 53 pediatriska patienter ≥ 1 och < 18 år med recidiverande eller 
refraktär CD22-positiv prekursor B-cells ALL i studien ITCC-059 (se avsnitt 5.1).
De vanligaste biverkningarna (> 30 %) i den pediatriska studien ITCC-059 var trombocytopeni 
(60 %), feber (52 %), anemi (48 %), kräkningar (48 %), neutropeni (44 %), infektion (44 %), blödning 
(40 %), febril neutropeni (32 %), illamående (32 %) och buksmärta (32 %) i fas 1-kohorten, och feber 
(46 %), trombocytopeni (43 %), anemi (43 %), kräkningar (43 %), neutropeni (36 %), leukopeni 
(36 %), illamående (32 %), infektion (32 %), förhöjda transaminaser (32 %) och blödning (32 %) i 
fas 2-kohorten.
I fas 1-kohorten fick 2/25 (8,0 %) patienter VOD (ingendera fick någon transplantation), respektive 
6/28 (21,4 %) patienter i fas 2-kohorten, med en frekvens av VOD efter HSCT på 5/18 (27,8 % [95 % 
KI: 9,69–53,48]). I fas 1-kohorten fick 8/25 (32 %) patienter en uppföljande HSCT, respektive 18/28 
(64 %) i fas 2-kohorten. Frekvensen av mortaliteten efter HSCT utan återfall var 2/8 (25 %) i 
fas 1-kohorten, respektive 5/18 (28 %) i fas 2-kohorten.
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
I kliniska studier av patienter med recidiverande eller refraktär ALL var de högsta singeldoser och 
multipla doser av inotuzumab ozogamicin som gavs 0,8 mg/m2 respektive 1,8 mg/m2, per cykel, givet 
som 3 uppdelade doser dag 1 (0,8 mg/m2), 8 (0,5 mg/m2), och 15 (0,5 mg/m2) (se avsnitt 4.2). 
Överdoser kan leda till biverkningar som stämmer överens med de reaktioner som observerats vid den 
rekommenderade terapeutiska dosen (se avsnitt 4.8).
Vid en överdos ska infusionen avbrytas tillfälligt och patienten övervakas avseende leverbiverkningar 
och hematologiska biverkningar (se avsnitt 4.2). Återinsättning av BESPONSA med lämplig 
terapeutisk dos ska övervägas när alla biverkningar har gått tillbaka.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Antineoplastiska och immunmodulerande medel, monoklonala antikroppar
och antikroppsläkemedelskonjugat, CD22 (Differentieringskluster 22) hämmare. ATC-kod: L01FB01.
Verkningsmekanism 
Inotuzumab ozogamicin är ett ADC som är sammansatt av en monoklonal antikropp riktad mot CD22, 
som är kovalent bunden till N-acetyl-gamma-kalicheamicin-dimetylhydrazid. Inotuzumab är ett 
humaniserat immunglobulin av klass G subtyp4 (IgG4) som specifikt känner igen humant CD22. Den 
lilla molekylen, N-acetyl-gamma-kalicheamicin, är en cytotoxisk produkt.
N-acetyl-gamma-kalicheamicin är kovalent bunden till antikroppen via en syraklyvbar bindning. Icke-
kliniska data tyder på att den cancerbekämpande verkan hos BESPONSA följer av bindningen av 
ADC till celler som uttrycker CD22, följt av internalisering av ADC-CD22-komplexet, och den 
intracellulära frisättningen av N-acetyl-gamma-kalicheamicin-dimetylhydrazid via hydrolytisk 
13
klyvning av bindningen. Aktivering av N-acetyl-gamma-kalicheamicin-dimetylhydrazid inducerar 
dubbelsträngsbrott i DNA, med efterföljande cellcykelarrest och apoptotisk celldöd.
Klinisk effekt och säkerhet
Patienter med recidiverande eller refraktär ALL som tidigare har fått 1 eller 2 behandlingsregimer för 
ALL – Studie 1
Säkerheten och effekten av BESPONSA hos patienter med recidiverande eller refraktär CD22-positiv 
ALL undersöktes i en öppen, internationell multicenterstudie i fas 3 (Studie 1). Patienterna 
randomiserades till att få BESPONSA (N=164 [164 fick behandling]) eller prövarens val av 
kemoterapi (N=162 [143 fick behandling]), närmare bestämt fludarabin plus cytarabin plus 
granulocytkolonistimulerande faktor (FLAG) (N=102 [93 fick behandling]), mitoxantron/cytarabin 
(MXN/Ara-C) (N=38 [33 fick behandling]), eller högdos-cytarabin (HIDAC) (N=22 [17 fick 
behandling]).
Lämpliga patienter var ≥ 18 år med Philadelphia-kromosomnegativ (Ph-) eller Ph+ recidiverande eller 
refraktär CD22-positiv pre-B-cells-ALL. 
CD22-uttrycket bedömdes med flödescytometri på benmärgsaspirat. Hos patienter med otillräckligt 
benmärgsaspirat analyserades ett perifert blodprov. Alternativt analyserades CD22-uttrycket med 
immunhistokemisk metod hos patienter med otillräckligt benmärgsaspirat och otillräcklig mängd 
cirkulerande blaster.
Vissa lokala tester som användes i den kliniska studien var mindre känsliga än centrallaboratoriets test. 
Därför får endast validerade tester med bevisat hög känslighet användas.
Alla patienter måste ha ≥ 5 % benmärgsblaster och tidigare ha fått en eller två behandlingsregimer 
med induktionskemoterapi för ALL. Patienter med Ph+ pre-B-cells-ALL måste ha haft 
behandlingssvikt på minst en andra eller tredje generationens TKI och standardkemoterapi. Tabell 1 
(se avsnitt 4.2) visar den doseringsregim som användes för att behandla patienterna. 
Co-primära effektmått var CR/CRi, bedömt av en blindad EAC (endpoint adjudication committee), 
och total överlevnad (OS). Sekundära effektmått var MRD-negativitet, remissionens varaktighet
(DoR), HSCT-frekvens samt progressionsfri överlevnad (PFS). 
Den primära analysen av CR/CRi och MRD-negativitet utfördes på de 218 först randomiserade 
patienterna och analysen av OS, PFS, DoR och HSCT-frekvens utfördes på samtliga 
326 randomiserade patienter. 
Bland de 326 randomiserade patienterna (ITT-population) hade 215 patienter (66 %) fått 1 tidigare 
behandling och 108 patienter (33 %) hade fått 2 tidigare behandlingar för ALL. Medianåldern var 
47 år (intervall: 18-79 år), 206 patienter (63 %) hade en första remission med en varaktighet på 
< 12 månader och 55 patienter (17 %) hade genomgått HSCT innan de fick BESPONSA eller 
prövarens val av kemoterapi. De 2 behandlingsgrupperna var generellt balanserade med hänsyn till 
baslinjedemografi och sjukdomskarakteristika. Totalt 276 patienter (85 %) hade Ph- ALL. Av de 
49 patienter (15 %) som hade Ph+ ALL var det 4 patienter som inte fått TKI tidigare, 28 patienter som 
fått 1 TKI tidigare och 17 patienter som fått 2 TKI tidigare. Dasatinib var den TKI som flest patienter 
(42 patienter) fått tidigare, följd av imatinib (24 patienter).
Baslinjekarakteristika var liknande för de första 218 patienterna som randomiserades.
Av de 326 patienterna (ITT-population) hade 253 patienter prover som var utvärderingsbara för CD22-
testning på både lokala laboratorier och centrallaboratoriet. Enligt de centrala och lokala 
laboratorietesterna hade 231/253 patienter (91,3 %) respektive 130/253 patienter (51,4 %) ≥ 70 % 
CD22-positiva leukemiblaster vid baslinjen. 
I tabell 6 visas effektresultaten i denna studie. 
14
Tabell 6.  Studie 1: Effektresultat hos patienter ≥ 18 år med recidiverande eller refraktär pre-
B-cells-ALL som tidigare fått 1 eller 2 behandlingar för ALL
CRa/CRib; n (%) [95 % CI]
CRa; n (%) [95 % CI]
CRib; n (%) [95 % CI]
MRD-negativitetc för patienter som 
uppnådde CR/CRi; frekvensd (%) 
[95 % CI]
Median OS, månader [95 % CI] 
Median PFSe, f; månader [95 % CI]
Median DoRg; månader [95 % CI]
BESPONSA
(N = 109)
88 (80,7 %)
[72,1 %–87,7 %]
HIDAC, FLAG, eller 
MXN/Ara-C (N = 109)
32 (29,4 %)
[21,0 %–38,8 %]
2-sidigt p-värde < 0,0001
39 (35,8 %)
[26,8 %–45,5 %]
19 (17,4 %)
[10,8 %–25,9 %]
2-sidigt p-värde = 0,0022
49 (45,0 %)
[35,4 %–54,8 %]
13 (11,9 %)
[6,5 %–19,5 %]
2-sidigt p-värde < 0,0001
69/88 (78,4 %)
[68,4 %–86,5 %]
9/32 (28,1 %)
[13,7 %–46,7 %]
2-sidigt p-värde < 0,0001
HIDAC, FLAG eller 
BESPONSA
MXN/Ara-C (N=162)
(N = 164)
6,2
7,7
[4,7 till 8,3]
[6,0 till 9,2]
Riskkvot [95 % CI] = 0,751 [0,588-0,959]
2-sidigt p-värde = 0,0210
1,7
5,0
[1,4–2,1]
[3,9–5,8]
Riskkvot [95 % CI] = 0,450 [0,348–0,581]
2-sidigt p-värde < 0,0001
3,7
[2,8 till 4,6]
Riskkvot [95 % CI] = 0,471 [0,366–0,606]
2-sidigt p-värde < 0,0001
0,0
[-,-]
Förkortningar: ALL= akut lymfatisk leukemi; ANC=absolut neutrofiltal; Ara-C=cytarabin; 
CI=konfidensintervall; CR=komplett remission; CRi=komplett remission med inkomplett hematologisk 
återhämtning; DoR = remissionens varaktighet; EAC=Endpoint Adjudication Committee; FLAG=fludarabin + 
cytarabin + granulocytkolonistimulerande faktor; HIDAC=högdos-cytarabin; HSCT=hematopoetisk 
stamcellstransplantation; ITT=intent-to-treat; MRD=minimal residual disease; MXN=mitoxantron; N/n=antal 
patienter; OS=total överlevnad; PFS=progressionsfri överlevnad.
a CR enligt EAC definierades som < 5 % blaster i benmärgen och frånvaro av leukemiska blaster i perifert 
blod, fullständig återhämtning av perifera blodkroppar (trombocyter ≥ 100 × 109/l och ANC ≥ 1 × 109/l) 
samt utläkning av eventuell extramedullär sjukdom.
b CRi enligt EAC definierades som < 5 % blaster i benmärgen och frånvaro av leukemiska blaster i perifert 
blod, partiell återhämtning av perifera blodkroppar (trombocyter < 100 × 109/l och/eller ANC < 1 × 109/l) 
samt utläkning av eventuell extramedullär.
c MRD-negativitet definierades genom flödescytometri som leukemiska celler utgörande < 1 × 10-4
(< 0,01 %) av kärnförsedda celler i benmärgen.
d Frekvensen definierades som antalet patienter som uppnådde MRD-negativitet delat med totalt antal 
patienter som uppnådde CR/CRi per EAC. 
e PFS definierades som tiden från randomiseringsdatum till första datum för följande händelser: död, 
progredierande sjukdom (inkluderar objektiv progression, återfall efter CR/CRi, behandlingsutsättning på 
grund av allmänt försämrat hälsotillstånd) och start av ny induktionsterapi eller HSCT efter behandling utan 
uppnådd CR/CRi.
f Enligt standarddefinitionen av PFS, definierad som tiden från randomiseringsdatum till första datum för 
följande händelser: död, progredierande sjukdom (inkluderar objektiv progression och återfall efter CR/CRi)
var HR 0,568 (2-sidigt p-värde=0,0002) och median-PFS var 5,6 månader respektive 3,7 månader i 
BESPONSA-armen och armen som fick prövarens val av kemoterapi.
g Remissionens varaktighet definierades som tiden sedan första respons med CRa eller CRib enligt prövarens 
bedömning, fram till datum för PFS-händelse eller censurering av data om ingen PFS-händelse 
dokumenterades. Analysen baserades på ITT-populationen där patienter utan remission fick varaktigheten 
noll och bedömdes som en händelse.
15
Bland de första 218 randomiserade patienterna uppnådde 64/88 (73 %) respektive 21/88 (24 %) av de 
patienter som svarade på behandling enligt EAC en CR/CRi i cykel 1 respektive 2 i BESPONSA-
armen. Inga fler patienter uppnådde CR/CRi efter cykel 3 i BESPONSA-armen.
Negativa resultat avseende CR/CRi och MRD för de första 218 randomiserade patienterna stämde 
överens med resultaten för samtliga 326 patienter.
Bland alla 326 randomiserade patienter var sannolikheten för överlevnad efter 24 månader 22,8 % i 
BESPONSA-armen och 10 % i armen som fick kemoterapi enligt prövarens val.
Totalt 79/164 patienter (48,2 %) i BESPONSA-armen och 36/162 patienter (22,2 %) i armen som fick 
prövarens val av kemoterapi fick även uppföljande HSCT. Dessa inkluderade 70 patienter i 
BESPONSA-armen respektive 18 patienter i armen med prövarens val av kemoterapi som gick direkt 
vidare till HSCT. Hos patienterna som gick direkt vidare till HSCT var mediantiden 4,8 veckor 
(intervall: 1–19 veckor) mellan den sista dosen inotuzumab ozogamicin och HSCT. OS-förbättringen 
för BESPONSA jämfört med prövarens val av kemoterapi-armen observerades hos patienter som 
genomgick HSCT. Trots att frekvensen av tidiga dödsfall efter HSCT (vid dag 100) var högre i 
BESPONSA-armen fanns belägg för en fördel för BESPONSA vad gäller långtidsöverlevnad. Hos 
patienterna som genomgick uppföljande HSCT var median-OS 11,9 månader (95 % CI: 9,2; 20,6) för 
BESPONSA jämfört med 19,8 månader (95 % CI: 14,6; 26,7) för prövarens val av kemoterapi.  Vid 
månad 24 var sannolikheten för överlevnad 38,0 % (95 % CI: 27,4; 48,5) jämfört med 35,5 % (95 % 
CI: 20,1; 51,3) för BESPONSA respektive prövarens val av kemoterapi. Vid månad 24 var dessutom 
sannolikheten för överlevnad 38,0 % (95 % CI: 27,4; 48,5) för patienter som genomgick en 
uppföljande HSCT jämfört med 8,0 % (95 % CI: 3,3; 15,3) för patienter som inte genomgick en 
uppföljande HSCT i BESPONSA-armen.
BESPONSA förbättrade OS jämfört med prövarens val av kemoterapi för alla stratifieringsfaktorer, 
inklusive varaktighet för första remission ≥ 12 månader, status för första sviktterapi och ålder vid 
randomisering < 55 år.  Det fanns också en trend för bättre OS med BESPONSA för patienter med 
andra prognosfaktorer (Ph-, ingen tidigare HSCT,  90 % CD22-positiva leukemiska blaster vid 
baslinjen, inga perifera blaster vid baslinjen samt hemoglobin vid baslinjen på ≥ 10 g/dl, baserat på 
explorativa analyser). Patienter med rearrangemang i MLL-genen (mixed lineage leukaemia), bland 
annat t(4;11), som generellt har lägre CD22-uttryck före behandlingen, fick sämre resultat för OS efter 
behandling med BESPONSA eller prövarens val av kemoterapi.
När det gäller patientrapporterade resultat var funktions- och symtompoäng bättre för BESPONSA än 
för prövarens val av kemoterapi. Patientrapporterade resultat uppmätta med hjälp av frågeformuläret 
European Organisation for Research and Treatment of Cancer Quality of Life Core Questionnaire 
(EORTC QLQ-C30) var signifikant högre för BESPONSA i beräknade genomsnittliga poäng efter 
baslinjen (BESPONSA respektive prövarens val av kemoterapi) för rollfunktion (64,7 respektive 53,4; 
låg förbättringsgrad), fysisk funktion (75,0 respektive 68,1; låg förbättringsgrad), social funktion (68,1 
respektive 59,8; medium förbättringsgrad) samt aptitlöshet (17,6 respektive 26,3; låg förbättringsgrad)
jämfört med prövarens val av kemoterapi. Det fanns en trend till förmån för BESPONSA, låg 
förbättringsgrad för beräknade genomsnittspoäng efter baslinjen (för BESPONSA respektive 
prövarens val) för globalt hälsostatus/livskvalitet (QoL) (62,1 respektive 57,8), kognitiv 
funktionsförmåga (85,3 respektive 82,5), dyspné (14,7 respektive 19,4), diarré (5,9 respektive 8,9), 
trötthet (35,0 respektive 39,4). Det fanns en trend till förmån för BESPONSA för beräknade 
genomsnittspoäng efter baslinjen från EuroQoL 5 Dimension (EQ-5D) frågeformuläret (BESPONSA 
respektive prövarens val av kemoterapi) för EQ-5D-indexet (0,80 respektive 0,76; minimalt 
betydelsefull skillnad för cancer = 0,06).
Patienter med recidiverande eller refraktär ALL som tidigare har fått 2 eller fler behandlingsregimer 
för ALL – Studie 2
Säkerheten och effekten av BESPONSA undersöktes i en öppen, enarmad multicenterstudie i fas 1/2 
(Studie 2). Lämpliga patienter var ≥ 18 år med recidiverande eller refraktär pre-B-cells-ALL.
16
Av de 93 patienter som screenades tilldelades 72 patienter studieläkemedlet och fick behandling med
BESPONSA. Medianåldern var 45 år (intervall: 20–79 år) och 76,4 % hade sviktstatus ≥ 2; 31,9 % 
hade tidigare fått HSCT och 22,2 % var Ph+. De vanligaste orsakerna till utsättning av behandlingen 
var: sjukdomsprogression/återfall (30 [41,7 %)], resistent sjukdom (4 [5,6 %]); HSCT (18 [25,0 %])
och biverkningar (13 [18,1 %]).
I fas 1-delen av studien fick 37 patienter BESPONSA i en total dos på 1,2 mg/m2 (N = 3) 1,6 mg/m2 
(N = 12) eller 1,8 mg/m2 (N = 22). Rekommenderad BESPONSA-dos bestämdes till 1,8 mg/m2/cykel 
administrerat i doserna 0,8 mg/m2 dag 1 och 0,5 mg/m2 dag 8 och 15 i en 28-dagarscykel, med 
dosminskning vid uppnådd CR/CRi. 
I fas 2-delen av studien var patienterna tvungna att ha fått minst 2 tidigare behandlingar för ALL och 
patienter med Ph+ B-cells-ALL måste ha haft uteblivet behandlingssvar på minst 1 TKI. Av de 
9 patienterna med Ph+ B-cells-ALL var det 1 patient som hade fått 1 tidigare TKI och 1 patient som 
inte hade fått någon tidigare TKI.
Tabell 7 visar effektresultaten i denna studie. 
CRa; n (%) [95 % CI]
CRib; n (%) [95 % CI]
CRa/CRib; n (%) [95 % CI]
Tabell 7.  Studie 2: Effektresultat hos patienter ≥ 18 år med recidiverande eller refraktär 
pre-B-cells-ALL som fått 2 eller fler tidigare behandlingar för ALL
BESPONSA
(N=35)
24 (68,6 %)
[50,7 %-83,2 %]
10 (28,6 %)
[14,6 %-46,3 %]
14 (40,0 %)
[23,9 %-57,9 %]
2,2
[1,0–3,8]
18/24 (75 %)
[53,3 %-90,2 %]
3,7
[2,6–4,7]
6,4
[4,5-7,9]
MRD negativitetc för patienter som uppnått CR/CRi; 
frekvensd (%) [95 % CI]
Median-PFSe; månader [95 % CI]
Median-DoRf; månader [95 % CI]
Median-OS; månader [95 % CI]
Förkortningar: ALL= akut lymfatisk leukemi; ANC=absolut neutrofiltal; CI=konfidensintervall; CR=komplett 
remission; CRi=komplett remission med inkomplett hematologisk återhämtning; DoR = remissionens 
varaktighet; HSCT=hematopoetisk stamcellstransplantation; MRD=minimal residual disease; N/n=antal 
patienter; OS=total överlevnad; PFS=progressionsfri överlevnad.
a, b, c, d, e, f
Definition finns i tabell 6 (med undantag för att CR/Cri inte angavs per EAC för studie 2)
I fas 2-delen av studien fick 8/35 patienter (22,9 %) uppföljande HSCT.
Pediatrisk population
Studie ITCC-059 har utförts i enlighet med överenskommen Paediatric Investigation Plan (PIP) (se 
avsnitt 4.2 för information om pediatrisk användning). 
Studie ITCC-059 var en enarmad, öppen multicenterstudie i fas 1/2 som utfördes på 53 pediatriska 
patienter ≥ 1 och < 18 år med recidiverande eller refraktär CD22-positiv prekursor B-cells ALL. Syftet 
var att identifiera en rekommenderad fas 2-dos (fas 1), samt att ytterligare utvärdera effekten, 
säkerheten och toleransen för den valda dosen BESPONSA som monoterapiläkemedel (fas 2). Studien 
utvärderade också farmakokinetiken och farmakodynamiken för BESPONSA som monoterapi (se 
avsnitt 5.2). 
17
I fas 1-kohorten (N = 25) undersöktes två olika dosnivåer (en startdos på 1,4 mg/m2 per cykel och en 
startdos på 1,8 mg/m2 per cykel). I fas 2-kohorten (N = 28) behandlades patienterna med startdosen 
1,8 mg/m2 per cykel (0,8 mg/m2 dag 1, 0,5 mg/m2 dag 8 och 15), följt av en dosminskning till 
1,5 mg/m2 per cykel för patienter i remission. I båda kohorterna fick patienterna 2 behandlingscykler i 
median (intervall: 1 till 4 cykler). I fas 1-kohorten var medianåldern 11 år (intervall: 1–16 år) och 
52 % av patienterna hade ett andra eller fler återfall av prekursor B-cells ALL. I fas 2-kohorten var 
medianåldern 7,5 år (intervall: 1–17 år) och 57 % av patienterna hade ett andra eller fler återfall av 
prekursor B-cells ALL.
Effekten utvärderades på grundval av den objektiva svarsfrekvensen (ORR), definierad som 
frekvensen av patienter med CR+CRp+CRi. I fas 1-kohorten fick 20/25 (80 %) patienter CR. ORR var 
80 % (95 % KI: 59,3–93,2) och median DoR (remissionens varaktighet) var 8,0 månader (95 % KI: 
3,9–13,9). I fas 2-kohorten fick 18/28 (64 %) patienter CR. ORR var 79 % (95 % KI: 59,0–91,7) och 
DoR var 7,6 månader (95 % KI: 3,3–NE [går ej utvärdera]). I fas 1-kohorten fick 8/25 (32 %) patienter 
en uppföljande HSCT, respektive 18/28 (64 %) i fas 2-kohorten.
5.2
Farmakokinetiska egenskaper
Hos patienter med recidiverande eller refraktär ALL som behandlades med inotuzumab ozogamicin
med den rekommenderade startdosen 1,8 mg/m2/cykel (se avsnitt 4.2), uppnåddes steady-state för 
exponeringen i cykel 4. Genomsnittlig (SD) maximal serumkoncentration (Cmax) för inotuzumab 
ozogamicin var 308 ng/ml (362). Genomsnittlig (SD) simulerad total area under koncentration-tid-
kurvan (AUC) per cykel vid steady state var 100 mikrogramh/ml (32,9).
Distribution 
In vitro är bindningen av N-acetyl-gamma-kalicheamicin-dimetylhydrazid till humana plasmaproteiner 
cirka 97 %. In vitro är N-acetyl-gamma-kalicheamicin-dimetylhydrazid ett substrat för P-glykoprotein 
(P-gp). Hos människa var den totala distributionsvolymen för inotuzumab ozogamicin cirka 12 l. 
Metabolism
In vitro metaboliserades N-acetyl-gamma-kalicheamicin-dimetylhydrazid främst genom icke-
enzymatisk reduktion. Hos människa låg N-acetyl-gamma-kalicheamicin-dimetylhydrazid-nivåerna 
oftast under mätgränsen (50 pg/ml), men sporadiskt mätbara nivåer av okonjugerat kalicheamicin på 
upp till 276 pg/ml uppträdde hos vissa patienter.
Eliminering 
Farmakokinetiken för inotuzumab ozogamicin kunde väl beskrivas med en två-kompartmentsmodell 
med linjära och tidsberoende clearance-komponenter. Hos 234 patienter med recidiverande eller 
refraktär ALL var clearance för inotuzumab ozogamicin vid steady state 0,0333 l/timme, och terminal 
halveringstid (t½) i slutet av cykel 4 var cirka 12,3 dagar. Efter administrering av flera doser 
observerades en 5,3-faldig ackumulering av inotuzumab ozogamicin mellan cykel 1 och 4. 
Baserat på en populationsfarmakokinetisk analys av 765 patienter fann man att kroppsytan hade en 
signifikant inverkan på dispositionen av inotuzumab ozogamicin. Inotuzumab ozogamicin-dosen 
baseras på kroppsyta (se avsnitt 4.2). 
Farmakokinetiken för specifika grupper av forskningspersoner eller patienter
Ålder, ras och kön
Baserat på en populationsfarmakokinetisk analys hade inte ålder, ras eller kön någon signifikant 
inverkan på dispositionen av inotuzumab ozogamicin.
18
Nedsatt leverfunktion
Inga formella farmakokinetiska studier av inotuzumab ozogamicin har utfört på patienter med nedsatt 
leverfunktion. 
Baserat på en populationsfarmakokinetisk analys av 765 patienter var clearance av inotuzumab 
ozogamicin hos patienter med nedsatt leverfunktion, definierat enligt National Cancer Institute Organ 
Dysfunction Working Group (NCI ODWG), kategori B1 (totalt bilirubin ≤ ULN och ASAT > ULN; 
N = 133) eller B2 (totalt bilirubin > 1,0–1,5 × ULN och ASAT oavsett nivå; N = 17) densamma som 
hos patienter med normal leverfunktion (totalt bilirubin/ASAT ≤ ULN; N = 611) (se avsnitt 4.2). Hos 
tre patienter med nedsatt leverfunktion, definierat enligt NCI ODWG kategori C (totalt bilirubin 
> 1,5–3 × ULN och ASAT oavsett nivå) och en patient med nedsatt leverfunktion definierat enligt 
NCI ODWG kategori D (totalt bilirubin > 3 × ULN och ASAT oavsett nivå), verkade clearance av 
inotuzumab ozogamicin inte vara reducerad.
Nedsatt njurfunktion
Inga formella farmakokinetiska studier av inotuzumab ozogamicin har utförts på patienter med nedsatt 
njurfunktion. 
Baserat på en populationsfarmakokinetisk analys av 765 patienter var clearance av inotuzumab 
ozogamicin hos patienter med lätt nedsatt njurfunktion (CLcr 60–89 ml/min; N = 237), måttligt nedsatt 
njurfunktion (CLcr 30–59 ml/min; N = 122) eller gravt nedsatt njurfunktion (CLcr 15–29 ml/min; 
N = 4) densamma som hos patienter med normal njurfunktion (CLcr ≥ 90 ml/min; N = 402) (se 
avsnitt 4.2). Inotuzumab ozogamicin har inte studerats hos patienter med terminal njursjukdom (se 
avsnitt 4.2).
Pediatrisk population
Vid den rekommenderade dosen för vuxna var medianexponeringen för pediatriska patienter med ALL 
(i åldern ≥ 1 och < 18 år) 25 % högre än för vuxna. Den kliniska relevansen för den ökade 
exponeringen är inte känd.
Hjärtats elektrofysiologi
En populationsfarmakokinetisk/-farmakodynamisk utvärdering tydde på en korrelation mellan 
förhöjda koncentrationer av inotuzumabozogamicin i serum och förlängt QTc-intervall hos ALL och
icke-Hodgkins lymfom (NHL) patienter. Medianen (övre gränsen av 95 % CI) för förändring i QTcF
vid en supraterapeutisk Cmax-koncentration var 3,87 msek (7,54 msek).
I en randomiserad klinisk studie på patienter med recidiverande eller refraktär ALL (Studie 1) 
uppmättes maximala ökningar av QTcF-intervall på ≥ 30 msek och ≥ 60 msek från baslinjen hos 
30/162 (19 %) respektive 4/162 (3 %) patienter i inotuzumab ozogamicin-armen jämfört med 18/124 
(15 %) respektive 3/124 (2 %) patienter i armen som fick kemoterapi enligt prövarens val. Ökningar 
av QTcF-intervall på > 450 msek och > 500 msek sågs hos 26/162 (16 %) respektive inga patienter i 
inotuzumab ozogamicin-armen jämfört med 12/124 (10 %) respektive 1/124 (1 %) patienter i armen 
som fick kemoterapi enligt prövarens val (se avsnitt 4.8).
5.3
Prekliniska säkerhetsuppgifter
Toxicitet vid upprepad dosering
Hos djur var de primära målorganen lever, benmärg och lymfatiska organ med associerade 
hematologiska förändringar, njurar samt nervsystem. Andra observerade förändringar förekom i 
hanliga och honliga könsorgan (se nedan) och preneoplastiska och neoplastiska leverlesioner (se 
nedan). De flesta effekterna var reversibla eller delvis reversibla, undantaget effekterna på lever och 
nervsystem. Betydelsen för människa av dessa irreversibla förändringar hos djur är oklar.
19
Gentoxicitet
Inotuzumab ozogamicin var klastogent in vivo i benmärgen hos hanmöss. Detta står i 
överensstämmelse med den kända induktionen av DNA-brott av kalicheamicin. N-acetyl-gamma-
kalicheamicindimetylhydrazid (den cytotoxiska substansen som frisätts från inotuzumab ozogamicin)
var mutagen i en analys in vitro av bakteriell omvänd mutation (Ames).
Karcinogenicitet
Inga formella karcinogenicitetsstudier har utförts med inotuzumab ozogamicin. I toxicitetsstudier 
utvecklade råttor hyperplasi av ovalceller, foci av förändrade hepatocyter och hepatocellulära adenom
i levern vid en exponering på cirka 0,3 gånger den kliniska exponeringen hos människa, baserat på 
AUC. Hos en apa upptäcktes hepatocellulära förändringar vid en exponering på cirka 3,1 gånger den 
kliniska exponeringen hos människa, baserat på AUC i slutet av den 26 veckor långa 
doseringsperioden. Betydelsen för människa av dessa förändringar hos djur är oklar.
Reproduktionstoxicitet
Administrering av inotuzumab ozogamicin till honråttor med den för moderdjur toxiska dosen (cirka 
2,3 gånger den kliniska exponeringen hos människa baserat på AUC), före parning och under den 
första gestationsveckan, resulterade i embryofetal toxicitet med ökat antal resorptioner och färre 
livsdugliga embryon. Den för moderdjur toxiska dosen (cirka 2,3 gånger den kliniska exponeringen 
hos människa baserat på AUC) ledde även till hämmad fostertillväxt, lägre fostervikt och försenad 
benbildning. Något hämmad fostertillväxt hos råtta inträffade även vid doser på cirka 0,4 gånger den 
kliniska exponeringen hos människa baserat på AUC (se avsnitt 4.6).
Inotuzumab ozogamicin bedöms kunna försämra reproduktionsfunktion och fertilitet hos män och 
kvinnor baserat på icke-kliniska fynd (se avsnitt 4.6). Vid toxicitetsstudier med upprepad dosering hos 
råtta och apa fann man effekter på hondjurens reproduktionsorgan i form av atrofi av ovarier, uterus, 
vagina och bröstkörtlar. Nivån för ingen observerad negativ effekt (NOAEL) på hondjurens 
reproduktionsorgan hos råtta och apa var ungefär 2,2 respektive 3,1 gånger den kliniska exponeringen 
hos människa baserat på AUC. Vid toxicitetsstudier med upprepad dosering hos råtta fann man 
effekter på handjurens reproduktionsorgan i form av testikeldegeneration associerad med hypospermi, 
samt atrofi av prostata och sädesblåsor. NOAEL fastställdes inte för effekterna på handjurs 
reproduktionsorgan, vilka observerades vid cirka 0,3 gånger den kliniska exponeringen hos människa 
baserat på AUC.
6.
FARMACEUTISKA UPPGIFTER
6.1
Förteckning över hjälpämnen
Sackaros
Polysorbat 80
Natriumklorid
Trometamin
6.2
Inkompatibiliteter
Då blandbarhetsstudier saknas får detta läkemedel inte blandas med andra läkemedel förutom de som 
nämns i avsnitt 6.6.
6.3 Hållbarhet
Oöppnad injektionsflaska
5 år.
20
Lösning efter beredning
BESPONSA innehåller inte några bakteriostatiska konserveringsmedel. Den färdigberedda lösningen 
måste användas omedelbart. Om den färdigberedda lösningen inte kan användas omedelbart kan den 
förvaras i kylskåp (2 °C–8 °C) i högst 4 timmar. Ljuskänsligt. Får ej frysas. 
Utspädd lösning
Den utspädda lösningen måste användas omedelbart eller förvaras i rumstemperatur (20 °C–25 °C) 
eller i kylskåp (2 °C–8 °C). Längsta tid från beredning till avslutad administrering är 8 timmar, varav 
högst 4 timmar mellan beredning och spädning. Ljuskänsligt. Får ej frysas. 
6.4
Särskilda förvaringsanvisningar
Förvaras i kylskåp (2 °C–8 °C). 
Får ej frysas. 
Förvaras i originalförpackningen. Ljuskänsligt.
Förvaringsanvisningar för läkemedlet efter beredning och spädning finns i avsnitt 6.3.
6.5
Förpackningstyp och innehåll 
Bärnstensfärgad injektionsflaska av typ I-glas med propp av klorbutylgummi samt krympförsegling 
med snäpplock, innehållande 1 mg pulver.
Varje kartong innehåller 1 injektionsflaska.
6.6
Särskilda anvisningar för destruktion och övrig hantering
Anvisningar för beredning, spädning och administrering
Använd lämplig aseptisk teknik vid beredning och spädning. Inotuzumab ozogamicin (som har en 
densitet på 1,02 g/ml vid 20 °C) är ljuskänsligt och ska skyddas från ultraviolett ljus under beredning, 
spädning och administrering.
Längsta tid från beredning till avslutad administrering är 8 timmar, varav högst 4 timmar mellan 
beredning och spädning.
Beredning
 Beräkna vilken dos (mg) och antalet injektionsflaskor av BESPONSA som behövs. 
 Bered varje 1 mg-flaska med 4 ml vatten för injektionsvätskor, så att en lösning för 
engångsbruk med koncentrationen 0,25 mg/ml BESPONSA erhålles. 
Snurra injektionsflaskan försiktigt för att underlätta upplösningen. Skaka inte flaskan. 

 Kontrollera att den färdigberedda lösningen inte innehåller några partiklar eller är missfärgad. 
Den färdigberedda lösningen måste vara klar till lätt grumlig, färglös och fri från främmande 
partiklar. Om partiklar eller missfärgning förekommer ska lösningen inte användas.
 BESPONSA innehåller inte några bakteriostatiska konserveringsmedel. Den färdigberedda 
lösningen måste användas omedelbart. Om den färdigberedda lösningen inte kan användas 
omedelbart kan den förvaras i kylskåp (2 °C–8 °C) i högst 4 timmar. Ljuskänsligt. Får ej
frysas. 
Spädning
 Beräkna hur stor mängd av den färdigberedda lösningen som behövs för att få rätt dos enligt 
patientens kroppsyta. Dra upp denna mängd från injektionsflaskan/-flaskorna med en spruta. 
21
Skydda lösningen från ljus. All oanvänd färdigberedd lösning som är kvar i injektionsflaskan 
ska kasseras.
 Tillsätt den färdigberedda lösningen till en infusionsbehållare innehållande natriumklorid 
9 mg/ml (0,9 %) lösning för injektion, till en totalvolym på 50 ml. Den slutliga 
koncentrationen ska vara mellan 0,01 och 0,1 mg/ml. Skydda lösningen från ljus. En 
infusionsbehållare av polyvinylklorid (PVC) (di(2-etylhexyl)ftalat [DEHP]- eller 
icke-DEHP-innehållande), polyolefin (polypropen och/eller polyeten), eller etylenvinylacetat 
(EVA) rekommenderas. 
 Vänd försiktigt behållaren upp och ner för att blanda till lösningen. Skaka den inte.
 Den utspädda lösningen måste användas omedelbart eller förvaras i rumstemperatur (20 °C–
25 °C) eller i kylskåp (2 °C–8 °C). Längsta tid från beredning till avslutad administrering är 
8 timmar, varav högst 4 timmar mellan beredning och spädning. Ljuskänsligt. Får ej frysas. 
Administrering
 Om den utspädda lösningen förvaras i kylskåp (2 °C–8 °C), måste den få anta rumstemperatur 
(20 °C–25 °C) i cirka 1 timme före administreringen.
 Den utspädda lösningen behöver inte filtreras. Om den utspädda lösningen ska filtreras 


rekommenderas filter baserade på polyetersulfon (PES), polyvinylidenfluorid (PVDF) eller 
hydrofilt polysulfon (HPS). Använd inte filter av nylon eller blandad cellulosaester (MCE).
Skydda infusionspåsen från ljus med hjälp av UV-skyddande överdrag (d.v.s.
bärnstensfärgade, mörkbruna eller gröna påsar alternativt aluminiumfolie) under infusionen. 
Infusionsslangen behöver inte skyddas från ljus.
Infundera den utspädda lösningen under 1 timme med en hastighet på 50 ml/timme, vid 
rumstemperatur (20 °C–25 °C). Skydda lösningen från ljus. Infusionsslangar av PVC (DEHP-
eller icke-DEHP-innehållande), polyolefin (polypropen och/eller polyeten) eller polybutadien 
rekommenderas.
BESPONSA ska inte blandas eller infunderas tillsammans med andra läkemedel.
Tabell 8 visar vilka förvaringstider och förutsättningar för beredning, spädning och administrering av 
BESPONSA som ska följas
Tabell 8.  Förvaringstider och förutsättningar för färdigberedd och utspädd BESPONSA-
lösning
Längsta tid från beredning till avslutad administrering är 8 timmara
Färdigberedd lösning
Utspädd lösning
Använd färdigberedd 
lösning omedelbart eller 
efter förvaring i kylskåp 
(2 °C–8 °C) i högst 
4 timmar. Ljuskänsligt. Får 
ej frysas.
Efter start av spädning
Använd den utspädda 
lösningen omedelbart eller 
efter förvaring i 
rumstemperatur (20 °C–25 °C) 
eller kylskåp (2°C–8 °C). 
Längsta tid från beredning till 
avslutad administrering är 
8 timmar, varav högst 
4 timmar mellan beredning 
och spädning. Ljuskänsligt. 
Får ej frysas.
Administrering
Om den utspädda lösningen 
förvaras i kylskåp (2 °C–8 °C), 
måste den få anta 
rumstemperatur (20 °C–25 °C) i 
cirka 1 timme före 
administreringen. Administrera 
den utspädda lösningen under 
1 timme med en hastighet på 
50 ml/timme, vid 
rumstemperatur (20 °C–25 °C). 
Ljuskänsligt.
a Med högst 4 timmar mellan beredning och spädning.
Destruktion
BESPONSA är endast avsett för engångsbruk.
Ej använt läkemedel och avfall ska kasseras enligt gällande anvisningar.
22
7.
INNEHAVARE AV GODKÄNNANDE FÖR FÖRSÄLJNING
Pfizer Europe MA EEIG
Boulevard de la Plaine 17
1050 Bruxelles
Belgien
8.
NUMMER PÅ GODKÄNNANDE FÖR FÖRSÄLJNING 
EU/1/17/1200/001
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 29 juni 2017
Datum för den senaste förnyelsen: 16 februari 2022
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
23
BILAGA II
A.
B.
C.
D.
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING
VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET
24
A.
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare av aktiv substans av biologiskt ursprung
Wyeth Pharmaceutical Division, från Wyeth Holdings LCC
401 North Middletown Road, 
Pearl River, New York (NY) 10965
USA
Namn och adress till tillverkare som ansvarar för frisläppande av tillverkningssats
Pfizer Service Company BV
Hoge Wei 10
B-1930, Zaventem
Belgien
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2).
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET  

Riskhanteringsplan
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen.
En uppdaterad riskhanteringsplan ska lämnas in
 på begäran av Europeiska läkemedelsmyndigheten,
 när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
25
BILAGA III
MÄRKNING OCH BIPACKSEDEL
26
A. MÄRKNING
27
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1.
LÄKEMEDLETS NAMN
BESPONSA 1 mg pulver till koncentrat till infusionsvätska, lösning 
inotuzumab ozogamicin
2.
DEKLARATION AV AKTIV(A) SUBSTANS(ER)
Varje injektionsflaska innehåller 1 mg inotuzumab ozogamicin.
Efter beredning innehåller varje injektionsflaska 0,25 mg/ml inotuzumab ozogamicin.
3.
FÖRTECKNING ÖVER HJÄLPÄMNEN
Sackaros
Polysorbat 80
Natriumklorid
Trometamin
4.
LÄKEMEDELSFORM OCH FÖRPACKNINGSSTORLEK
Pulver till koncentrat till infusionsvätska, lösning
1 injektionsflaska
1 mg
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Intravenös användning efter beredning och spädning.
Endast för engångsbruk.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
28
9.
SÄRSKILDA FÖRVARINGSANVISNINGAR
Förvaras i kylskåp. 
Får ej frysas. 
Förvaras i originalkartongen. Ljuskänsligt. 
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ 
ANVÄNT LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Pfizer Europe MA EEIG
Boulevard de la Plaine 17
1050 Bruxelles
Belgien
12. NUMMER PÅ GODKÄNNANDE FÖR FÖRSÄLJNING
EU/1/17/1200/001
13. TILLVERKNINGSSATSNUMMER
Lot 
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Braille krävs ej.
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR 
MÄNSKLIGT ÖGA
PC
SN
NN
29
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
INJEKTIONSFLASKA
1.
LÄKEMEDLETS NAMN OCH ADMINISTRERINGSVÄG
BESPONSA 1 mg pulver till koncentrat 
inotuzumab ozogamicin
Intravenös användning efter beredning och spädning.
2.
ADMINISTRERINGSSÄTT
Endast för engångsbruk.
3.
UTGÅNGSDATUM
EXP 
4.
TILLVERKNINGSSATSNUMMER
Lot 
5. MÄNGD UTTRYCKT I VIKT, VOLYM ELLER PER ENHET
6.
ÖVRIGT
30
B. BIPACKSEDEL
31
Bipacksedel: Information till användaren
BESPONSA 1 mg pulver till koncentrat till infusionsvätska, lösning
inotuzumab ozogamicin
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig.
Spara denna information, du kan behöva läsa den igen. 
-
- Om du har ytterligare frågor, vänd dig till läkare, apotekspersonal eller sjuksköterska.
- Om du får biverkningar, tala med läkare, apotekspersonal eller sjuksköterska. Detta gäller 
även eventuella biverkningar som inte nämns i denna information. Se avsnitt 4.
I denna bipacksedel finns information om följande:
1. Vad BESPONSA är och vad det används för
2. Vad du behöver veta innan du ges BESPONSA
3. Hur BESPONSA ges
4. Eventuella biverkningar
5. Hur BESPONSA ska förvaras
6.
Förpackningens innehåll och övriga upplysningar
1.
Vad BESPONSA är och vad det används för
Den aktiva substansen i BESPONSA är inotuzumab ozogamicin. Den tillhör en grupp läkemedel som 
bekämpar cancerceller. Sådana läkemedel kallas antineoplastiska medel.
BESPONSA används för att behandla vuxna med akut lymfatisk leukemi. Akut lymfatisk leukemi är 
en cancer i blodet som innebär att man har för många vita blodkroppar. BESPONSA används för 
behandling av akut lymfatisk leukemi hos vuxna patienter som tidigare fått andra behandlingar som 
inte har fungerat.
BESPONSA verkar genom att fästa sig på celler som har ett protein kallat CD22. De lymfatiska 
leukemicellerna har detta protein. När läkemedlet har fäst sig på de lymfatiska leukemicellerna avger 
det ett ämne i cellerna som stör deras DNA och slutligen dödar dem.
2.
Vad du behöver veta innan du ges BESPONSA
Använd inte BESPONSA om du



är allergisk mot inotuzumab ozogamicin eller något annat innehållsämne i detta läkemedel 
(anges i avsnitt 6)
tidigare haft konstaterad allvarlig venös ocklusiv sjukdom (ett tillstånd då blodkärlen i levern 
skadas och täpps till av blodproppar), eller har pågående venös ocklusiv sjukdom
har en pågående allvarlig leversjukdom, t.ex. cirros (skrumplever, ett tillstånd då levern inte 
fungerar som den ska på grund av långvarig skada), nodulär regenerativ hyperplasi (ett 
tillstånd med symtom på förhöjt blodtryck i leverns portåder som kan orsakas av 
långtidsanvändning av läkemedel), eller aktiv hepatit (inflammation i levern).
Varningar och försiktighet 
Tala med läkare, apotekspersonal eller sjuksköterska innan du får BESPONSA om du:

har haft leverproblem eller leversjukdomar tidigare eller om du har symtom på en allvarlig 
sjukdom kallad hepatisk venös ocklusiv sjukdom, som är ett tillstånd då blodkärlen i levern 
skadas och täpps till av blodproppar. Venös ocklusiv sjukdom kan vara dödlig och symtomen 
är snabb viktökning, smärtor i övre högra sidan av buken, förstorad lever, vätskeansamling i 
32
buken som leder till uppsvälldhet, samt förhöjda bilirubin- och/eller leverenzymvärden i 
blodet (något som kan yttra sig som gulfärgning av huden eller ögonvitorna). Tillståndet kan 
uppkomma under behandlingen med BESPONSA eller under efterföljande 
stamcellstransplantation. En stamcellstransplantation innebär att man transplanterar in 
stamceller (celler som utvecklas till nya blodkroppar) från en annan person i ditt blod. 
Transplantation kan bli aktuellt om din sjukdom svarar fullständigt på behandlingen. 
har symtom på lågt antal blodkroppar av typerna neutrofiler (ibland åtföljt av feber), röda 
blodkroppar, vita blodkroppar, lymfocyter eller blodplättar. Symtom på detta är att du lätt får 
infektioner, feber eller blåmärken, eller ofta får näsblod.
har symtom på en reaktion i samband med infusion, till exempel feber och frossa eller 
andningsproblem under eller strax efter en infusion med BESPONSA.
har symtom på tumörlyssyndrom, vilket kan ge symtom i magsäck och tarmar (till exempel 
illamående, kräkningar och diarré), hjärtat (till exempel förändrad hjärtrytm), njurarna (till 
exempel minskad urinmängd, blod i urinen), och nerver och muskler (till exempel 
muskelspasmer, svaghet och kramper), under eller strax efter en infusion med BESPONSA. 
tidigare har haft eller har en tendens att få förlängt QT-intervall (en förändring i hjärtats 
elektriska aktivitet som kan leda till allvarlig oregelbunden hjärtrytm), tar läkemedel som man 
vet förlänger QT-intervallet och/eller har onormala elektrolytvärden (t.ex. kalcium, 
magnesium, kalium).
har ökad mängd av enzymerna amylas eller lipas i blodet, vilket kan vara tecken på problem 
med bukspottkörtel eller lever och gallblåsa eller gallgångar.





Tala omedelbart om för läkare, apotekspersonal eller sjuksköterska om du blir gravid under tiden 
du behandlas med BESPONSA och upp till 8 månader efter avslutad behandling. 
Läkaren kommer att ta blodprover med jämna mellanrum för att kontrollera dina blodvärden under 
behandlingen med BESPONSA. Se även avsnitt 4.
Under behandlingen, särskilt de allra första dagarna efter behandlingsstarten, kan antalet vita 
blodkroppar sjunka kraftigt (neutropeni), vilket kan åtföljas av feber (febril neutropeni). 
Under behandlingen, särskilt de allra första dagarna efter behandlingsstarten, kan du få förhöjda 
leverenzymer. Läkaren kommer att ta blodprover med jämna mellanrum för att kontrollera dina 
leverenzymer under behandlingen med BESPONSA.
Behandling med BESPONSA kan förlänga QT-intervallet (en förändring av hjärtats elektriska aktivitet 
som kan orsaka allvarliga oregelbundna hjärtrytmer). Läkaren kommer att ta ett elektrokardiogram 
(EKG) och blodprover för att mäta elektrolyter (t.ex. kalcium, magnesium, kalium) före den första 
dosen av BESPONSA och sen upprepa dessa tester under behandlingen. Se även avsnitt 4.
Läkaren kommer också kontrollera symtom på tumörlyssyndrom efter att du fått BESPONSA. Se även 
avsnitt 4.
Barn och ungdomar
BESPONSA ska inte användas till barn och ungdomar under 18 år. Begränsade data finns tillgängliga 
om behandling i denna patientgrupp.
Andra läkemedel och BESPONSA
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Detta gäller även receptfria läkemedel och växtbaserade läkemedel. 
Graviditet, amning och fertilitet
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller sjuksköterska innan du tar detta läkemedel.
33
Preventivmedel 
Du måste undvika att bli gravid eller bli pappa. Kvinnor måste använda effektiva preventivmedel 
under behandlingen och i minst 8 månader efter den sista dosen. Män måste använda effektiva 
preventivmedel under behandlingen och i minst 5 månader efter den sista dosen. 
Graviditet
Effekten av BESPONSA hos gravida kvinnor är inte känd men med tanke på dess verkningssätt skulle 
BESPONSA kunna skada ett ofött barn. Du ska inte använda BESPONSA under graviditet, såvida inte 
läkaren anser att det är det bästa läkemedlet för dig. 
Kontakta läkaren omedelbart om du eller din partner blir gravid under tiden behandlingen med detta 
läkemedel pågår. 
Fertilitet
Män och kvinnor bör söka rådgivning om fertilitetsbevarande åtgärder före behandlingen.
Amning
Om du ska behandlas med BESPONSA måste du avbryta amningen under behandlingstiden och i 
minst 2 månader efter behandlingen. Tala med din läkare.
Körförmåga och användning av maskiner
Om du känner dig ovanligt trött (en mycket vanlig biverkning av BESPONSA) ska du inte köra något 
fordon eller använda maskiner.
BESPONSA innehåller natrium
Detta läkemedel innehåller mindre än 1 mmol (23 mg) natrium per 1 mg inotuzumab ozogamicin,
d.v.s. är näst intill “natriumfritt”.
3.
Hur BESPONSA ges
Använd alltid detta läkemedel enligt läkarens, apotekspersonalens eller sjuksköterskans anvisningar. 
Rådfråga läkare, apotekspersonal eller sjuksköterska om du är osäker.
Hur BESPONSA ges
 Läkaren bestämmer korrekt dos för dig.
 En läkare eller sjuksköterska ger dig BESPONSA genom dropp i en ven (intravenös infusion) 
som pågår i 1 timme.
 Du får en dos varje vecka och varje behandlingscykel består av 3 doser.
 Om läkemedlet fungerar bra och du ska genomgå stamcellstransplantation (se avsnitt 2) kan 
du få 2 eller högst 3 behandlingsomgångar (cykler). 
 Om läkemedlet fungerar bra men du inte ska genomgå stamcellstransplantation (se avsnitt 2) 
kan du få högst 6 behandlingscykler.
 Om läkemedlet inte fungerat bra efter 3 cykler avbryts behandlingen.
 Läkaren kan ändra dosen, avbryta tillfälligt eller helt stoppa behandlingen med BESPONSA
om du får vissa biverkningar.
 Läkaren kan komma att sänka dosen beroende på hur du svarar på behandlingen.
34
 Läkaren tar blodprover under behandlingen för att kontrollera eventuella biverkningar och se 
hur du svarar på behandlingen.
Om du har ytterligare frågor om detta läkemedel, kontakta läkare, apotekspersonal eller sjuksköterska.
Läkemedel som ges före behandlingen med BESPONSA
Innan behandlingen med BESPONSA kommer du att få andra läkemedel (premedicinering) för att 
minska infusionsreaktioner och andra möjliga biverkningar. Det kan vara kortikosteroider (kortison 
t.ex. dexametason), febernedsättande medel och antihistaminer (läkemedel för att minska allergiska 
reaktioner).
Före behandlingen med BESPONSA kan du få läkemedel och vätskebehandling för att förhindra att 
tumörlyssyndrom utvecklas. Tumörlyssyndrom kan ge flera olika symtom från mage och tarmar (t.ex.
illamående, kräkningar och diarré), hjärtat (t.ex. förändrad hjärtrytm), njurar (t.ex. minskad 
urinmängd, blod i urinen), och nerver och muskler (t.ex. muskelryckningar, svaghet och kramper).
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem. Vissa biverkningar kan vara allvarliga.
Tala omedelbart om för läkaren om du får symtom på någon av följande allvarliga biverkningar:





reaktion i samband med infusionen (se avsnitt 2): symtom på detta kan bland annat vara feber 
och frossa eller andningsproblem under eller strax efter BESPONSA-infusionen.
venös ocklusiv leversjukdom (se avsnitt 2): symtom på detta kan bland annat vara snabb 
viktökning, smärtor i övre högra sidan av buken, förstorad lever, vätskeansamling i buken som 
leder till uppsvälldhet samt förhöjda bilirubin- och/eller leverenzymvärden i blodet (något som 
kan yttra sig som gulfärgning av huden eller ögonvitorna).
lågt antal blodkroppar av typerna neutrofiler (ibland åtföljt av feber), röda blodkroppar, vita 
blodkroppar, lymfocyter eller blodplättar (se avsnitt 2): symtom på detta kan bland annat vara
att du lätt får infektioner, feber eller blåmärken, eller ofta får näsblod.
tumörlyssyndrom (se avsnitt 2): detta tillstånd kan åtföljas av flera olika symtom från mage 
och tarmar (t.ex. illamående, kräkningar och diarré), hjärtat (t.ex. förändrad hjärtrytm), njurar 
(t.ex. minskad urinmängd, blod i urinen), och nerver och muskler (t.ex. muskelryckningar, 
svaghet och kramper).
förlängt QT-intervall (se avsnitt 2): symtom på detta kan bland annat vara en förändring i 
hjärtats elektriska aktivitet som kan leda till allvarlig oregelbunden hjärtrytm. Tala om för din 
läkare om du har symtom såsom yrsel, svindel eller svimning.
Andra biverkningar kan vara:
Mycket vanliga: kan förekomma hos fler än 1 av 10 personer
infektioner

 minskat antal vita blodkroppar, som kan leda till allmän svaghet och en tendens att få 
infektioner
 minskat antal lymfocyter (en typ av vita blodkroppar), som kan leda till en tendens att få 
infektioner 
 minskat antal röda blodkroppar, som kan leda till trötthet och andfåddhet
nedsatt aptit

huvudvärk

blödning

 magsmärtor
kräkningar

35









diarré
illamående
inflammation i munnen
förstoppning
förhöjt bilirubin i blodet, som kan orsaka gulfärgning av huden, ögonen och andra vävnader
feber 
frossa
trötthet
hög halt leverenzymer i blodet (kan tyda på leverskada).
Vanliga: kan förekomma hos upp till 1 av 10 personer
 minskat antal av olika typer av blodkroppar





överskott av urinsyra i blodet 
ansamling av vätska i buken 
svullnad av buken
förändrad hjärtrytm (kan synas på EKG)
onormalt höga nivåer av amylas i blodet (ett enzym som krävs för matsmältningen och 
omvandlingen av stärkelse till sockerarter) 
onormalt höga nivåer av lipas i blodet (ett enzym som behövs för nedbrytning av fettet i 
maten)
överkänslighet.


Rapportering av biverkningar
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet.
5.
Hur BESPONSA ska förvaras 
Förvara detta läkemedel utom syn- och räckhåll för barn.
Används före utgångsdatum som anges på injektionsflaskans etikett och på kartongen efter EXP
Utgångsdatumet är den sista dagen i angiven månad.
Oöppnad injektionsflaska
-
-
-
Förvaras i kylskåp (2 °C–8 °C). 
Förvaras i originalkartongen. Ljuskänsligt. 
Får ej frysas. 
Färdigberedd lösning
-
-
-
Ska användas omedelbart eller förvaras i kylskåp (2 °C–8 °C) i högst 4 timmar. 
Ljuskänsligt.
Får ej frysas.
Utspädd lösning 
-
Ska användas omedelbart eller förvaras i rumstemperatur (20 °C–25 °C) eller i kylskåp 
(2 °C–8 °C). Längsta tillåtna tid från beredning och tills läkemedlet har givits är 8 timmar, varav 
högst 4 timmar mellan beredning och spädning.
Ljuskänsligt.
Får ej frysas. 
-
-
Läkemedlet ska inspekteras visuellt avseende partiklar och missfärgning före användning. Om 
läkemedlet innehåller partiklar eller är missfärgat ska det inte användas.
36
Läkemedel ska inte kastas i avloppet eller bland hushållsavfall. Fråga läkaren hur man kastar 
läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration 
 Den aktiva substansen är inotuzumab ozogamicin. Varje injektionsflaska innehåller 1 mg 
inotuzumab ozogamicin. Efter beredning innehåller 1 ml av lösningen 0,25 mg inotuzumab 
ozogamicin.
 Övriga innehållsämnen är sackaros, polysorbat 80, natriumklorid och trometamin (se avsnitt 
2).
Läkemedlets utseende och förpackningsstorlekar
BESPONSA är ett pulver till koncentrat till infusionsvätska, lösning (pulver till koncentrat).
Varje förpackning med BESPONSA innehåller:

1 injektionsflaska av glas, innehållande en vit till benvit frystorkad kaka eller pulver.
Innehavare av godkännande för försäljning
Pfizer Europe MA EEIG
Boulevard de la Plaine 17
1050 Bruxelles
Belgien
Tillverkare
Pfizer Service Company BV
Hoge Wei 10
B-1930, Zaventem
Belgien
Kontakta ombudet för innehavaren av godkännandet för försäljning om du vill veta mer om detta 
läkemedel:
Belgique/België/Belgien
Luxembourg/Luxemburg
Pfizer NV/SA
Tél/Tel: +32 (0)2 554 62 11
Lietuva
Pfizer Luxembourg SARL filialas Lietuvoje
Tel: + 370 52 51 4000
България
Пфайзер Люксембург САРЛ, Клон България
Тел.: +359 2 970 4333
Magyarország
Pfizer Kft.
Tel: +36-1-488-37-00
Česká republika
Pfizer, spol. s r.o.
Tel: +420 283 004 111
Danmark
Pfizer ApS
Tlf: +45 44 20 11 00
Malta
Vivian Corporation Ltd.
Tel: +356 21344610
Nederland
Pfizer bv
Tel: +31 (0)800 63 34 636
37
Deutschland
Pfizer Pharma GmbH
Tel: +49 (0)30 550055 51000
Norge
Pfizer AS
Tlf: +47 67 52 61 00
Eesti
Pfizer Luxembourg SARL Eesti filiaal
Tel: +372 666 7500
Österreich
Pfizer Corporation Austria Ges.m.b.H.
Tel: +43 (0)1 521 15-0
Ελλάδα
Pfizer Ελλάς A.E.
Τηλ: +30 210 6785 800
España
Pfizer, S.L.
Tel: +34 91 490 99 00
France
Pfizer
Tel: +33 (0)1 58 07 34 40
Hrvatska
Pfizer Croatia d.o.o.
Tel: + 385 1 3908 777
Ireland
Pfizer Healthcare Ireland
Tel: 1800 633 363 (toll free)
+44 (0)1304 616161
Ísland
Icepharma hf.
Sími: +354 540 8000
Italia
Pfizer S.r.l.
Tel: +39 06 33 18 21
Polska
Pfizer Polska Sp. z o.o.
Tel: +48 22 335 61 00
Portugal
Laboratórios Pfizer, Lda.
Tel: +351 21 423 5500
România
Pfizer Romania S.R.L.
Tel: +40 (0) 21 207 28 00
Slovenija
Pfizer Luxembourg SARL
Pfizer, podružnica za svetovanje s področja
farmacevtske dejavnosti, Ljubljana
Tel: + 386 (0)1 52 11 400
Slovenská republika
Pfizer Luxembourg SARL, organizačná zložka
Tel: + 421 2 3355 5500
Suomi/Finland
Pfizer Oy
Puh/Tel: +358 (0)9 43 00 40
Sverige
Pfizer AB
Tel: +46 (0)8 550-520 00
Κύπρος
Pfizer Ελλάς Α.Ε. (Cyprus Branch)
Τηλ: +357 22 817690
United Kingdom (Northern Ireland)
Pfizer Limited
Tel: +44 (0) 1304 616161
Latvija
Pfizer Luxembourg SARL filiāle Latvijā
Tel: + 371 670 35 775
Denna bipacksedel ändrades senast 
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar. 
38
Denna bipacksedel finns på samtliga EU-/EES-språk på Europeiska läkemedelsmyndighetens 
webbplats.
Följande uppgifter är endast avsedda för hälso- och sjukvårdspersonal. Fullständig information om 
dosering och dosjusteringar finns i produktresumén.
Administreringssätt
BESPONSA är avsett för intravenös användning. Infusionen måste administreras under 1 timme.
Ge inte BESPONSA som intravenös stöt- eller bolusdos. 
BESPONSA måste beredas och spädas före administreringen.
BESPONSA ska administreras i 3- till 4-veckorscykler. 
Till patienter som får fortsatt behandling med transplantation av hematopoetiska stamceller (HSCT) 
rekommenderas 2 behandlingscykler. En tredje cykel kan övervägas till patienter som inte uppnått 
CR/CRi och MRD-negativitet efter 2 cykler. Patienter som inte ska behandlas med HSCT kan få högst 
6 cykler. Alla patienter som inte uppnått CR/CRi efter 3 cykler ska avbryta behandlingen (se 
avsnitt 4.2 i produktresumén).
Rekommenderade doseringsregimer visas i tabellen nedan.
I den första cykeln är den rekommenderade totaldosen för alla patienter 1,8 mg/m2 per cykel, givet 
som 3 uppdelade doser dag 1 (0,8 mg/m2), 8 (0,5 mg/m2) och 15 (0,5 mg/m2). Cykel 1 varar i 3 veckor 
men kan förlängas till 4 veckor om patienten uppnår CR eller CRi, och/eller för att medge 
återhämtning från toxicitet.
För efterföljande cykler är den rekommenderade totaldosen 1,5 mg/m2 per cykel givet som 
3 uppdelade doser dag 1 (0,5 mg/m2), 8 (0,5 mg/m2) och 15 (0,5 mg/m2) för patienter som uppnår 
CR/CRi eller 1,8 mg/m2 per cykel givet som 3 uppdelade doser dag 1 (0,8 mg/m2), 8 (0,5 mg/m2) och 
15 (0,5 mg/m2) för patienter som inte uppnår CR/CRi. Efterföljande cykler varar i 4 veckor. 
Doseringsregim för cykel 1 och efterföljande cykler beroende på behandlingssvar
Dag 1
Dag 8a
Dag 15a
Doseringsregim för cykel 1
Alla patienter:
Dos (mg/m2)
Cykelns varaktighet
0,5
21 dagarb
Doseringsregim för efterföljande cykler beroende på behandlingssvar
Patient som uppnått CRc eller CRid:
0,8
Dos (mg/m2)
Cykelns varaktighet
Patient som inte uppnått CRc eller CRid:
Dos (mg/m2)
Cykelns varaktighet
0,5
0,8
0,5
28 dagare
0,5
28 dagare
0,5
0,5
0,5
Förkortningar: ANC=absolut neutrofiltal; CR=komplett remission; CRi=komplett remission med inkomplett 
hematologisk återhämtning.
a +/- 2 dagar (alltid minst 6 dagar mellan doserna).
b För patienter som uppnår CR/CRi, och/eller för att medge återhämtning från toxicitet, kan cykeln förlängas 
till högst 28 dagar (dvs. 7 dagars behandlingsfritt intervall med start dag 21).
c   CR definieras som < 5 % blaster i benmärgen och frånvaro av leukemiska blaster i perifert blod, fullständig 
återhämtning av perifera blodkroppar (trombocyter ≥ 100 × 109/l och ANC ≥ 1 × 109/l) samt utläkning av 
eventuell extramedullär sjukdom.
d CRi definieras som < 5 % blaster i benmärgen och frånvaro av leukemiska blaster i perifert blod, partiell  
39
återhämtning av perifera blodkroppar (trombocyter < 100 × 109/l och/eller ANC < 1 × 109/l) samt utläkning av 
eventuell extramedullär sjukdom.
e
7 dagar utan behandling med start dag 21.
Anvisningar för beredning, spädning och administrering
Använd lämplig aseptisk teknik vid beredning och spädning. Inotuzumab ozogamicin (som har en 
densitet på 1,02 g/ml vid 20 °C) är ljuskänsligt och ska skyddas från ultraviolett ljus under beredning, 
spädning och administrering.
Längsta tillåtna tid från beredning och tills läkemedlet har administrerats är 8 timmar, varav högst 
4 timmar mellan beredning och spädning.
Beredning: 
 Beräkna vilken dos (mg) och antalet injektionsflaskor av BESPONSA som behövs. 
 Bered varje 1 mg-flaska med 4 ml vatten för injektionsvätskor, så att en lösning för 
engångsbruk med koncentrationen 0,25 mg/ml BESPONSA erhålles. 
Snurra injektionsflaskan försiktigt för att underlätta upplösningen. Skaka den inte. 

 Kontrollera att den färdigberedda lösningen inte innehåller några partiklar eller är missfärgad. 
Den färdigberedda lösningen måste vara klar till lätt grumlig, färglös och fri från främmande 
partiklar. Använd inte lösningen om partiklar eller missfärgning observeras.
 BESPONSA innehåller inte några bakteriostatiska konserveringsmedel. Den färdigberedda 
lösningen måste användas omedelbart. Om den färdigberedda lösningen inte kan användas 
omedelbart kan den förvaras i kylskåp (2 °C–8 °C) i högst 4 timmar. Ljuskänsligt. Får ej 
frysas. 
Spädning: 
 Beräkna hur stor mängd av den färdigberedda lösningen som behövs för att få rätt dos enligt 
patientens kroppsyta. Dra upp denna mängd från injektionsflaskan/-flaskorna med en spruta. 
Lösningen ska skyddas från ljus. All oanvänd färdigberedd lösning som är kvar i 
injektionsflaskan ska kasseras.
 Tillsätt den färdigberedda lösningen till en infusionsbehållare innehållande natriumklorid 
9 mg/ml (0,9 %) lösning för injektion, till en totalvolym på 50 ml. Den slutliga 
koncentrationen ska vara mellan 0,01 och 0,1 mg/ml. Skydda lösningen från ljus. En 
infusionsbehållare av polyvinylklorid (PVC) (di(2-etylhexyl)ftalat [DEHP]- eller 
icke-DEHP-innehållande), polyolefin (polypropen och/eller polyeten), eller etylenvinylacetat 
(EVA) rekommenderas. 
 Vänd försiktigt behållaren upp och ner för att blanda till lösningen. Skaka den inte.
 Den utspädda lösningen måste användas omedelbart, förvaras i rumstemperatur (20 °C–25 °C) 
eller i kylskåp (2 °C–8 °C). Längsta tillåtna tid från beredning och tills läkemedlet har 
administrerats är 8 timmar, varav högst 4 timmar mellan beredning och spädning.
Ljuskänsligt. Får ej frysas. 
Administrering:
 Om den utspädda lösningen förvaras i kylskåp (2 °C–8 °C) måste den få anta rumstemperatur 
(20 °C–25 °C) i cirka 1 timme före administreringen.
 Den utspädda lösningen behöver inte filtreras. Om den utspädda lösningen ska filtreras 
rekommenderas filter baserade på polyetersulfon (PES), polyvinylidenfluorid (PVDF) eller 
hydrofilt polysulfon (HPS). Använd inte filter av nylon eller blandad cellulosaester (MCE).
Skydda infusionspåsen från ljus med hjälp av UV-skyddande överdrag (d.v.s.
bärnstensfärgade, mörkbruna eller gröna påsar alternativt aluminiumfolie) under infusionen. 
Infusionsslangen behöver inte skyddas från ljus.
Infundera den utspädda lösningen under 1 timme med en hastighet på 50 ml/timme, vid 
rumstemperatur (20 °C–25 °C). Skydda lösningen från ljus. Infusionsslangar av PVC (DEHP-


40
eller icke-DEHP-innehållande), polyolefin (polypropen och/eller polyeten) eller polybutadien 
rekommenderas.
BESPONSA ska inte blandas eller infunderas tillsammans med andra läkemedel.
Förvaringstider och förutsättningar för beredning, spädning och administrering av BESPONSA visas 
nedan.
Förvaringstider och –förhållanden för färdigberedd och utspädd BESPONSA-lösning
Längsta tid från beredning till avslutad administrering är 8 timmara
Färdigberedd lösning
Utspädd lösning
Använd den färdigberedda 
lösningen omedelbart, eller 
efter högst 4 timmars förvaring 
i kylskåp (2 °C-8 °C).
Ljuskänsligt. Får ej frysas.
Efter påbörjad spädning
Använd den utspädda 
lösningen omedelbart eller 
efter förvaring i 
rumstemperatur (20 °C-25 °C) 
eller kylskåp (2 °C-8 °C). 
Längsta tid från beredning till 
avslutad administrering är 
8 timmar, varav 4 timmar 
mellan beredning och 
spädning. Ljuskänsligt. Får ej 
frysas.
Administrering
Om den utspädda lösningen 
förvaras i kylskåp (2 °C-8 °C) 
måste den få anta 
rumstemperatur (20 °C-25 °C) i 
cirka 1 timme före 
administreringen. Administrera 
den utspädda lösningen under 
1 timme med hastigheten 
50 ml/timme vid rumstemperatur 
(20 °C-25 °C). Ljuskänsligt.
a Med högst 4 timmar mellan beredning och spädning.
Förvaring och hålbarhet 
Oöppnad injektionsflaska
5 år.
Färdigberedd lösning
BESPONSA innehåller inte några bakteriostatiska konserveringsmedel. Den färdigberedda lösningen 
måste användas omedelbart. Om den färdigberedda lösningen inte kan användas omedelbart kan den 
förvaras i kylskåp (2 °C–8 °C) upp till 4 timmar. Ljuskänsligt. Får ej frysas. 
Utspädd lösning
Den utspädda lösningen måste användas omedelbart eller förvaras i rumstemperatur (20 °C–25 °C) 
eller i kylskåp (2 °C–8 °C). Längsta tillåtna tid från spädning till avslutad administrering är 8 timmar, 
varav högst 4 timmar mellan beredning och spädning. Ljuskänsligt. Får ej frysas. 
41
