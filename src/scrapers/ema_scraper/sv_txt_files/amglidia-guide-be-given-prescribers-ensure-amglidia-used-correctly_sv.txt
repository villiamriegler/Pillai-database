22 augusti 2018 
EMA/133231/2018 
Förskrivarhandledning för korrekt användning av Amglidia  
Handledningen ökar medvetenheten om olika läkemedelsförpackningar och 
bidrar till att förhindra medicineringsfel  
All hälso- och sjukvårdspersonal som förväntas ordinera Amglidia (oral suspension av glibenklamid) får 
en handledning för att säkerställa att läkemedlet ordineras och används korrekt.  
Amglidia är ett läkemedel som används för att behandla neonatal diabetes, en form av diabetes som 
uppträder under de första 6 levnadsmånaderna.  
Amglidia finns som oral suspension i två styrkor: 0,6 mg/ml och 6 mg/ml. Varje styrka finns i två 
förpackningar: antingen med en 1 ml oral doseringsspruta eller en 5 ml oral doseringsspruta. Styrkan 
och storleken på den orala doseringssprutan beror på den ordinerade dosen. Det är viktigt att endast 
sprutan som medföljer i förpackningen används vid uppmätningen av Amglidia. 
Doseringsfel kan uppstå på grund av sammanblandning av milligram (mg) och milliliter (ml) eller 
användning av fel styrka eller sprutstorlek och hur dosen mäts, vilket kan leda till för höga eller för 
låga blodsockernivåer.  
I syfte att undvika medicineringsfel får förskrivare en handledning som anger vilken styrka och 
förpackning som ska användas och vilken information som ska anges på varje recept. 
Information till föräldrar och vårdare 
•  Amglidia används för att behandla neonatal diabetes, en form av diabetes som uppträder under de 
första 6 levnadsmånaderna. Det är en vätska som ska ges via munnen och som finns i två styrkor: 
0,6 mg/ml och 6 mg/ml. Varje styrka finns i två förpackningar: antingen med en 1 ml oral 
doseringsspruta eller en 5 ml oral doseringsspruta (se bilden nedan). 
•  Amglidia ges två gånger om dagen. Dosen ordineras i milliliter (ml) efter kroppsvikt. När läkaren 
ordinerar läkemedlet anger han eller hon också styrkan på Amglidia och korrekt storlek på den 
orala doseringssprutan, så att rätt dos uppnås. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
• 
An agency of the European 
Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
 
 
 
 
Amglidia 0,6 mg/ml, med en 1 ml spruta 
 Amglidia 0,6 mg/ml, med en 5 ml spruta 
Amglidia 6 mg/ml, med en 1 ml spruta  
Amglidia 6 mg/ml, med en 5 ml spruta 
• 
• 
• 
Föräldrar och vårdare får anvisningar av sjukvårdspersonal om hur de ska dra upp läkemedlet i 
den orala doseringssprutan och ge barnet en dos. 
Föräldrar och vårdare ska endast använda den orala doseringsspruta som medföljer i 
förpackningen när de mäter upp Amglidia-dosen. 
Föräldrar och vårdare ska alltid använda Amglidia enligt läkares föreskrift. Föräldrar och vårdare 
ska fråga en läkare eller farmaceut om de har frågor om behandlingen. 
Information till hälso- och sjukvårdspersonal 
•  Amglidia är en oral suspension som finns i två styrkor: 0,6 mg/ml och 6 mg/ml. Det finns två 
förpackningar för varje styrka: en med en 1 ml oral doseringsspruta och en med en 5 ml oral 
doseringsspruta (se bilden ovan). 
Förskrivarhandledning för korrekt användning av Amglidia 
EMA/133231/2018 
Sida 2/3 
 
 
 
 
 
 
 
 
 
 
 
 
•  Amglidia med en styrka på 0,6 mg/ml ska endast användas vid doser upp till 0,6 mg/kg per dag. 
Detta begränsar exponeringen för hjälpämnet natriumbensoat. Amglidia 6 mg/ml ska användas vid 
doser över 0,6 mg/kg per dag. 
•  Vilken oral doseringsspruta som ska användas beror på volymen per dos: 
−  Om volymen per dos är lika med eller mindre än 1 ml ska en 1 ml oral doseringsspruta 
ordineras. 
−  Om volymen per dos är mer än 1 ml ska en 5 ml oral doseringsspruta ordineras. 
•  Endast den orala doseringsspruta som medföljer i förpackningen ska användas vid uppmätningen 
av Amglidia-dosen. 
•  Receptet ska innehålla all följande information: 
− 
styrkan på Amglidia 
−  daglig Amglidia-dos i ml 
− 
volym i ml som ska ges vid varje dos 
−  hur många doser som ska ges per dag 
− 
storleken på den orala doseringsspruta som ska användas. 
•  Hälso- och sjukvårdspersonal bör förklara för föräldern eller vårdaren att Amglidia-dosen ordineras 
i ml efter patientens kroppsvikt. Hälso- och sjukvårdspersonal bör även förklara att dosen ska ges 
med den orala doseringsspruta som är graderad i ml och medföljer i förpackningen. 
• 
Farmaceuter ska se till att rätt styrka på Amglidia och rätt storlek på den orala doseringssprutan 
ges ut. 
•  Om patienten byter till en annan styrka, eller en annan oral doseringsspruta är lämplig, ska 
förskrivaren peka ut förpackningsskillnaderna för föräldern eller vårdaren och noga förklara hur 
man mäter upp den nya dosen. 
Mer om läkemedlet 
Amglidia är ett diabetesläkemedel som används vid neonatal diabetes, en form av diabetes som 
uppträder under de första 6 levnadsmånaderna och som kräver insulinbehandling. När Amglidia sätts 
in kan den insulindos som patienten redan får vanligtvis minskas och till och med stoppas. Amglidia är 
effektivt hos patienter med specifika genetiska mutationer (ATP-känslig kaliumkanal i betaceller och 
kromosom 6q24). 
Den aktiva substansen i Amglidia, glibenklamid, är ett diabetesläkemedel som tillhör klassen 
sulfonureider. Den verkar på insulinproducerande celler i bukspottkörteln och fäster vid särskilda 
kanaler på deras yta som kallas ATP-känsliga kaliumkanaler (KATP-kanaler), genom vilka kaliumjoner 
normalt kommer in i cellerna och utlöser insulinfrisättning. Glibenklamids effekt på KATP-kanalen 
återställer cellens förmåga att frisätta insulin i blodet. 
Mer information om Amglidia finns på EMA:s webbplats: ema.europa.eu/Find medicine. 
Förskrivarhandledning för korrekt användning av Amglidia 
EMA/133231/2018 
Sida 3/3 
 
 
 
 
 
 
 
