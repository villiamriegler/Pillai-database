EMA/654511/2018  
EMEA/H/C/004232 
Poteligeo (mogamulizumab) 
Sammanfattning av Poteligeo och varför det är godkänt inom EU 
Vad är Poteligeo och vad används det för? 
Poteligeo är ett cancerläkemedel som används för behandling av mycosis fungoides och Sézarys 
syndrom som är två blodcancertyper som huvudsakligen påverkar huden. Det ges till patienter som 
tidigare har fått behandling med läkemedel via munnen eller som injektion. 
Både mycosis fungoides och Sézarys syndrom tillhör en grupp av sällsynta cancerformer (kutana T-
cellslymfom) och Poteligeo klassificerades som särläkemedel (ett läkemedel som används vid sällsynta 
sjukdomar) den 14 oktober 2016. Mer information om klassificeringen som särläkemedel finns här: 
ema.europa.eu/Find medicine/Human medicines/Rare disease designation  
Poteligeo innehåller den aktiva substansen mogamulizumab. 
Hur används Poteligeo? 
Poteligeo är receptbelagt och behandlingen ska övervakas av en läkare med erfarenhet av att behandla 
cancer och ske på en plats där utrustning för återupplivning finns tillgänglig om en sällsynt och allvarlig 
allergisk reaktion mot läkemedlet skulle inträffa. 
Poteligeo ges som en infusion (dropp) i en ven och den ska pågå i minst en timme. Den 
rekommenderade dosen beror på patientens kroppsvikt och ges en gång i veckan under de första 4 
veckorna och därefter varannan vecka. Patienterna ska övervakas under och efter infusionen för vissa 
biverkningar i samband med infusionen. För att minska denna risk kan patienter ges andra läkemedel, 
t.ex. ett antipyretikum (febernedsättande läkemedel) och ett antihistamin (för behandling av allergiska 
reaktioner) före eller under behandling med Poteligeo.  
Läkaren kan avbryta eller avsluta behandlingen, eller minska dosen, om patienten får vissa allvarliga 
biverkningar.  
För att få mer information om hur du använder Poteligeo, läs bipacksedeln eller tala med läkare eller 
apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Hur verkar Poteligeo? 
Den aktiva substansen i Poteligeo, mogamulizumab, är en monoklonal antikropp (ett slags protein) 
som har utformats för att binda till en receptor (mål) som kallas CCR4. CCR4 finns på ytan av vita 
blodkroppar, inklusive cancercellerna vid mycosis fungoides eller Sézarys syndrom. Genom att binda 
till CCR4 stimulerar mogamulizumab kroppens immunsystem till att angripa cancercellerna och bidrar 
därmed till att hålla sjukdomen under kontroll.  
Vilka fördelar med Poteligeo har visats i studierna? 
Poteligeo visade sig vara effektivare än ett jämförelseläkemedel, vorinostat, i en studie med 372 vuxna 
med antingen mycosis fungoides eller Sézarys syndrom. I denna studie levde patienterna som fick 
Poteligeo i cirka 8 månader utan att deras sjukdom förvärrades, jämfört med 3 månader för 
patienterna som fick vorinostat.  
Samtliga patienter hade behandlats tidigare men cancern svarade inte på behandlingen eller hade 
kommit tillbaka. 
Vilka är riskerna med Poteligeo? 
De vanligaste biverkningarna som orsakas av Poteligeo (uppträder hos fler än 1 av 10 patienter) är 
infusionsrelaterade reaktioner och utslag. De allvarliga biverkningar som rapporterats oftast är 
pneumoni (lunginflammation), feber, infusionsrelaterade reaktioner och cellulit (inflammation i djup 
hudvävnad). 
En fullständig förteckning över biverkningar och restriktioner för Poteligeo finns i bipacksedeln. 
Varför är Poteligeo godkänt i EU? 
Poteligeo är effektivt när det gäller att förlänga den tid patienter med mycosis fungoides eller Sézarys 
syndrom lever utan att sjukdomen förvärras. Effekterna är kliniskt relevanta med tanke på att 
patienterna har begränsade behandlingsalternativ. Biverkningarna som orsakas av Poteligeo anses 
vara hanterbara och de flesta är lindriga eller måttliga. Europeiska läkemedelsmyndigheten fann därför 
att fördelarna med Poteligeo är större än riskerna och att Poteligeo kan godkännas för försäljning i EU. 
Vad görs för att garantera säker och effektiv användning av Poteligeo? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Poteligeo har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Poteligeo kontinuerligt. 
Biverkningar som har rapporterats för Poteligeo utvärderas noggrant och nödvändiga åtgärder vidtas 
för att skydda patienterna. 
Mer information om Poteligeo 
Mer information om Poteligeo finns på EMA:s webbplats ema.europa.eu/Find medicine/Human 
medicines/European public assessment reports.  
Poteligeo (mogamulizumab)  
EMA/654511/2018 
Sida 2/2 
 
 
 
 
