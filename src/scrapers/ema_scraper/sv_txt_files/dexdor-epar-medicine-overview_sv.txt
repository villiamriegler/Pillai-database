EMA/648646/2011  
EMEA/H/C/002268 
Dexdor (dexmedetomidin) 
Sammanfattning av Dexdor och varför det är godkänt inom EU 
Vad är Dexdor och vad används det för? 
Dexdor är ett läkemedel som används för att sedera (lugna eller framkalla sömnighet hos) vuxna 
patienter i följande situationer: 
• 
• 
På intensivvårdsavdelningar för att framkalla relativt lätt sedering där patienten fortfarande kan 
svara på verbal stimulering (motsvarande 0 till –3 poäng på Richmond Agitation-Sedation-skalan). 
Före eller under diagnostiska eller kirurgiska förfaranden där patienten förblir vaken (vaken 
sedering). 
Dexdor innehåller den aktiva substansen dexmedetomidin.  
Hur används Dexdor? 
Dexdor är receptbelagt och ska ges av hälso- och sjukvårdpersonal som utbildats i att behandla 
intensivvårdspatienter eller ge anestesi under diagnostiska eller kirurgiska förfaranden.  
Dexdor ges genom infusion (dropp) i en ven med hjälp av ett infusionsaggregat med droppräknare.  
När Dexdor används inom intensivvården justeras dosen för att uppnå önskad sederingsnivå. Om den 
maximala dosen inte ger tillräcklig sedering kan patienten byta till andra läkemedel. 
När Dexdor används för vaken sedering vid diagnostiska eller kirurgiska förfaranden är startdosen 
beroende av typen av förfarande, och dosen justeras för att uppnå önskad effekt. I vissa fall får 
patienten också lokalbedövning, smärtlindrande medel och andra sederande läkemedel. Patientens 
blodtryck, puls, andning och syrgasnivåer ska noga övervakas under förfarandet. 
Försiktighet ska iakttas när Dexdor ges till patienter med nedsatt leverfunktion, och dosen kan sänkas. 
För att få mer information om hur du använder Dexdor, läs bipacksedeln eller tala med läkare eller 
apotekspersonal. 
Hur verkar Dexdor? 
Den aktiva substansen i Dexdor, dexmedetomidin, är en selektiv alfa-2-receptoragonist. Den verkar 
genom att binda till receptorer i hjärnan som kallas alfa-2-receptorer och som sänker aktiviteten i det 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact                                          
  An agency of the European Union    
© European Medicines Agency, 2018. Reproduction is authorised provided the source is acknowledged. 
 
 
  
 
 
 
sympatiska nervsystemet. Detta system hjälper till att kontrollera ångest och oro, vakenhet och sömn 
liksom blodtrycket och pulsen. Genom att sänka aktiviteten i det sympatiska nervsystemet hjälper 
dexmedetomidin till att göra patienterna lugna eller sömniga. 
Vilka fördelar med Dexdor har visats i studierna? 
Sedering inom intensivvården 
Dexdor jämfördes med andra sederande läkemedel (propofol eller midazolam) i två huvudstudier på 
1 000 intensivvårdspatienter som behövde sedering. De viktigaste effektmåtten var hur väl läkemedlen 
upprätthöll önskad sederingsnivå och hur länge patienterna behövde mekanisk ventilation (med hjälp 
av en maskin som ”andas” åt patienten).   
I den första studien upprätthölls önskad sedering hos 65 procent av patienterna som fick Dexdor, 
jämfört med 65 procent av dem som fick propofol. I den andra studien upprätthölls önskad sedering 
hos 61 procent av patienterna som fick Dexdor, jämfört med 57 procent av dem som fick midazolam. 
Studierna visade också att Dexdor minskade den tid som patienten behövde mekanisk ventilation. 
Vaken sedering under diagnostiska eller kirurgiska förfaranden 
Dexdor jämfördes med placebo (overksam behandling) i två huvudstudier som innefattade 431 
patienter. En högre andel patienter som behandlades med Dexdor behövde inte ytterligare behandling 
med midazolam (ett annat sederande läkemedel) för att upprätthålla önskad sederingsnivå. 
I den första studien ingick patienter som genomgick operation eller ett förfarande under 
bedövningsblockad (där sinnesintrycken i en del av kroppen blockerats). Patienterna i Dexdor-gruppen 
fick antingen 0,5 eller 1 mikrogram/kg kroppsvikt. Behandling med midazolam krävdes inte hos 
40 procent av patienterna som fick den lägre dosen av Dexdor och 54 procent av dem som fick den 
högre dosen, jämfört med 3 procent av patienterna som fick placebo.  
I den andra studien ingick patienter som genomgick fiberoptisk intubering (där en andningsslang förs 
in genom näsan eller munnen ner i luftrören) medan patienterna är vakna. Behandling med midazolam 
krävdes inte hos 53 procent av patienterna som fick Dexdor jämfört med 14 procent som fick placebo. 
Vilka är riskerna med Dexdor? 
De vanligaste biverkningarna som orsakas av Dexdor (kan uppträda hos fler än 1 av 10 personer) när 
det används inom intensivvården är lågt eller högt blodtryck och bradykardi (långsam puls). De 
vanligaste biverkningarna när det används för vaken sedering är lågt blodtryck, andningsdepression 
(sänkt andningsförmåga) och bradykardi. 
Dexdor får inte ges till patienter med AV-block (en slags störning av   
hjärtrytmen), patienter med okontrollerat lågt blodtryck och patienter med stroke eller andra tillstånd 
som påverkar blodflödet till hjärnan. 
En fullständig förteckning över biverkningar och restriktioner för Dexdor finns i bipacksedeln. 
Varför är Dexdor godkänt i EU? 
Studierna vid intensivvård visade att jämförelsen mellan Dexdor och andra sedativa föll ut väl. Det är 
effektivt vid vaken sedering under förfaranden, men ibland kan ytterligare ett sederande läkemedel 
utöver Dexdor behövas. Dexdor är ett kompletterande alternativt läkemedel för att uppnå lättare 
Dexdor (dexmedetomidin)  
EMA/478480/2018  
Sida 2/3 
 
 
 
 
 
sedering hos lämpliga patienter. Eftersom dexmedetomidin har använts i flera länder som sederande 
medel är dess risker välkända och anses vara hanterbara. Europeiska läkemedelsmyndigheten fann 
därför att fördelarna med Dexdor är större än riskerna och att Dexdor skulle godkännas för försäljning 
i EU. 
Vad görs för att garantera säker och effektiv användning av Dexdor? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Dexdor har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Dexdor utvärderas noggrant och nödvändiga åtgärder för att 
skydda patienter vidtas. 
Mer information om Dexdor 
Den 16 september 2011 beviljades Dexdor ett godkännande för försäljning som gäller i hela EU. 
Mer information om Dexdor finns på EMA:s webbplats ema.europa.eu/Find medicine/Human 
medicines/European Public Assessment Reports.  
Denna sammanfattning uppdaterades senast 08-2018. 
Dexdor (dexmedetomidin)  
EMA/478480/2018  
Sida 3/3 
 
 
 
 
 
