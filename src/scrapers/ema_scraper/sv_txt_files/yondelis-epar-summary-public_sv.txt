EMA/262441/2015 
EMEA/H/C/000773 
Sammanfattning av EPAR för allmänheten 
Yondelis 
trabektedin 
Detta är en sammanfattning av det offentliga europeiska utredningsprotokollet (EPAR) för Yondelis. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Yondelis? 
Yondelis är ett cancerläkemedel som innehåller den aktiva substansen trabektidin. Det finns som 
pulver till infusionsvätska, lösning (ges som dropp i en ven). 
Vad används Yondelis för? 
Yondelis används för att behandla vuxna med någon av följande två cancerformer: 
•  Avancerat mjukdelssarkom, en cancertyp som uppstår i de mjuka stödvävnaderna i kroppen. 
”Avancerat” innebär att cancern har börjat sprida sig. Yondelis används när behandling med 
antracykliner och ifosfamid (andra cancerläkemedel) har upphört att verka eller ges till patienter 
som inte kan behandlas med dessa läkemedel. 
•  Äggstockscancer (ovarialcancer) som har recidiverat (kommit tillbaka efter tidigare behandling) 
och är mottaglig för platinaläkemedel. Yondelis används i kombination med pegylerat liposomalt 
doxorubicin (PLD, ett annat cancerläkemedel). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
 
 
 
  
 
 
 
 
Eftersom antalet patienter med mjukdelssarkom och äggstockscancer är litet, betraktas sjukdomarna 
som sällsynta. Den 30 maj 2001 (mjukdelssarkom) och den 17 oktober 2003 (äggstockscancer) 
klassificerades Yondelis som särläkemedel (ett läkemedel som används vid sällsynta sjukdomar). 
Läkemedlet är receptbelagt. 
Hur används Yondelis? 
Behandling med Yondelis måste övervakas av en läkare som har erfarenhet av att använda kemoterapi 
(läkemedel som används för att behandla cancer). Läkemedlet får endast ges av utbildade onkologer 
(cancerspecialister) eller annan vårdpersonal som är specialutbildad för att ge cytostatika (celldödande 
läkemedel). 
Vid mjukdelssarkom är den rekommenderade dosen Yondelis 1,5 mg per kvadratmeter kroppsyta 
(beräknas utifrån patientens längd och vikt) och ges som en enda infusion under 24 timmar var tredje 
vecka. Vid äggstockscancer ges läkemedlet i dosen 1,1 mg/m2 var tredje vecka som en infusion under 
tre timmar omedelbart efter PLD-infusionen. 
Behandlingen pågår så länge patienten visar sig ha nytta av den. Det rekommenderas att Yondelis ges 
genom en central venkateter (en tunn slang från huden till de stora venerna alldeles ovanför hjärtat). 
För att förhindra kräkningar och skydda levern måste patienterna få en infusion av kortikosteroider, 
t.ex. dexametason, före behandlingen. Om patientens blodstatus är onormal ska infusionen med 
Yondelis skjutas upp, dosen Yondelis minskas eller andra läkemedel ges för att behandla 
blodproblemen. För mer information, se produktresumén (ingår också i EPAR). 
Hur verkar Yondelis? 
Den aktiva substansen i Yondelis, trabektedin, är en syntetisk version av ett ämne som ursprungligen 
utvanns från en art manteldjur eller ”sjöpung” (ett djur som lever i havet). Cancer är en sjukdom som 
innebär att cellerna delar sig alltför snabbt, vilket vanligen beror på att generna fungerar på ett 
felaktigt sätt. Trabektedin verkar genom att binda till DNA, den kemiska molekyl som ingår i generna, 
och hindrar på så sätt en del av generna i de mänskliga cellerna från att öka sin aktivitet. Detta kan 
förhindra att cellerna delar sig alltför snabbt och därmed fördröja tillväxten av olika cancertyper. 
Hur har Yondelis effekt undersökts? 
När det gäller mjukdelssarkom har Yondelis undersökts i en huvudstudie som omfattade 266 patienter 
med avancerat eller metastaserande (som hade spridit sig till andra delar av kroppen) liposarkom 
(som uppstår i fettcellerna) eller leiomyosarkom (som uppstår i ”glatta” muskelceller, det vill säga i 
cellerna i muskler som inte kan påverkas av viljan). Samtliga patienter hade dessförinnan behandlats 
med ett antracyklin och ifosfamid, men denna behandling hade inte längre någon effekt. I studien 
jämfördes två olika doseringsscheman för Yondelis, nämligen tre gånger per månad eller en gång var 
tredje vecka. 
När det gäller äggstockscancer har Yondelis i kombination med PLD jämförts med enbart PLD i en 
huvudstudie på 672 kvinnor vars sjukdom kommit tillbaka eller förvärrats efter tidigare behandling. 
Ungefär två tredjedelar av patienterna hade cancer som var mottaglig för platinaläkemedel. 
I båda studierna var huvudeffektmåttet hur länge patienterna levde utan att sjukdomen förvärrades. 
Yondelis  
EMA/262441/2015 
Sida 2/4 
 
 
 
 
 
 
 
Vilken nytta har Yondelis visat vid studierna? 
När det gäller mjukdelssarkom var Yondelis effektivare när det gavs en gång var tredje vecka än när 
det gavs enligt det alternativa doseringsschemat. Patienter som fick läkemedlet en gång var tredje 
vecka levde i genomsnitt i 3,8 månader utan att sjukdomen förvärrades. Motsvarande siffra för 
patienter som fick Yondelis tre gånger per månad var 2,1 månader. 
När det gäller äggstockscancer var kombinationen Yondelis och PLD effektivare än enbart PLD: 
patienter som fick kombinationsbehandlingen levde i genomsnitt i 7,3 månader utan att sjukdomen 
förvärrades, jämfört med 5,8 månader hos dem som fick enbart PLD. Yondelis effekt var tydligare hos 
kvinnor vars cancer var mottaglig för platinaläkemedel. 
Vilka är riskerna med Yondelis? 
Biverkningar kan förväntas hos de flesta patienter som behandlas med Yondelis. Omkring 10 procent 
av patienterna som får Yondelis som monoterapi och 25 procent av dem som får Yondelis som 
kombinationsbehandling kan förväntas få allvarliga biverkningar. De vanligaste biverkningarna av alla 
svårighetsgrader var neutropeni (lågt antal neutrofiler, ett slags vita blodkroppar), illamående, 
kräkningar, förhöjda nivåer av leverenzymer, anemi (lågt antal röda blodkroppar), trötthet, 
trombocytopeni (lågt antal blodplättar), aptitförlust och diarré. Livshotande biverkningar har uppstått 
hos 1,9 procent och 0,9 procent av patienterna som får Yondelis som monoterapi respektive som 
kombinationsbehandling. En fullständig förteckning över biverkningar som rapporterats för Yondelis 
finns i bipacksedeln. 
Yondelis får inte ges till patienter som har en allvarlig eller okontrollerad infektion. Det får inte heller 
ges tillsammans med vaccin mot gula febern eller till kvinnor som ammar. En fullständig förteckning 
över restriktioner finns i bipacksedeln. 
Varför har Yondelis godkänts? 
CHMP fann att nyttan med Yondelis är större än riskerna och rekommenderade att Yondelis skulle 
godkännas för försäljning. 
Yondelis godkändes ursprungligen i enlighet med reglerna om ”godkännande i undantagsfall”. Detta 
innebär att det inte varit möjligt att få fullständig information om mjukdelssarkom vid tiden för 
godkännandet. Efter att företaget lämnat den ytterligare information som begärts upphörde reglerna 
om godkännande i undantagsfall att gälla den 27 maj 2015.  
Vad görs för att garantera säker och effektiv användning av Yondelis? 
En riskhanteringsplan har tagits fram för att se till att Yondelis används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Yondelis. Där anges också lämpliga försiktighetsåtgärder som vårdpersonal och patienter ska vidta. 
Mer information om Yondelis 
Den 17 september 2007 beviljade Europeiska kommissionen ett godkännande för försäljning av 
Yondelis som gäller i hela EU.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
Yondelis  
EMA/262441/2015 
Sida 3/4 
 
 
 
 
 
 
 
om behandling med Yondelis finns i bipacksedeln (ingår också i EPAR). Du kan också kontakta din 
läkare eller apotekspersonal. 
Sammanfattningen av ställningstagandet om Yondelis från kommittén för särläkemedel finns på EMA:s 
webbplats: ema.europa.eu/Find medicine/Human medicines/Rare disease designations 
• 
äggstockscancer, 
•  mjukdelssarkom. 
Denna sammanfattning aktualiserades senast 05-2015. 
Yondelis  
EMA/262441/2015 
Sida 4/4 
 
 
 
 
 
 
 
