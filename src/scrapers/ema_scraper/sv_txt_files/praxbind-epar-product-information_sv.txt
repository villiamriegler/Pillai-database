BILAGA I
PRODUKTRESUMÉ
1.
LÄKEMEDLETS NAMN
Praxbind 2,5 g/50 ml injektions-/infusionsvätska, lösning
2.
KVALITATIV OCH KVANTITATIV SAMMANSÄTTNING
Varje ml injektions-/infusionsvätska, lösning innehåller 50 mg idarucizumab.
Varje injektionsflaska innehåller 2,5 g idarucizumab i 50 ml.
Idarucizumab är framställt med rekombinant DNA-teknik i ovarialceller från kinesisk hamster.
Hjälpämnen med känd effekt
Varje injektionsflaska innehåller 2 g sorbitol och 25 mg natrium i 50 ml (se avsnitt 4.4).
För fullständig förteckning över hjälpämnen, se avsnitt 6.1.
3.
LÄKEMEDELSFORM
Injektions-/infusionsvätska, lösning
Klar till svagt opaliserande, färglös till svagt gul lösning.
4.
KLINISKA UPPGIFTER
4.1 Terapeutiska indikationer
Praxbind är ett läkemedel för specifik reversering av dabigatran och är avsett för vuxna patienter 
behandlade med Pradaxa (dabigatranetexilat) när snabb reversering av Pradaxas antikoagulerande 
effekt krävs:


Inför akut kirurgi/brådskande procedurer
Vid livshotande eller okontrollerad blödning
4.2 Dosering och administreringssätt
Får endast användas på sjukhus.
Dosering
Rekommenderad dos är 5 g idarucizumab (2 injektionsflaskor med 2,5 g/50 ml).
I en subgrupp av patienter sågs upp till 24 timmar efter administrering av idarucizumab ånyo 
plasmakoncentrationer av obundet dabigatran och åtföljande förlängning av koaguleringstider (se 
avsnitt 5.1).
Administrering av ytterligare en dos idarucizumab på 5 g kan övervägas i följande situationer:



återkomst av kliniskt relevant blödning tillsammans med förlängda koagulationstider, eller
om en potentiellt ny blödning är livshotande och man kan se förlängda koagulationstider, eller
patienten behöver ytterligare akut operation/brådskande procedur och har förlängda 
koagulationstider.
Relevanta koagulationsprover är aktiverad partiell tromboplastintid (aPTT), utspädd trombintid (dTT), 
eller koagulationstid för ecarin (ECT) (se avsnitt 5.1).
2
En maximal daglig dos har inte undersökts.
Återinsättning av antitrombotisk behandling
Pradaxabehandling (dabigatranetexilat) kan återinsättas 24 timmar efter administrering av 
idarucizumab, om patienten är kliniskt stabil och adekvat hemostas har uppnåtts.
Efter administrering av idarucizumab kan annan antitrombotisk behandling (t.ex. lågmolekylärt 
heparin) påbörjas när som helst, om patienten är kliniskt stabil och adekvat hemostas har uppnåtts.
Frånvaro av antitrombotisk behandling utsätter patienterna för en risk för trombos som är knuten till 
deras bakomliggande sjukdom eller tillstånd.
Särskilda populationer
Äldre
Ingen dosjustering krävs för patienter 65 år och äldre (se avsnitt 5.2).
Patienter med nedsatt njurfunktion
Ingen dosjustering krävs för patienter med nedsatt njurfunktion. Nedsatt njurfunktion påverkade inte 
den reverserande effekten av idarucizumab (se avsnitt 5.2).
Patienter med nedsatt leverfunktion
Ingen dosjustering krävs för patienter med leverskada (se avsnitt 5.2).
Pediatrisk population
Säkerhet och effekt för Praxbind för barn under 18 år har inte fastställts. Tillgänglig information finns 
i avsnitt 5.1.
Administreringssätt
Intravenös användning.
Praxbind (2 injektionsflaskor med 2,5 g/50 ml) administreras intravenöst som två efterföljande 
infusioner, under 5 till 10 minuter vardera, eller som en bolusinjektion.
Ytterligare anvisningar om användning och hantering finns i avsnitt 6.6.
4.3 Kontraindikationer
Inga.
4.4 Varningar och försiktighet
Idarucizumab binder specifikt till dabigatran och reverserar dess antikoagulerande effekt. Det
reverserar inte effekten av andra blodförtunnande läkemedel (se avsnitt 5.1).
Praxbindbehandling kan användas tillsammans med sedvanliga medicinskt lämpliga, understödjande 
åtgärder.
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
3
Överkänslighet
Risken med att använda Praxbind hos patienter med känd överkänslighet (t.ex. anafylaktisk reaktion) 
mot idarucizumab eller något av hjälpämnena måste noga vägas mot den potentiella fördelen med en 
sådan akutbehandling. Om en anafylaktisk reaktion eller någon annan allvarlig allergisk reaktion 
uppstår, ska administrering av Praxbind omedelbart avslutas och annan lämplig behandling sättas in.
Ärftlig fruktosintolerans
Den rekommenderade dosen Praxbind innehåller 4 g sorbitol som hjälpämne. För patienter med ärftlig 
fruktosintolerans har parenteral administrering av sorbitol förknippats med rapporter om hypoglykemi, 
hypofosfatemi, metabolisk acidos, ökad mängd urinsyra, akut leversvikt med havererad exkretorisk 
och syntetisk funktion, och dödsfall. Därför måste risken med att behandla patienter med ärftlig 
fruktosintolerans med Praxbind vägas mot den potentiella fördelen med en sådan akutbehandling. Om 
Praxbind ges till dessa patienter behövs utökad medicinsk övervakning under behandling med 
Praxbind och i upp till 24 timmar.
Tromboemboliska händelser
Patienter som behandlas med dabigatran har underliggande sjukdomstillstånd som ger en ökad risk för 
tromboemboliska händelser. Genom att reversera dabigatranbehandlingen utsätts patienterna för den 
risk för trombos som är knuten till deras underliggande sjukdom. För att minska denna risk ska 
återinsättning av antikoagulerande behandling övervägas så snart det är medicinskt lämpligt (se 
avsnitt 4.2).
Urinprov för protein
Praxbind orsakar en övergående proteinuri som en fysiologisk reaktion på ett överflöd av protein i 
njurarna efter en bolus/ kortvarig behandling med 5 g idarucizumab intravenöst (se avsnitt 5.2). Denna 
övergående proteinuri är inte en markör för njurskada, vilket bör tas hänsyn till i samband med 
urinprov.
Natriuminnehåll
Detta läkemedel innehåller 50 mg natrium per dos, motsvarande 2,5 % av WHOs högsta 
rekommenderat dagligt intag (2 gram natrium för vuxna).
4.5
Interaktioner med andra läkemedel och övriga interaktioner
Inga formella interaktionsstudier är utförda med Praxbind och andra läkemedel. Baserat på 
farmakokinetiska egenskaper och den höga specificiteten i bindning till dabigatran anses kliniskt 
relevanta interaktioner med andra läkemedel vara osannolika.
Prekliniska undersökningar med idarucizumab har inte visat några interaktioner med


plasmaersättningsmedel.
koagulationsfaktorkoncentrat, såsom protrombinkomplexkoncentrat (tex 3- eller 4-faktor PCC), 
aktiverat PCC (aPCC) och rekombinant faktor VIIa.
andra blodförtunnande läkemedel (t.ex. trombinhämmare förutom dabigatran, 
faktor Xa-hämmare inklusive lågmolekylärt heparin, vitamin K-antagonister, heparin). 
Idarucizumab kommer således inte att reversera effekten av andra blodförtunnande läkemedel.

4.6
Fertilitet, graviditet och amning
Graviditet
Det finns inga data från användningen av idarucizumab till gravida kvinnor. Reproduktions- och 
utvecklingstoxicitetsstudier har inte genomförts, med hänsyn till läkemedlets typ och dess avsedda 
4
användning. Praxbind kan användas vid graviditet, om den förväntade kliniska fördelen överväger de 
potentiella riskerna.
Amning
Det är okänt om idarucizumab/metaboliter utsöndras i bröstmjölk.
Fertilitet
Det finns inga data avseende idarucizumab påverkan på fertiliteten (se avsnitt 5.3)
4.7 Effekter på förmågan att framföra fordon och använda maskiner
Ej relevant.
4.8 Biverkningar
Säkerhetsprofilen för Praxbind har utvärderats i en fas III-studie med 503 patienter som blödde 
okontrollerat eller behövde akut kirurgi eller brådskande procedurer under behandling med Pradaxa 
(dabigatranetexilat), samt i fas I-studier med 224 frivilliga. Dessutom rekryterades 359 patienter till ett 
globalt program för övervakning av idarucizumabadministrering avsett att samla in data om 
användningsmönster i en verklig miljö. En pediatrisk patient behandlades i samband med en pediatrisk
säkerhetsstudie.
Inga biverkningar har identifierats.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Det fins ingen klinisk erfarenhet av överdosering av idarucizumab.
Den högsta enskilda dosen av idarucizumab som testats hos friska försökspersoner var 8 g. Inga 
säkerhetssignaler har identifierats i denna grupp.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: övrigt, medel vid förgiftningar, överdoseringar m.m., ATC-kod: V03AB37
Verkningsmekanism
Idarucizumab är ett läkemedel för specifik reversering av dabigatran. Det är ett humaniserat 
monoklonalt antikroppsfragment (Fab), som binder till dabigatran med mycket hög affinitet, 
ungefär 300 gånger mer potent än dabigatrans bindningsaffinitet till trombin. 
Idarucizumab-dabigatrankomplexet kännetecknas av en snabb inbindning och extremt långsam
dissociation, vilket resulterar i ett mycket stabilt komplex. Idarucizumab binder potent och 
specifikt till dabigatran och dess metaboliter vilket neutraliserar deras antikoagulerande effekt.
5
Farmakodynamisk effekt
Efter administrering av dabigatranetexilat undersöktes farmakodynamiken av en intravenös 
infusionsdos idarucizumab 5 g hos 141 friska försökspersoner i fas I studier. Data från en representativ 
subgrupp med 6 friska försökspersoner mellan 45 och 64 år presenteras. Medianen för dabigatrans 
Cmax hos de friska försökspersonerna motsvarande den koncentration man ser hos patienter som 
behandlas med dabigatranetextilatn 150 mg två gånger dagligen.
Idarucizumabs effekt på dabigatrans exponering och antikoagulerande effekt
Omedelbart efter administrering av idarucizumab minskade plasmakoncentrationen av obundet 
dabigatran med över 99 %, vilket resulterade i nivåer utan antikoagulerande effekt.
Majoriteten av patienterna uppvisade en ihållande reversering av dabigatrans plasmakoncentrationer i 
upp till 12 timmar (≥ 90 %). I en subgrupp patienter observerades ånyo plasmakoncentrationer av 
obundet dabigatran och samtidiga förhöjda koagulationstider, möjligtvis på grund av omdistribuering 
av dabigatran från periferin. Detta skedde 1-24 timmar efter administrering av idarucizumab, 
huvudsakligen vid tidpunkter ≥ 12 timmar.
Figur 1 – Plasmanivåer av obundet dabigatran i den representativa gruppen av friska försökspersoner 
(administrering av idarucizumab eller placebo vid timme 0)
Dabigatran förlänger koagulationstiden för koagulationsmarkörer såsom dTT, TT, aPTT och ECT, 
vilket ger en ungefärlig indikation på graden av antikoagulation. Ett värde inom det normala 
intervallet efter administrering av idarucizumab indikerar att patienten inte längre är antikoagulerad. 
Ett värde över det normala intervallet kan återspegla kvarvarande aktivt dabigatran eller andra kliniska
tillstånd (t.ex. närvaro av andra aktiva substanser eller transfusionskoagulopati). Dessa tester användes 
för att utvärdera dabigatrans antikoagulerande effekt. En fullständig och ihållande reversering av 
dabigatraninducerad förlängd koagulationstid observerades omedelbart efter idarucizumabinfusion, 
och varade under hela observationstiden på minst 24 timmar.
6
Figur 2 – Reversering av dabigatraninducerad förlängd koagulationstid fastställd med dTT hos den 
representativa gruppen av friska försökspersoner (administrering av idarucizumab eller placebo vid 
timme 0)
7
Figur 3 – Reversering av dabigatraninducerad förlängd koagulationstid fastställd med ECT hos den 
representativa gruppen av friska försökspersoner (administrering av idarucizumab eller placebo vid 
timme 0)
Parametrar för trombinbildning
Dabigatran har uttalad effekt på olika parametrar avseende endogen trombinpotential (ETP). 
Behandling med idarucizumab normaliserade både ”lag time”-kvoten och ”time to peak”-kvoten till 
baslinjenivåer, fastställda 0,5 till 12 timmar efter avslutad infusion av idarucizumab. Behandling med 
endast idarucizumab har inte uppvisat någon prokoagulant effekt mätt med ETP. Detta tyder på att 
idarucizumab inte har någon protrombotisk effekt.
Förnyad administrering av dabigatranetexilat
24 timmar efter avslutad infusion av idarucizumab gav förnyad administrering av dabigatranetexilat 
förväntad antikoagulerande effekt.
Preklinisk farmakodynamik
Efter behandling med dabigatran för att uppnå supraterapeutiska koncentrationer, upp till 10 gånger 
plasmanivåer hos människa, användes en traumamodell i gris med leverskada orsakad av trubbigt 
våld. Den livshotande blödningen reverserades snabbt och effektivt inom 15 minuter efter injektion 
med idarucizumab. Alla grisar överlevde efter idarucizumabdoser på ungefär 2,5 respektive 5 g. Utan 
idarucizumab var dödligheten i den antikoagulerade gruppen 100 %.
Klinisk effekt och säkerhet
Tre randomiserade, dubbelblinda, placebokontrollerade fas I studier på 283 försökspersoner 
(224 behandlade med idarucizumab) utfördes för att undersöka idarucizumabs säkerhet, effekt, 
tolerans, farmakokinetik och farmakodynamik. Idarucizumab gavs i dessa studier separat eller efter 
administrering av dabigatranetexilat. Den undersökta populationen bestod av friska försökspersoner 
samt försökspersoner med egenskaper för att täcka in ålder, kroppsvikt, etnicitet, kön och nedsatt 
njurfunktion. I dessa studier varierade idarucizumabdoserna mellan 20 mg till 8 g och infusionstiden
sträckte sig mellan 5 minuter till 1 timme.
8
Representativa värden för farmakokinetiska och farmakodynamiska parametrar fastställdes utifrån 
värden för friska försökspersoner mellan 45 och 64 år som fick 5 g idarucizumab (se avsnitt 5.1 
och 5.2). 
En prospektiv, öppen, icke-randomiserad, okontrollerad studie (RE-VERSE AD) genomfördes för att 
utvärdera behandling av vuxna patienter med livshotande eller okontrollerad dabigatranrelaterad 
blödning (grupp A), eller dabigatranbehandlade patienter som krävde akut kirurgi eller brådskande 
procedurer (grupp B). Den primära effektvariabeln var den högsta procentuella andelen reversering av 
dabigatrans antikoagulerande effekt inom 4 timmar efter administrering av idarucizumab. Dabigatrans 
antikoagulerande effekt utvärderades med centrala laboratorieanalyser av dTT eller ECT. En viktig 
sekundär effektvariabel var återupprättandet av hemostasen.
RE-VERSE AD inkluderade data från 503 patienter: 301 patienter med allvarlig blödning (grupp A) 
och 202 patienter som krävde ett brådskande ingrepp/kirurgi (grupp B). Ungefär hälften av patienterna 
i varje grupp var män. Medianåldern var 78 år och medianvärdet för kreatinclearance (CrCl) var 
52,6 ml/min. 61,5 % av patienterna i grupp A och 62,4 % av patienterna i grupp B hade behandlats 
med 110 mg dabigatran två gånger dagligen.
Reversering kunde endast utvärderas hos de patienter som visade förlängda koaguleringstider före 
behandling med idarucizumab. De flesta patienter i både grupp A och B uppnådde total reversering av 
dabigatrans antikoagulerande effekt (dTT: 98,7 %, ECT: 82,2 % respektive aPTT: 92,5 % av 
utvärderbara patienter) inom de första 4 timmarna efter administrering av 5 g idarucizumab. De 
reverserande effekterna var påtagliga omedelbart efter administrering.
9
Figur 4 – Reversering av dabigatraninducerad förlängd koagulationstid fastställd med dTT hos 
patienter från RE-VERSE AD-studien (N=487)
110
100
90
80
70
60
50
40
30
]
s
]
[
s
[
T
T
T
T
d
d
10-30 min
Baslinje Mellan 
Baseline Between 10-30 min
vials
injektions-
flaskor
Time post Idarucizumab
Tid efter idarucizumab
1 tim
1 h
2 tim
2 h
4 tim
4 h
12 tim 24 tim
12 h
24 h
Individual data with median
Individuella data med median 
och 25:e/75:e percentiler
and 25th/75th percentiles
Övre normalgräns
Upper limit normal
10:e/90:e percentiler
T      10th/90th percentiles
5th/95th percentiles
5:e/95:e percentiler
10
 
 
Figur 5 – Reversering av dabigatraninducerad förlängd koagulationstid fastställd med ECT hos 
patienter från RE-VERSE AD-studien (N=487)
375
350
325
300
275
250
225
200
175
150
125
100
75
50
25
]
]
s
s
[
[
T
T
C
C
E
E
Baslinje Mellan 
10-30 min
Baseline Between 10-30 min
injektions-
vials
flaskor
Tid efter idarucizumab
Time post Idarucizumab
1 tim
1 h
2 tim
2 h
4 tim
4 h
12 tim 24 tim
12 h
24 h
Individuella data med median 
Individual data with median
och 25:e/75:e percentiler
and 25th/75th percentiles
Övre normalgräns
Upper limit normal
T      10th/90th percentiles
10:e/90:e percentiler
5th/95th percentiles
5:e/95:e percentiler
11
 
 
Figur 6 – Reversering av dabigatraninducerad förlängd koagulationstid fastställd med aPTT hos 
patienter från RE-VERSE AD-studien (N=486)
]
]
s
s
[
[
T
T
T
T
P
P
a
a
140
130
120
110
100
90
80
70
60
50
40
30
20
10-30 min
Baslinje Mellan 
Baseline Between 10-30 min
vials
injektions-
flaskor
Tid efter idarucizumab
Time post Idarucizumab
1 tim
1 h
2 h
2 tim
4 h
4 tim
12 h
12 tim 24 tim
24 h
Individuella data med median 
Individual data with median
och 25:e/75:e percentiler
and 25th/75th percentiles
Övre normalgräns
Upper limit normal
T      10th/90th percentiles
10:e/90:e percentiler
5th/95th percentiles
5:e/95:e percentiler
Återupprättande av hemostas uppnåddes hos 80,3 % av de utvärderbara patienterna som hade allvarlig 
blödning och normal hemostas observerades hos 93,4 % av de patienter som behövde genomgå en 
brådskande procedur.
Av de totalt 503 patienterna, dog 101 patienter; vart och ett av dessa dödsfall kunde tillskrivas 
antingen en komplikation till indexhändelsen eller hade samband med samsjuklighet. Trombotiska 
händelser rapporterades hos 34 patienter (23 av de 34 patienterna stod inte på antitrombotisk 
behandling vid tiden för händelsen) och i vart och ett av dessa fall kunde den trombotiska händelsen 
tillskrivas patientens underliggande medicinska tillstånd. Lindriga symtom på möjlig överkänslighet 
(feber, bronkospasm, hyperventilation, utslag eller pruritus) rapporterades. Ett orsakssamband med
idarucizumab kunde inte fastställas.
Pediatrisk population
En pediatrisk patient inkluderades i en öppen säkerhetsstudie med intravenös administrering av en 
engångsdos av idarucizumab. Studien rekryterade pediatriska patienter från kliniska studier med 
dabigatranetexilat för behandling och sekundär prevention av venös tromboemboli (VTE). Ett krav för 
inklusion var att snabb reversering av effekten av dabigatran var nödvändig. Patienten (mellan 16-<18 
år gammal) behandlades med dabigatranetexilat för sekundär prevention av VTE på grund av 
förekomst av en klinisk riskfaktor. En blödningshändelse krävde ett kirurgiskt ingrepp och adekvat 
12
 
 
hemostas. Behandling med 5 g idarucizumab ledde till en snabb och fullständig reversering av den 
antikoagulerande effekten av dabigatran. Farmakokinetiken för idarucizumab och dess effekter på 
farmakodynamiken överensstämde med data som erhållits hos vuxna.
Immunogenicitet
Serumprover från 283 försökspersoner i fas I-studier (224 frivilliga behandlade med idarucizumab) 
och 501 patienter testades, före och efter behandling, för antikroppar mot idarucizumab. Hos ungefär 
12 % (33/283) av försökspersonerna i fas I och 3,8 % (19/501) av patienterna förelåg redan 
antikroppar med korsreaktivitet till idarucizumab innan behandling. Ingen påverkan på farmakokinetik 
eller den reverserande effekten av idarucizumab eller överkänslighetsreaktioner observerades.
Eventuella långlivade anti-idarucizumabantikroppar med låga titrar, som uppkommit efter behandling, 
observerades hos 4 % (10/224) av försökspersonerna i fas I och 1,6 % (8/501) av patienterna, vilket 
tyder på en låg immunogen potential för idarucizumab. I en subgrupp på 6 personer i fas I 
administrerades idarucizumab en andra gång, två månader efter den första administreringen. Inga 
anti-idarucizumabantikroppar detekterades hos dessa försökspersoner före den andra administreringen. 
Hos en av försökspersonerna detekterades anti-idarucizumabantikroppar efter den andra 
administreringen. Nio patienter doserades på nytt med idarucizumab. Samtliga 9 patienter doserades 
på nytt inom 6 dagar efter den första idarucizumabdosen. Ingen av patienterna som doserats på nytt 
testade positivt för anti-idarucizumabantikroppar.
5.2
Farmakokinetiska egenskaper
Idarucizumabs farmakokinetik undersöktes hos 224 friska försökspersoner i fas I-studier, och data för 
en representativ subgrupp på 6 friska försökspersoner mellan 45 och 64 år som fick en intravenös 
infusion idarucizumab 5 g presenteras.
Distribution
Idarucizumab uppvisade multifasisk dispositionskinetik och begränsad extravaskulär distribution. 
Efter en intravenös infusion av en dos på 5 g, var den geometriska medeldistributionsvolymen vid 
steady state (Vdss) 8,9 l (geometrisk variationskoefficient (gCV) 24,8 %).
Metabolism
Flera vägar som skulle kunna bidra till metabolismen av antikroppar har beskrivits. Dessa vägar 
involverar biologisk nedbrytning av antikroppen till mindre molekyler, dvs. små peptider eller 
aminosyror, som sedan reabsorberas och ingår i den allmänna proteinsyntesen.
Eliminering
Idarucizumab eliminerades snabbt med en total clearance på 47,0 ml/min (gCV 18,4 %), en initial 
halveringstid (t1/2) på 47 minuter (gCV 11,4 %) och en terminal t1/2 på 10,3 timmar (gCV 18,9 %). 
Efter intravenös administrering av 5 g idarucizumab, kunde 32,1 % (gCV 60,0 %) av dosen återfinnas 
i urinen inom en uppsamlingsperiod på 6 timmar och mindre än 1 % de följande 18 timmarna. Den 
återstående delen av dosen antas ha eliminerats via proteinkatabolism, huvudsakligen i njurarna.
Proteinuri har observerats efter behandling med idarucizumab. Denna övergående proteinuri är en 
fysiologisk reaktion på ett överflöd av protein i njurarna efter en bolus/kortvarig behandling med 5 g 
idarucizumab intravenöst. Denna övergående proteinuri uppnådde vanligen sin topp ungefär 4 timmar 
efter administrering av idarucizumab och normaliserades inom 12-24 timmar. I enstaka fall varade 
denna övergående proteinuri längre än 24 timmar.
Patienter med nedsatt njurfunktion
Praxbind har studerats i fas I-studier hos försökspersoner med en kreatinclearance mellan 44 och 
13
213 ml/min. Försökspersoner med en kreatinclearance under 44 ml/min har ej studerats i fas I.
Beroende på graden av nedsatt njurfunktion var total clearance reducerad jämfört med friska 
försökspersoner, vilket ledde till en ökad exponering av idarucizumab.
Baserat på farmakokinetiska data från 347 patienter med olika grad av njurfunktion (medianvärde för 
CrCl 21-99 ml/min) uppskattas det att den genomsnittliga exponeringen för idarucizumab (area under 
koncentration-tidskurvan (AUC0-24 tim)) ökade med 38 % hos patienter med lindrigt (CrCl 
50-<80 ml/min), med 90 % hos patienter med måttligt (30-<50 ml/min) och med 146 % hos patienter 
med kraftigt (0-<30 ml/min) nedsatt njurfunktion. Eftersom dabigatran också utsöndras primärt via 
njurarna ses även en ökad exponering för dabigatran vid försämring av njurfunktionen.
Baserat på dessa data och den uttalade reverseringen av dabigatrans antikoagulerande effekt, har 
nedsatt njurfunktion inte någon betydelse för idarucizumabs reverserande effekt hos patienter.
Patienter med nedsatt leverfunktion
Nedsatt leverfunktion (bedömd som leverskada fastställd med förhöjningar av leverfunktionsprover)
har inte observerats ha någon inverkan på idarucizumabs farmakokinetik.
Idarucizumab har studerats hos 58 patienter med olika grader av nedsatt leverfunktion. Jämfört med 
272 patienter utan nedsatt leverfunktion förändrades median AUC för idarucizumab med -6 %, 37 % 
och 10 % hos patienter med ASAT/ALAT-stegringar på 1 till < 2 x gånger den övre normalgränsen 
(ULN) (N=34), 2 till <3 gånger ULN (N=3) respektive > 3 gånger ULN (N=21). Baserat på 
farmakokinetiska data från 12 patienter med leversjukdom ökade AUC för idarucizumab med 10 % 
jämfört med patienter utan leversjukdom.
Äldre/kön/etnicitet
Baserat på populationsfarmakokinetiska analyser har ålder, kön och etnicitet ingen kliniskt relevant 
effekt på idarucizumabs farmakokinetik.
5.3
Prekliniska säkerhetsuppgifter
Gängse studier avseende allmäntoxicitet i upp till 4 veckor i råtta och 2 veckor i apa visade inte några 
särskilda risker för människor. Studier avseende säkerhetsfarmakologi  visade inte någon effekt på 
andningsvägar, centrala nervsystemet eller hjärt-kärl systemet.
Det har inte utförts några studier för att utvärdera idarucizumabs potentiella mutagena och 
karcinogena egenskaper. Baserat på dess verkningsmekanism samt egenskaper hos proteiner förväntas 
inga karcinogena eller gentoxiska effekter.
Det har inte utförts några studier som utvärderar idarucizumabs potentiella reproduktionseffekter. I 
allmäntoxicitetsstudier med intravenös administrering i upp till 4 veckor i råtta och 2 veckor i apa har 
inga behandlingsrelaterade effekter identifierats i reproduktionsvävnad hos något kön. Tillika sågs 
ingen bindning av idarucizumab i en korsreaktivitetsstudie på mänsklig reproduktionsvävnad. 
Prekliniska resultat tyder således  inte på någon risk för påverkan på fertilitet eller embryofetal 
utveckling.
Ingen lokal blodkärlsirritation observerades efter i.v. eller paravenös administrering av idarucizumab. 
Beredningen av idarucizumab ledde inte till någon hemolys av humant helblod in vitro.
14
6.
FARMACEUTISKA UPPGIFTER
6.1
Förteckning över hjälpämnen
natriumacetattrihydrat (E262)
ättiksyra (E260, för pH-justering)
sorbitol (E420)
polysorbat 20 (E432)
vatten för injektionsvätskor
6.2
Inkompatibiliteter
Detta läkemedel får inte blandas med andra läkemedel.
6.3 Hållbarhet
4 år.
Efter att injektionsflaskan är öppnad har idarucizumabs kemiska och fysikaliska stabilitet påvisats i 
upp till 6 timmar vid rumstemperatur (upp till 30 °C).
Detta läkemedel ska användas omedelbart efter att det öppnats, om inte detta genomförts på ett sådant 
sätt att mikrobiell kontamination har undvikits. Om Praxbind inte används omedelbart, är 
förvaringstider och förhållanden innan användning användarens ansvar.
6.4
Särskilda förvaringsanvisningar
Förvaras i kylskåp (2 °C-8 °C).
Får ej frysas.
Förvaras i originalförpackningen. Ljuskänsligt.
Före användning kan den oöppnade injektionsflaskan förvaras i rumstemperatur (högst 30 °C) i upp 
till 48 timmar, om den förvaras i originalförpackningen så att den skyddas från ljus. Lösningen ska 
inte utsättas för ljus i mer än 6 timmar (i oöppnad och/eller i öppnad injektionsflaska).
Förvaringsanvisningar för läkemedlet efter öppnande finns i avsnitt 6.3.
6.5
Förpackningstyp och innehåll
50 ml lösning i en injektionsflaska av glas (typ I-glas) med en butylgummipropp, ett aluminiumlock
och en etikett med integrerad upphängning.
Förpackning med 2 injektionsflaskor.
6.6
Särskilda anvisningar för destruktion och övrig hantering
Parenterala läkemedel som Praxbind ska undersökas visuellt avseende partiklar och färgförändringar 
före administrering.
Praxbind får inte blandas med andra läkemedel. En redan befintlig intravenös infart kan användas för 
administrering av Praxbind. Infarten måste spolas med natriumkloridlösning för injektioner 9 mg/ml 
(0,9 %), före och efter infusion. Ingen annan infusion ska administreras parallellt via samma 
intravenösa infart.
Praxbind är endast avsett för engångsbruk och innehåller inga konserveringsmedel (se avsnitt 6.3).
15
Inga inkompatibiliteter mellan Praxbind och polyvinylklorid-, polyeten- eller 
polyuretaninfusionsutrustning eller polypropylensprutor har observerats.
Ej använt läkemedel och avfall ska kasseras enligt gällande anvisningar.
7.
INNEHAVARE AV GODKÄNNANDE FÖR FÖRSÄLJNING
Boehringer Ingelheim International GmbH
Binger Str. 173
55216 Ingelheim am Rhein
Tyskland
8.
NUMMER PÅ GODKÄNNANDE FÖR FÖRSÄLJNING
EU/1/15/1056/001
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 20 november 2015
Datum för den senaste förnyelsen: 27 juli 2020
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
16
BILAGA II
A.
B.
C.
D.
TILLVERKARE AV DEN (DE) AKTIVA SUBSTANSEN 
(SUBSTANSERNA) AV BIOLOGISKT URSPRUNG OCH 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET
17
A.
TILLVERKARE AV DEN (DE) AKTIVA SUBSTANSEN (SUBSTANSERNA) AV 
BIOLOGISKT URSPRUNG OCH TILLVERKARE SOM ANSVARAR FÖR 
FRISLÄPPANDE AV TILLVERKNINGSSATS
Namn och adress till tillverkare av aktiv(a) substans(er) av biologiskt ursprung
Boehringer Ingelheim Pharma GmbH & Co. KG
Birkendorfer Strasse 65
88397 Biberach an der Riss
TYSKLAND
Namn och adress till tillverkare som ansvarar för frisläppande av tillverkningssats
Boehringer Ingelheim Pharma GmbH & Co. KG
Birkendorfer Strasse 65
88397 Biberach an der Riss
TYSKLAND
Boehringer Ingelheim France
100-104 Avenue de France
75013 Paris
FRANKRIKE
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Läkemedel som med begränsningar lämnas ut mot recept (se bilaga I: Produktresumén, avsnitt 4.2).
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning 
över referensdatum för unionen (EURD-listan) som föreskrivs i artikel 107c.7 i direktiv 2001/83/EG 
och eventuella uppdateringar och som offentliggjorts på webbportalen för europeiska läkemedel.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2. i godkännandet för 
försäljning samt eventuella efterföljande överenskomna uppdateringar av riskhanteringsplanen.
En uppdaterad riskhanteringsplan ska lämnas in
 på begäran av Europeiska läkemedelsmyndigheten,
 när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
18
BILAGA III
MÄRKNING OCH BIPACKSEDEL
19
A. MÄRKNING
20
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1.
LÄKEMEDLETS NAMN
Praxbind 2,5 g/50 ml injektions-/infusionsvätska, lösning
idarucizumab
2.
DEKLARATION AV AKTIV(A) SUBSTANS(ER)
Varje 50 ml injektionsflaska innehåller 2,5 g idarucizumab.
3.
FÖRTECKNING ÖVER HJÄLPÄMNEN
Hjälpämnen: natriumacetattrihydrat (E262), ättiksyra (E260), sorbitol (E420), polysorbat 20 (E432), 
vatten för injektionsvätskor.
4.
LÄKEMEDELSFORM OCH FÖRPACKNINGSSTORLEK
injektions-/infusionsvätska, lösning
Två injektionsflaskor med 50 ml vardera
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Intravenös användning
Endast för engångsbruk.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras i kylskåp. Får ej frysas.
Förvaras i originalförpackningen. Ljuskänsligt.
21
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Boehringer Ingelheim International GmbH
Binger Str. 173
55216 Ingelheim am Rhein
Tyskland
12. NUMMER PÅ GODKÄNNANDE FÖR FÖRSÄLJNING
EU/1/15/1056/001
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Braille krävs ej.
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
19. ÖVRIGT – SKRIFT PÅ LOCKETS INSIDA



Bipacksedeln innehåller extra information för hälso- och sjukvårdspersonal.
Rekommenderad dos Praxbind är 5 g (2 x 2,5 g/50 ml).
Administreras intravenöst som två efterföljande infusioner, under 5 till 10 minuter vardera, eller 
som bolusinjektioner.
22
UPPGIFTER SOM SKA FINNAS PÅ INNERFÖRPACKNINGEN
Injektionsflaskans etikett
1.
LÄKEMEDLETS NAMN
Praxbind 2,5 g/50 ml injektions-/infusionsvätska, lösning
idarucizumab
2.
DEKLARATION AV AKTIV(A) SUBSTANS(ER)
Varje 50 ml injektionsflaska innehåller 2,5 g idarucizumab.
3.
FÖRTECKNING ÖVER HJÄLPÄMNEN
Hjälpämnen: natriumacetattrihydrat (E262), ättiksyra (E260), sorbitol (E420), polysorbat 20 (E432), 
vatten för injektionsvätskor.
4.
LÄKEMEDELSFORM OCH FÖRPACKNINGSSTORLEK
injektions-/infusionsvätska, lösning
En injektionsflaska med 50 ml
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Intravenös användning
Endast för engångsbruk.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras i kylskåp. Får ej frysas.
Förvaras i originalförpackningen. Ljuskänsligt.
23
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Boehringer Ingelheim International GmbH
Binger Str. 173
55216 Ingelheim am Rhein
Tyskland
12. NUMMER PÅ GODKÄNNANDE FÖR FÖRSÄLJNING
EU/1/15/1056/001
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
Receptbelagt läkemedel.
15. BRUKSANVISNING
16.
INFORMATION I PUNKTSKRIFT
Braille krävs ej
17. UNIK IDENTITETSBETECKNING – TVÅDIMENSIONELL STRECKKOD
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
24
B. BIPACKSEDEL
25
Bipacksedel: Information till patienten och användaren
Praxbind 2,5 g/50 ml injektions-/infusionsvätska, lösning
idarucizumab
Läs noga igenom denna bipacksedel. Den innehåller information som är viktig för dig. 
Observera att detta läkemedel i huvudsak används i nödsituationer och att en läkare kommer 
att ha beslutat att du behöver det.
-
-
-
Spara denna information, du kan behöva läsa den igen.
Om du har ytterligare frågor, vänd dig till läkare eller sjuksköterska.
Om du får biverkningar, tala med läkare eller sjuksköterska. Detta gäller även eventuella 
biverkningar som inte nämns i denna information. Se avsnitt 4.
I denna bipacksedel finns information om följande:
1. Vad Praxbind är och vad det används för
2. Vad du behöver veta när du får Praxbind
3. Hur du använder Praxbind
4. Eventuella biverkningar
5. Hur Praxbind ska förvaras
6.
Förpackningens innehåll och övriga upplysningar
1.
Vad Praxbind är och vad det används för
Vad Praxbind är
Praxbind innehåller den aktiva substansen idarucizumab. Idarucizumab är ett läkemedel som specifikt 
tar bort effekten av dabigatran (Pradaxa), ett blodförtunnande läkemedel som blockerar en substans i 
kroppen som är involverad i bildning av blodproppar.
Praxbind används för att snabbt fånga dabigatran och på så sätt inaktivera dess effekt.
Vad Praxbind används för
Praxbind används till vuxna vid akutsituationer då läkaren beslutat att det krävs snabb inaktivering av 
Pradaxas effekt:
-
-
Inför akut kirurgi/brådskande behandling
Vid livshotande eller okontrollerad blödning.
2.
Vad du behöver veta när du får Praxbind
Varningar och försiktighet
Tala med läkare eller sjuksköterska innan du får Praxbind
-
-
om du är allergisk mot idarucizumab eller något annat innehållsämne som anges i avsnitt 6.
om du har den genetiska sjukdomen ärftlig fruktosintolerans. I så fall kan substansen sorbitol, 
som finns i detta läkemedel orsaka allvarliga biverkningar.
De kommer att ta hänsyn till detta innan de behandlar dig med Praxbind.
Detta läkemedel kommer endast att ta bort dabigatran från din kropp. Det kommer inte att ta bort 
andra läkemedel som används för att förhindra bildning av blodproppar.
Efter att dabigatran har försvunnit ur din kropp är du inte längre skyddad mot bildning av blodproppar.
Din läkare kommer att fortsätta din läkemedelsbehandling för att förhindra bildning av blodproppar så 
snart ditt medicinska tillstånd tillåter det.
Barn och ungdomar
Det finns ingen information om användning av Praxbind till barn.
26
Andra läkemedel och Praxbind
Tala om för läkare om du tar, nyligen har tagit eller kan tänkas ta andra läkemedel.
Detta läkemedel har utformats för att endast binda till dabigatran. Det är osannolikt att Praxbind 
påverkar effekten av andra läkemedel eller att andra läkemedel påverkar Praxbind.
Graviditet och amning
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du får detta läkemedel.
Det finns ingen information om detta läkemedels effekt hos gravida eller ammande kvinnor. Praxbind 
påverkar i sig inga kroppsfunktioner, din läkare kan därför besluta att ge dig detta läkemedel, om de 
förväntade fördelarna uppväger de potentiella riskerna.
Praxbind innehåller natrium
Detta läkemedel innehåller 50 mg natrium (huvudingrediensen i koksalt/bordssalt) i varje dos. Detta 
motsvarar 2,5 % av högsta rekommenderat dagligt intag av natrium för vuxna.
3.
Hur du använder Praxbind
Detta läkemedel ska endast användas på sjukhus.
Rekommenderad dos är 5 g (2 injektionsflaskor med 2,5 g/50 ml).
I sällsynta fall kan du fortfarande ha för mycket dabigatran i blodet efter en första dos av detta 
läkemedel och din läkare kan i vissa situationer besluta att ge dig ytterligare en dos på 5 g.
Din läkare eller sjuksköterska ger dig detta läkemedel via injektion eller infusion i en ven.
Efter att du har fått detta läkemedel kommer din läkare att besluta om din behandling för att förebygga
blodproppsbildning ska fortsätta. Dabigatran kan ges igen 24 timmar efter tillförsel av detta läkemedel.
Detaljerade instruktioner för din läkare eller sjuksköterska om hur detta läkemedel ska ges finns i 
slutet av denna bipacksedel (se ”Hanteringsanvisningar”).
Om du har ytterligare frågor om detta läkemedel, kontakta läkare.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Än så länge har inga biverkningar identifierats.
Rapportering av biverkningar
Om du får biverkningar, tala med läkare eller sjuksköterska. Detta gäller även eventuella biverkningar 
som inte nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet.
5.
Hur Praxbind ska förvaras
Förvara detta läkemedel utom syn- och räckhåll för barn.
27
Används före utgångsdatum som anges på injektionsflaskan och kartongen efter EXP. Utgångsdatumet 
är den sista dagen i angiven månad.
Förvaras i kylskåp (2 °C-8 °C).
Får ej frysas.
Förvaras i originalförpackningen. Ljuskänsligt.
Detta läkemedel ska användas omedelbart efter att det öppnats.
6.
Förpackningens innehåll och övriga upplysningar
Innehållsdeklaration 
-
-
Den aktiva substansen är idarucizumab.
Övriga innehållsämnen är: natriumacetattrihydrat (E262), ättiksyra (E260, för pH-justering), 
sorbitol (E420), polysorbat 20 (E432) och vatten för injektionsvätskor.
Läkemedlets utseende och förpackningsstorlekar
Praxbind är en klar till svagt opaliserande, färglös till svagt gul lösning, som tillhandahålls i en 
injektionsflaska av glas, stängd med en butylgummipropp och ett aluminiumlock.
Varje förpackning innehåller två injektionsflaskor.
Innehavare av godkännande för försäljning
Boehringer Ingelheim International GmbH
Binger Str. 173
55216 Ingelheim am Rhein
Tyskland
Tillverkare
Boehringer Ingelheim Pharma GmbH & Co. KG
Birkendorfer Strasse 65
88397 Biberach an der Riss
Tyskland
Boehringer Ingelheim France
100-104 Avenue de France
75013 Paris
Frankrike
28
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Boehringer Ingelheim SComm
Tél/Tel: +32 2 773 33 11
Lietuva
Boehringer Ingelheim RCV GmbH & Co KG
Lietuvos filialas
Tel: +370 5 2595942
България
Бьорингер Ингелхайм РЦВ ГмбХ и Ко. КГ –
клон България
Тел: +359 2 958 79 98
Luxembourg/Luxemburg
Boehringer Ingelheim SComm
Tél/Tel: +32 2 773 33 11
Česká republika
Boehringer Ingelheim spol. s r.o.
Tel: +420 234 655 111
Magyarország
Boehringer Ingelheim RCV GmbH & Co KG 
Magyarországi Fióktelepe
Tel: +36 1 299 89 00
Danmark
Boehringer Ingelheim Danmark A/S
Tlf: +45 39 15 88 88
Malta
Boehringer Ingelheim Ireland Ltd.
Tel: +353 1 295 9620
Deutschland
Boehringer Ingelheim Pharma GmbH & Co. KG
Tel: +49 (0) 800 77 90 900
Nederland
Boehringer Ingelheim B.V.
Tel: +31 (0) 800 22 55 889
Eesti
Boehringer Ingelheim RCV GmbH & Co KG
Eesti filiaal
Tel: +372 612 8000
Norge
Boehringer Ingelheim Norway KS
Tlf: +47 66 76 13 00
Ελλάδα
Boehringer Ingelheim Ελλάς Μονοπρόσωπη
Tηλ: +30 2 10 89 06 300
Österreich
Boehringer Ingelheim RCV GmbH & Co KG
Tel: +43 1 80 105-7870
España
Boehringer Ingelheim España, S.A.
Tel: +34 93 404 51 00
France
Boehringer Ingelheim France S.A.S.
Tél: +33 3 26 50 45 33
Hrvatska
Boehringer Ingelheim Zagreb d.o.o.
Tel: +385 1 2444 600
Ireland
Boehringer Ingelheim Ireland Ltd.
Tel: +353 1 295 9620
Ísland
Vistor hf.
Sími: +354 535 7000
Polska
Boehringer Ingelheim Sp. z o.o.
Tel: +48 22 699 0 699
Portugal
Boehringer Ingelheim Portugal, Lda.
Tel: +351 21 313 53 00
România
Boehringer Ingelheim RCV GmbH & Co KG
Viena-Sucursala Bucureşti
Tel: +40 21 302 28 00
Slovenija
Boehringer Ingelheim RCV GmbH & Co KG 
Podružnica Ljubljana
Tel: +386 1 586 40 00
Slovenská republika
Boehringer Ingelheim RCV GmbH & Co KG 
organizačná zložka
Tel: +421 2 5810 1211
29
Italia
Boehringer Ingelheim Italia S.p.A.
Tel: +39 02 5355 1
Suomi/Finland
Boehringer Ingelheim Finland Ky
Puh/Tel: +358 10 3102 800
Κύπρος
Boehringer Ingelheim Ελλάς Μονοπρόσωπη
Tηλ: +30 2 10 89 06 300
Sverige
Boehringer Ingelheim AB
Tel: +46 8 721 21 00
Latvija
Boehringer Ingelheim RCV GmbH & Co KG
Latvijas filiāle
Tel: +371 67 240 011
United Kingdom (Northern Ireland)
Boehringer Ingelheim Ireland Ltd.
Tel: +353 1 295 9620
Denna bipacksedel ändrades senast
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu.
---------------------------------------------------------------------------------------------------------------------------
Följande uppgifter är endast avsedda för hälso- och sjukvårdspersonal:
Praxbind binder specifikt till dabigatran och reverserar dess antikoagulerande effekt. Det reverserar inte 
effekten av andra blodförtunnande läkemedel.
Praxbindbehandling kan användas tillsammans med sedvanliga medicinskt lämpliga, understödjande 
åtgärder.
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Den rekommenderade dosen Praxbind innehåller 4 g sorbitol som hjälpämne. För patienter med ärftlig 
fruktosintolerans finns det en risk för allvarliga biverkningar, som måste vägas mot den potentiella 
fördelen av en akutbehandling med Praxbind. Om Praxbind ges till dessa patienter behövs utökad 
medicinsk övervakning under behandling med Praxbind och i upp till 24 timmar.
Dos och administrering:
Rekommenderad dos är 5 g idarucizumab (2 injektionsflaskor med 2,5 g/50 ml).
Administrering av ytterligare en dos idarucizumab på 5 g kan övervägas i följande situationer:



återkomst av kliniskt relevant blödning tillsammans med förlängda koagulationstider, eller
om en potentiellt ny blödning är livshotande och man kan se förlängda koagulationstider, eller
patienten behöver ytterligare akut operation/brådskande procedur och har förlängda 
koagulationstider.
Relevanta koagulationsprover är aktiverad partiell tromboplastintid (aPTT), utspädd trombintid (dTT), 
eller koagulationstid för ecarin (ECT).
En maximal daglig dos har inte undersökts.
Praxbind (2 injektionsflaskor med 2,5 g/50 ml) administreras intravenöst som två efterföljande 
infusioner, under 5 till 10 minuter vardera, eller som en bolusinjektion.
Patienter som behandlas med dabigatran har underliggande sjukdomstillstånd som ger en ökad risk för 
tromboemboliska händelser. Genom att reversera dabigatranbehandlingen utsätts patienterna för den 
30
risk för trombos som är knuten till deras underliggande sjukdom. För att minska denna risk ska 
återinsättning av antikoagulerande behandling övervägas så snart det är medicinskt lämpligt.
Pradaxabehandling (dabigatranetexilat) kan återinsättas 24 timmar efter administrering av 
idarucizumab, om patienten är kliniskt stabil och adekvat hemostas har uppnåtts.
Efter administrering av idarucizumab kan annan antitrombotisk behandling (t.ex. lågmolekylärt 
heparin) påbörjas när som helst, om patienten är kliniskt stabil och adekvat hemostas har uppnåtts. 
Hanteringsanvisningar:
Praxbind får inte blandas med andra läkemedel. En redan befintlig intravenös infart kan användas för 
administrering av Praxbind. Infarten måste spolas med natriumkloridlösning för injektioner 9 mg/ml 
(0,9 %), före och efter infusion. Ingen annan infusion ska administreras parallellt via samma 
intravenösa infart.
Praxbind är endast avsett för engångsbruk och innehåller inga konserveringsmedel.
Före användning kan den oöppnade injektionsflaskan förvaras i rumstemperatur (högst 30 °C) i upp till 
48 timmar, om den förvaras i originalförpackningen så att den skyddas från ljus. Efter att 
injektionsflaskan är öppnad har idarucizumabs kemiska och fysikaliska stabilitet påvisats i upp till 
6 timmar vid rumstemperatur (högst 30 °C). Lösningen ska inte utsättas för ljus i mer än 6 timmar (i 
oöppnad och/eller i öppnad injektionsflaska).
Praxbind ska användas omedelbart efter att det öppnats, om inte detta genomförts på ett sådant sätt att 
mikrobiell kontamination har undvikits. Om Praxbind inte används omedelbart, är förvaringstider och 
förhållanden innan användning användarens ansvar.
Inga inkompatibiliteter mellan Praxbind och polyvinylklorid-, polyeten- eller 
polyuretaninfusionsutrustning eller polypropylensprutor har observerats.
31
