EMA/468342/2015 
EMEA/H/C/002640 
Sammanfattning av EPAR för allmänheten 
Cometriq 
cabozantinib 
Detta är en sammanfattning av det offentliga europeiska utredningsprotokollet (EPAR) för Cometriq. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Cometriq ska användas. 
Praktisk information om hur Cometriq ska användas finns i bipacksedeln. Du kan också kontakta din 
läkare eller apotekspersonal. 
Vad är Cometriq och vad används det för? 
Cometriq är ett läkemedel mot cancer som innehåller den aktiva substansen cabozantinib. Det används 
för att behandla vuxna med medullär tyreoideacancer, en typ av cancer med ursprung i cellerna i 
sköldkörteln som producerar hormonet kalcitonin. Cometriq används när cancern inte kan avlägsnas 
genom kirurgi och har utvecklats eller spridit sig till andra delar av kroppen. 
Nyttan med Cometriq kan vara mindre för patienter vars cancer inte har en mutation i en gen som 
kallas ”rearranged during transfection”-genen (RET), och detta bör beaktas när beslut tas om huruvida 
man ska inleda behandling. 
Eftersom antalet patienter med medullär tyreoideacancer är litet betraktas sjukdomen som sällsynt och 
Cometriq klassificerades som särläkemedel (ett läkemedel som används vid sällsynta sjukdomar) den 
6 februari 2009. 
Hur används Cometriq? 
Cometriq är receptbelagt och behandling får bara sättas in av läkare med erfarenhet av att använda 
cancerläkemedel. 
Cometriq finns som kapslar (20 och 80 mg). Den rekommenderade dosen är 140 mg en gång om 
dagen, vilken ska tas som en kapsel på 80 mg och tre kapslar på 20 mg. Patienterna ska inte äta 
under minst två timmar före och en timme efter sin dos med Cometriq. Dosen kan behöva sänkas eller 
avbrytas tillfälligt till följd av biverkningar, särskilt under de första åtta veckorna av behandlingen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
Behandlingen fortsätter tills patienten inte längre har någon nytta av den eller biverkningarna blir 
oacceptabla. 
Cometriq ska ges med försiktighet till patienter som tar vissa andra läkemedel som påverkar dess 
nedbrytning i kroppen. Mer information finns i bipacksedeln. 
Hur verkar Cometriq? 
Den aktiva substansen i Cometriq, cabozantinib, är en receptor-tyrosinkinashämmare. Det innebär att 
den blockerar aktiviteten hos ett enzym som kallas tyrosinkinas. Dessa enzymer finns i vissa 
receptorer (t.ex. VEGF-, FGFR- och RET-receptorer) på cancerceller, där de aktiverar ett flertal 
processer såsom celldelning och tillväxt av nya blodkärl för att försörja cancern. Läkemedlet hjälper till 
att begränsa cancerns tillväxt och spridning genom att blockera dessa receptorers aktivitet i 
cancerceller. 
Vilken nytta med Cometriq har visats i studierna? 
Cometriq har visat sig vara effektivt i en huvudstudie med 330 patienter med medullär tyreoideacancer 
som inte kunde behandlas med kirurgi och var omfattande eller hade spridit sig till andra delar av 
kroppen. Cometriq gavs en gång om dagen i en initial dos på 140 mg (som vid behov reducerades vid 
biverkningar) och jämfördes med placebo (en overksam behandling). Huvudeffektmåttet var 
progressionsfri överlevnad (hur länge patienterna levde innan sjukdomen förvärrades). För patienter 
som fick Cometriq var den progressionsfria överlevnaden 11,2 månader, jämfört med 4,0 månader för 
patienter som fick placebo. 
Vilka är riskerna med Cometriq? 
De vanligaste biverkningarna som orsakas av Cometriq (kan uppträda hos fler än 2 av 10 personer) är 
diarré, palmar-plantar erytrodysestesi (hand- och fotsyndrom, innefattande utslag och domningar i 
handflator och fotsulor), viktminskning, aptitlöshet, illamående, trötthet, smakförändringar, förändrad 
hårfärg, hypertoni (högt blodtryck), inflammation i slemhinnorna (fuktig vävnad som täcker vissa av 
kroppens hålrum) däribland stomatit (inflammation i munslemhinnan), förstoppning, kräkning, svaghet 
samt röstförändringar. De vanligaste onormala resultaten i blodprov i laboratoriet var förhöjda 
leverenzymvärden såsom aspartataminotransferas (AST), alaninaminotransferas (ALAT) och alkalisk 
fosfatas (ALP), lågt antal vita blodkroppar (lymfopeni eller neutropeni), trombocytopeni (lågt antal 
blodplättar), hypokalcemi (låga kalciumhalter i blodet), hypofosfatemi (låga fosfathalter i blodet), 
hypomagnesemi (låga magnesiumhalter i blodet), hypokalemi (låga kaliumhalter i blodet) samt 
hyperbilirubinemi (större mängder av bilirubin, som är en nedbrytningsprodukt av röda blodkroppar). 
De vanligaste allvarliga biverkningarna är pneumoni (lunginflammation), slemhinneinflammation, 
hypokalcemi (låga kalciumhalter i blodet), dysfagi (sväljningssvårigheter), dehydrering, lungembolism 
(blodkoagel i blodkärlen till lungorna) samt hypertoni. En fullständig förteckning över biverkningar och 
begränsningar för Cometriq finns i bipacksedeln. 
Varför godkänns Cometriq? 
Kommittén för humanläkemedel (CHMP) fann att nyttan med Cometriq är större än riskerna och 
rekommenderade att Cometriq skulle godkännas för försäljning i EU. Cometriq hade uppvisat en 
gynnsam effekt hos patienter med medullär tyreoideacancer som inte är lämpliga för kirurgi, och som 
har få andra behandlingsalternativ. Biverkningarna ansågs hanterbara och var acceptabla i jämförelse 
Cometriq  
EMA/468342/2015 
Sida 2/3 
 
 
 
 
med de begränsade övriga behandlingsalternativen. Kommittén noterade dock att många patienter 
behövde få sin dos nedsatt och rekommenderade att företaget skulle undersöka huruvida lägre 
startdoser fortfarande skulle vara effektiva men ha färre biverkningar. 
Cometriq har godkänts i enlighet med reglerna om ”villkorat godkännande”. Detta innebär att företaget 
är skyldigt att lämna fler uppgifter om läkemedlet. EMA går varje år igenom eventuell ny information 
och uppdaterar denna sammanfattning när så behövs. 
Vilken information om Cometriq saknas för närvarande? 
Eftersom Cometriq har beviljats villkorat godkännande kommer företaget som marknadsför Cometriq 
att tillhandahålla information från en studie som jämför säkerhet och effekt av olika doser av Cometriq, 
och dess nytta för patienter som saknar RET-genmutationen eller vars cancer har förändringar i en 
annan familj av gener som kallas RAS. 
Vad görs för att garantera säker och effektiv användning av Cometriq? 
En riskhanteringsplan har tagits fram för att se till att Cometriq används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Cometriq. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Cometriq 
Den 21 mars 2014 beviljade Europeiska kommissionen ett godkännande för försäljning av Cometriq 
som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Cometriq finns i bipacksedeln (ingår också i EPAR). Du kan också kontakta din 
läkare eller apotekspersonal. 
Sammanfattningen av ställningstagandet om Cometriq från kommittén för särläkemedel finns på 
EMA:s webbplats ema.europa.eu/Find medicine/Human medicines/Rare disease designation 
Denna sammanfattning uppdaterades senast 07-2015. 
Cometriq  
EMA/468342/2015 
Sida 3/3 
 
 
 
 
