EMA/298993/2020 
EMEA/H/C/005343 
Mvabea (MVA-BN-Filo, rekombinant) 
Sammanfattning av Mvabea och varför det är godkänt inom EU 
Vad är Mvabea och vad används det för? 
Mvabea är ett vaccin avsett att skydda vuxna och barn från ett års ålder mot ebolavirussjukdom som 
orsakas av Zaire-ebolavirus. Det ges tillsammans med ett annat vaccin mot ebola som kallas Zabdeno 
som en del av en vaccinationskur. 
Mvabea innehåller ett virus som kallas Vaccinia Ankara Bavarian Nordic och som har modifierats för att 
bilda fyra proteiner från Zaire-ebolavirus och tre andra virus från samma grupp (filoviridae). Det 
modifierade viruset vaccinia Ankara Bavarian Nordic virus har i sig ingen effekt på människor. Mvabea 
innehåller endast delar av virusen och kan inte orsaka ebolavirussjukdom.  
Hur används Mvabea? 
Mvabea är receptbelagt och ges av utbildad hälso- och sjukvårdspersonal. Det ges som en enda 
injektion omkring åtta veckor efter en injektion med Zabdeno. Personer som har en överhängande risk 
för infektion med ebolavirus och som har fått injektioner med Zabdeno och Mvabea mer än fyra 
månader tidigare kan få en boosterdos med Zabdeno. 
Injektionerna ges i muskeln vid axeln (deltamuskeln) eller i en muskel i låret. 
För mer information om hur du använder Mvabea, läs bipacksedeln eller tala med läkare eller 
apotekspersonal. 
Hur verkar Mvabea? 
När Mvabeas aktiva substans injiceras i kroppen bildar den fyra virala proteinegenskaper hos 
filoviridae, den virusgrupp där Zaire-ebolavirus ingår. När en person får vaccinationskuren utlöser 
virusproteinerna ett immunsvar. Om personen senare kommer i kontakt med Zaire-ebolavirus känner 
immunsystemet igen virusproteinerna och är berett att angripa viruset. På så sätt skyddar det från 
sjukdomen som orsakas av ebolaviruset. 
Vilka fördelar med Mvabea har visats i studierna? 
Fem huvudstudier visade att Mvabea när det ges med Zabdeno kan utlösa bildande av antikroppar som 
kan skydda mot Zaire-ebolavirus. Studierna omfattade sammanlagt 3 585 vuxna och barn. Baserat på 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
djurstudier med en fullständigt dödlig dos av viruset förväntas antikroppsnivån hos människor efter 
vaccination med Zabdeno och Mvabea leda till en överlevnad på omkring 53 procent vid infektion med 
en fullständigt dödlig dos. Metoden som använts i djurstudier resulterar dock i svårare infektioner än 
naturliga infektioner hos människor. Även om vaccinationskuren kan skydda mot ebolavirussjukdom är 
skyddets grad och varaktighet ännu inte känd och företaget kommer att lägga fram ytterligare data. 
Vilka är riskerna med Mvabea? 
De vanligaste biverkningarna som orsakas av Mvabea (kan förekomma hos fler än 1 av 10 användare) 
är smärta, värme och svullnad på injektionsstället, trötthet, muskelsmärta och ledsmärta.  
Hos barn och ungdomar i åldern 1–17 år är de vanligaste biverkningarna (kan förekomma hos fler än 1 
av 10 användare) smärta på injektionsstället och trötthet. 
En fullständig förteckning över biverkningar och restriktioner för Mvabea finns i bipacksedeln. 
Varför är Mvabea godkänt i EU? 
Mvabea, som ges med Zabdeno som en del av en vaccinationskur i två doser, utlöser ett immunsvar 
som kan skydda mot ebolavirussjukdom. Även om graden och varaktigheten av skyddet mot viruset 
ännu inte fastställts fann Europeiska läkemedelsmyndigheten att vaccinets fördelar kan vara av mycket 
stor betydelse för att bidra till att kontrollera utbrott och förhindra dödsfall. När det gäller säkerheten 
är de flesta biverkningar lindriga till måttliga och kortvariga. Myndigheten fann därför att fördelarna 
med Mvabea är större än riskerna och att Mvabea kan godkännas för användning i EU.  
Mvabea har godkänts enligt reglerna om ”godkännande i undantagsfall”. Detta innebär att det inte har 
varit möjligt att få fullständig information om Mvabea av vetenskapliga och etiska skäl. Europeiska 
läkemedelsmyndigheten kommer att granska ny information om produkten varje år och uppdatera 
denna sammanfattning när det behövs. 
Vilken information om Mvabea saknas för närvarande? 
Eftersom Mvabea har godkänts enligt reglerna om godkännande i undantagsfall ska företaget som 
marknadsför Mvabea varje år lämna en uppdatering om insamlingen av data om vaccinationskurens 
effekt i den avsedda befolkningen. 
Vad görs för att garantera säker och effektiv användning av Mvabea? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Mvabea har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Mvabea utvärderas noggrant och nödvändiga åtgärder vidtas för 
att skydda patienterna. 
Mer information om Mvabea 
Mer information om Mvabea finns på EMA:s webbplats 
ema.europa.eu/medicines/human/EPAR/Mvabea. Mer information om Zabdeno finns också på EMA:s 
webbplats ema.europa.eu/medicines/human/EPAR/Zabdeno.  
Mvabea (MVA-BN-Filo, rekombinant)  
EMA/298993/2020 
Sida 2/2 
 
 
 
