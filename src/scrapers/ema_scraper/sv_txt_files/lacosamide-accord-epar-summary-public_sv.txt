EMA/536300/2017 
EMEA/H/C/004443 
Sammanfattning av EPAR för allmänheten 
Lacosamide Accord 
lakosamid 
Detta är en sammanfattning av det offentliga europeiska utredningsprotokollet (EPAR) för Lacosamide 
Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Lacosamide Accord ska 
användas. 
Praktisk information om hur Lacosamide Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Lacosamide Accord och vad används det för? 
Lacosamide Accord är ett epilepsiläkemedel som används för att behandla partiella anfall (epileptiska 
anfall som startar i en specifik del av hjärnan) hos patienter med epilepsi från 16 års ålder. Det kan 
ges för att behandla partiella anfall med eller utan sekundär generalisering (där anfallet sedan sprids 
till andra delar av hjärnan). 
Lacosamide Accord ges som enda behandling eller i kombination med andra epilepsiläkemedel. 
Lacosamide Accord innehåller den aktiva substansen lakosamid. Det är ett generiskt läkemedel, vilket 
innebär att Lacosamide Accord innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Vimpat. Mer information om 
generiska läkemedel finns i dokumentet med frågor och svar här. 
Hur används Lacosamide Accord? 
Läkemedlet är receptbelagt och finns som tabletter (50 mg, 100 mg, 150 mg, 200 mg). Den vanliga 
startdosen är 50 mg två gånger dagligen, vilken kan höjas en gång i veckan till en maximal dos på 
300 mg två gånger dagligen om det ges som enda behandling, eller 200 mg två gånger dagligen om 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
det ges tillsammans med andra epilepsiläkemedel. Om läkaren beslutar att en snabbare effekt behövs 
kan behandling med Lacosamide Accord inledas med en högre första dos (s.k. laddningsdos). 
Om behandlingen med Lacosamide Accord måste avbrytas ska dosen gradvis minskas. Mer information 
finns i bipacksedeln. 
Hur verkar Lacosamide Accord? 
Den aktiva substansen i Lacosamide Accord, lakosamid, är ett epilepsiläkemedel. Epilepsi orsakas av 
alltför hög elektrisk aktivitet i hjärnan. Exakt hur lakosamid verkar är fortfarande oklart, men det tycks 
minska natriumkanalernas (porer på nervcellernas yta) aktivitet, som gör det möjligt för elektriska 
impulser att överföras mellan nervceller. Det antas också att lakosamid kan bidra till att skydda 
nervcellerna från skada. Tillsammans kan dessa effekter förhindra att onormal elektrisk aktivitet sprids 
i hjärnan, vilket därmed minskar risken för ett epileptiskt anfall. 
Hur har Lacosamide Accords effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Vimpat och behöver inte utföras på nytt med Lacosamide Accord. 
Liksom för alla läkemedel lade företaget fram studier över kvaliteten på Lacosamide Accord. Inga 
bioekvivalensstudier behövs för att undersöka huruvida Lacosamide Accord tas upp på ett liknande sätt 
och producerar samma halter av den aktiva substansen i blodet som referensläkemedlet. Detta för att 
det har visat sig att den aktiva substansen, lakosamid, är lättlöslig och absorberas fullständigt, vilket 
innebär att 100 procent av substansen når blodet när den tas genom munnen. 
Vilka är fördelarna och riskerna med Lacosamide Accord? 
Eftersom Lacosamide Accord är ett generiskt läkemedel anses dess fördelar och risker vara desamma 
som för referensläkemedlet. 
Varför godkänns Lacosamide Accord? 
Europeiska läkemedelsmyndigheten fann att det styrkts att Lacosamide Accord i enlighet med EU:s 
krav är likvärdigt med Vimpat. Myndigheten fann därför att nyttan är större än de konstaterade 
riskerna, liksom för Vimpat. Myndigheten rekommenderade att Lacosamide Accord skulle godkännas 
för användning i EU. 
Vad görs för att garantera säker och effektiv användning av Lacosamide 
Accord? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Lacosamide Accord har tagits med i produktresumén och 
bipacksedeln. 
Mer information om Lacosamide Accord 
EPAR för Lacosamide Accord finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Lacosamide Accord finns i bipacksedeln (ingår också i EPAR). Du kan också kontakta din läkare eller 
apotekspersonal. 
EPAR för referensläkemedlet finns också i sin helhet på EMA:s webbplats. 
Lacosamide Accord  
EMA/536300/2017  
Sida 2/2 
 
 
 
