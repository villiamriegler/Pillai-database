EMA/858283/2022 
EMEA/H/C/005488 
Locametz (gozetotid) 
Sammanfattning av Locametz och varför det är godkänt inom EU 
Vad är Locametz och vad används det för? 
Locametz är ett diagnostiskt läkemedel som ges till vuxna med prostatacancer för att upptäcka 
prostatacancerceller med proteinet prostataspecifikt membranantigen (PSMA) vid undersökning med 
positronemissionstomografi (PET). 
Läkemedlet ges i följande fall: 
• 
• 
• 
För att ta reda på om prostatacancern har spridit sig till lymfkörtlar och andra vävnader utanför 
prostatan innan kurativ behandling påbörjas. 
För att ta reda på om prostatacancern har kommit tillbaka hos patienter vars nivåer av 
prostataspecifikt antigen (PSA) i blodet ökar efter tidigare kurativ behandling. 
För att ta reda på om patienterna har PSMA-positiv progressiv metastaserande kastrationsresistent 
prostatacancer, som eventuellt kan behandlas med en särskild PSMA-riktad behandling. 
Metastaserande kastrationsresistent prostatacancer är cancer som har spridit sig till andra delar av 
kroppen trots behandling för att sänka testosteronnivåerna, däribland att testiklarna opereras bort. 
Före användningen radiomärks läkemedlet med den radioaktiva substansen gallium (68Ga). Detta gör 
att läkemedlet kan föra med sig radioaktivitet till cancercellerna, vilket gör det möjligt att upptäcka 
dem vid en PET-undersökning. 
Locametz innehåller den aktiva substansen gozetotid. 
Hur används Locametz? 
Läkemedlet får endast ges på en utsedd anläggning för nuklearmedicin av utbildad hälso- och 
sjukvårdspersonal med teknisk expertis inom användning och hantering av medel för nuklearmedicinsk 
avbildning. 
Locametz ges aldrig till en patient som enda läkemedel. Innan det ges måste det radiomärkas med 
gallium (68Ga). Det radiomärkta Locametz ges sedan som en långsam injektion i en ven i en dos som 
beror på patientens vikt. En PET-undersökning görs efter injektionen. 
För mer information om hur du använder Locametz, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Hur verkar Locametz? 
Den aktiva substansen i Locametz, gozetotid, binder till PSMA, som finns i stora mängder på ytan av 
de flesta prostatacancercellerna. När Locametz har radiomärkts med gallium (68Ga) och getts till en 
patient, binder det till PSMA och tas upp av cellerna där det avger strålning, som kan upptäckas vid en 
PET-undersökning. På så sätt kan läkarna se var i kroppen cancercellerna finns. 
Vilka fördelar med Locametz har visats i studierna? 
Flera publicerade studier har bekräftat användbarheten av gozetotid som har radiomärkts med gallium 
(68Ga) som ett känsligt och exakt diagnostiskt läkemedel för att upptäcka om prostatacancern har 
kommit tillbaka eller spridit sig eller om cancercellerna innehåller PSMA. 
Vilka är riskerna med Locametz? 
De vanligaste biverkningarna som orsakas av Locametz som radiomärkts med gallium (68Ga) är 
trötthet (kan förekomma hos upp till 1 av 10 användare), illamående, förstoppning och kräkningar 
(kan förekomma hos upp till 1 av 100 användare). 
En fullständig förteckning över biverkningar och restriktioner för Locametz finns i bipacksedeln. 
Varför är Locametz godkänt i EU? 
Europeiska läkemedelsmyndigheten (EMA) fann att användningen av Locametz som radiomärkts med 
gallium (68Ga) var väl dokumenterad i den vetenskapliga litteraturen, med data som tyder på att 
Locametz som radiomärkts med gallium (68Ga) kan ge förbättringar jämfört med befintliga metoder för 
att upptäcka prostatacancer som ännu inte har behandlats eller som har kommit tillbaka, eller för 
screening av patienter som kan ha nytta av PSMA-riktad behandling. Locametz biverkningar var 
vanligtvis lindriga och dess säkerhetsprofil ansågs godtagbar. EMA fann därför att fördelarna med 
Locametz är större än riskerna och att Locametz kan godkännas för försäljning i EU. 
Vad görs för att garantera säker och effektiv användning av Locametz? 
Företaget som marknadsför Locametz kommer att förse läkare som förväntas använda Locametz som 
radiomärkts med gallium (68Ga) med utbildningsmaterial för att stödja tolkningen av PET-
undersökningar. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Locametz har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Locametz kontinuerligt. 
Misstänkta biverkningar som har rapporterats för Locametz utvärderas noggrant och nödvändiga 
åtgärder vidtas för att skydda patienterna. 
Mer information om Locametz 
Mer information om Locametz finns på EMA:s webbplats: 
ema.europa.eu/medicines/human/EPAR/locametz 
Locametz (gozetotid)  
EMA/858283/2022 
Sida 2/2 
 
 
 
 
