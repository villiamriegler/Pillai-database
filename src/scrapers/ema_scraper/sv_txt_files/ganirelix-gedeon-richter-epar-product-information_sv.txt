BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Ganirelix Gedeon Richter 0,25 mg/0,5 ml injektionsvätska, lösning i förfylld spruta. 
2.  KVALITATIV OCH KVANTITATIV SAMMANSÄTTNING 
Varje förfylld spruta innehåller 0,25 mg ganirelix i 0,5 ml vattenlösning. Den aktiva substansen 
ganirelix (INN) är en syntetisk dekapeptid med en hög antagonistisk aktivitet mot naturligt 
förekommande gonadotropin releasing hormone (GnRH). Aminosyrorna i position 1, 2, 3, 6, 8 och 10 
av den naturliga GnRH dekapeptiden har substituerats vilket resulterade i [(N-Ac-D-Nal(2)1, D-
pClPhe2, D-Pal(3)3, D-hArg(Et2)6, L-hArg(Et2)8, D-Ala10]-GnRH med en molekylvikt på 1570,4. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Injektionsvätska, lösning (injektionsvätska).  
Klar och färglös lösning, med ett pH på 4,8-5,2 och en osmolalitet på 260-300 mosmol/kg. 
4.  KLINISKA UPPGIFTER 
4.1  Terapeutiska indikationer 
Ganirelix Gedeon Richter är avsett för prevention av prematura stegringar av luteiniseringshormon 
(LH) hos kvinnor som genomgår kontrollerad ovariell hyperstimulering (COH) för assisterad 
befruktning (ART). 
I kliniska studier användes ganirelix i kombination med rekombinant humant follikelstimulerande 
hormon (FSH) eller korifollitropin alfa, en långverkande follikelstimulerare. 
4.2  Dosering och administreringssätt 
Ganirelix Gedeon Richter ska endast förskrivas av en specialist som har erfarenhet inom 
infertilitetsbehandling. 
Dosering 
Ganirelix används för att förebygga prematura LH stegringar hos kvinnor som genomgår COH. 
Kontrollerad ovariell hyperstimulering med FSH eller korifollitropin alfa kan starta på dag 2 eller 3 av 
menstruationen. Ganirelix Gedeon Richter (0,25 mg) ska injiceras subkutant en gång dagligen med 
start på dag 5 eller dag 6 av FSH-administreringen eller på dag 5 eller dag 6 av administreringen av 
korifollitropin alfa. Startdag av ganirelix-behandling är beroende på det ovariella svaret, dvs antalet 
och storleken på växande folliklar och/eller mängden cirkulerande estradiol. Starten av ganirelix-
behandling kan bli senarelagd om follikeltillväxten uteblir, men den kliniska erfarenheten baseras på 
att ganirelix sätts in på dag 5 eller dag 6 av stimuleringen. 
Ganirelix ska inte blandas med FSH men båda preparaten bör administreras vid ungefär samma 
tidpunkt men inte på samma injektionsställe. 
Dosjustering av FSH ska baseras på antalet och storleken på folliklarna snarare än mängden av 
cirkulerande estradiol (se avsnitt 5.1). 
Daglig behandling med ganirelix ska pågå fram till den dag man har tillräckligt antal folliklar av 
acceptabel storlek. Slutlig mognad av folliklarna kan induceras med administrering av humant 
koriongonadotropin (hCG).  
2 
 
 
 
 
 
 
 
 
 
 
 
 
 
 
 
 
 
 
Tidpunkt för sista injektionen 
Beroende på halveringstiden för ganirelix, ska tiden mellan två injektioner av ganirelix och mellan den 
sista injektionen av ganirelix och hCG-injektionen inte överstiga 30 timmar, eftersom en prematur LH-
stegring annars kan uppstå. Därför ska, vid injektion av ganirelix på morgonen, behandlingen med 
ganirelix pågå under hela behandlingsperioden med gonadotropin inklusive dagen för 
ovulationsinduktion. Vid injektion av ganirelix på eftermiddagen ska den sista ganirelix-injektionen 
ges på eftermiddagen dagen innan ovulationsinduktion. 
Ganirelix har visats vara säkert och effektivt hos kvinnor som genomgår flera behandlingscykler. 
Behovet av lutealfasstöd i cykler där ganirelix använts har inte studerats. I de kliniska studierna gavs 
lutealfasstöd enligt studiecentrets rutiner eller enligt studieprotokollet. 
Särskilda populationer 
Nedsatt njurfunktion 
Det finns ingen erfarenhet av användning av ganirelix till personer med nedsatt njurfunktion 
eftersom dessa personer var exkluderade i kliniska studier. Därför är användning av ganirelix 
kontraindicerad hos patienter med måttligt eller allvarligt nedsatt njurfunktion (se avsnitt 4.3). 
Nedsatt leverfunktion 
Det finns ingen erfarenhet av användning av ganirelix till personer med nedsatt leverfunktion 
eftersom dessa personer var exkluderade i kliniska studier. Därför är användningen av ganirelix 
kontraindicerad hos patienter med måttligt eller allvarligt nedsatt leverfunktion (se avsnitt 4.3). 
Pediatrisk population 
Det finns ingen relevant användning av Ganirelix Gedeon Richter för en pediatrisk population.  
Administreringssätt  
Ganirelix Gedeon Richter ska ges subkutant, helst i låret. Injektionsstället bör varieras för att undvika 
lipoatrofi. Patienten eller hennes partner kan ge injektioner av Ganirelix Gedeon Richter själva under 
förutsättning att de har fått adekvat träning och har tillgång till rådgivning från experter.  
För instruktioner om läkemedlet före administrering, se avsnitt 6.6 och användarinstruktionerna i slutet 
av bipacksedeln. 
4.3  Kontraindikationer 
- 
- 
- 
- 
Överkänslighet mot den aktiva substansen eller mot något hjälpämne som anges i avsnitt 6.1. 
Överkänslighet mot gonadotropinfrisättande hormon (GnRH) eller någon annan GnRH analog. 
Måttligt eller allvarligt nedsatt njur- eller leverfunktion. 
Graviditet eller amning. 
4.4  Varningar och försiktighet 
Överkänslighetsreaktioner 
Speciell försiktighet ska iakttas hos kvinnor med tecken eller symtom på aktivt allergiskt tillstånd. Vid 
uppföljning efter godkännandet har fall av överkänslighetsreaktioner (både generaliserade och lokala) 
rapporterats med ganirelix, så tidigt som efter den första dosen. Dessa händelser har inkluderat 
anafylaxi (inklusive anafylaktisk chock), angioödem och urtikaria (se avsnitt 4.8). Om en 
överkänslighetsreaktion misstänks ska behandlingen med ganirelix avbrytas och lämplig behandling 
sättas in. Eftersom erfarenhet saknas rekommenderas inte ganirelix till kvinnor med allvarliga 
allergier. 
3 
 
 
 
 
 
 
 
 
 
 
 
 
 
 
 
 
Ovariellt hyperstimuleringssyndrom (OHSS) 
OHSS kan uppträda under eller efter ovariestimulering. OHSS måste anses vara en inbyggd risk vid 
gonadotropinstimulering. OHSS ska behandlas symtomatiskt, med t ex vila, intravenös infusion av 
elektrolyt- eller kolloidlösning och heparin. 
Ektopisk graviditet 
Eftersom kvinnor som behandlas för infertilitet, speciellt in vitro-fertilisering (IVF), ofta har 
missbildningar i äggledarna kan risken för ektopisk graviditet vara ökad. Ett tidigt ultraljud är därför 
viktigt för att bekräfta att graviditeten är intrauterin. 
Medfödda missbildningar 
Incidensen av medfödda missbildningar efter ART (Assisted Reproductive Technologies) kan vara 
högre än vid spontan befruktning. Detta antas bero på avvikelser hos paret (såsom moderns ålder, 
spermiernas karaktär) och en ökad incidens av flera foster. I kliniska studier där fler än 1000 nyfödda 
studerats, har det visat sig att incidensen av medfödda missbildningar hos barn födda efter COH-
behandling med ganirelix är jämförbar med vad som rapporterats efter COH-behandling med en 
GnRH-agonist. 
Kvinnor som väger mindre än 50 kg eller mer än 90 kg 
Säkerheten och effekten av ganirelix har inte fastställts hos kvinnor som väger mindre än 50 kg eller 
mer än 90 kg (se även avsnitt 5.1 och 5.2). 
Hjälpämne 
Detta läkemedel innehåller mindre än 1 mmol (23 mg) natrium per injektion, d.v.s. är näst intill 
”natriumfritt”. 
4.5 
Interaktioner med andra läkemedel och övriga interaktioner 
Inga interaktionsstudier har utförts. 
Eventuella interaktioner med ofta använda läkemedel, inklusive histaminfrisättande 
läkemedel, kan inte uteslutas. 
4.6  Fertilitet, graviditet och amning 
Graviditet 
Adekvata data från behandling av gravida kvinnor med ganirelix saknas. 
Hos djur resulterade exponering av ganirelix vid tiden för implantationen i resorption av foster (se 
avsnitt 5.3). Relevansen av dessa uppgifter för människa är okänd. 
Amning 
Det är inte känt om ganirelix passerar över i bröstmjölk. 
Användning av Ganirelix Gedeon Richter är kontraindicerat under graviditet och amning (se 
avsnitt 4.3). 
Fertilitet 
Ganirelix används vid behandling av kvinnor som genomgår kontrollerad ovariell hyperstimulering i 
program för assisterad befruktning. Ganirelix används för att förhindra prematura LH-stegringar som 
4 
 
 
 
 
 
 
 
 
 
 
 
 
 
 
 
 
 
 
 
 
annars kan förekomma hos dessa kvinnor under stimuleringen av ovarierna. 
För dosering och administreringssätt se avsnitt 4.2. 
4.7  Effekter på förmågan att framföra fordon och använda maskiner 
Inga studier har utförts. 
4.8  Biverkningar 
Sammanfattning av säkerhetsprofilen 
Tabellen nedan visar alla biverkningar som uppkommit hos kvinnor som i kliniska studier behandlats 
med ganirelix i kombination med rekombinant FSH för ovariell stimulering. Biverkningarna med 
ganirelix i kombination med korifollitropin alfa för ovariell stimulering förväntas vara likvärdiga. 
Tabell över biverkningar 
Biverkningarna indelas efter organsystem och frekvens enligt MedDRA-systemet: mycket vanliga 
(≥1/10), vanliga (≥1/100, <1/10), mindre vanliga (≥1/1 000, <1/100). Frekvensen av 
överkänslighetsreaktioner (mycket sällsynta, <1/10 000) har härletts från uppföljning efter 
godkännandet. 
Organsystemklass 
Immunsystemet 
Frekvens 
Mycket 
sällsynta 
Centrala och perifera 
nervsystemet 
Magtarmkanalen 
Biverkning 
Överkänslighetsreaktioner (med utslag, svullnad i 
ansiktet, dyspné, anafylaxi [inklusive anafylaktisk 
chock], angioödem och urtikaria)1
Försämring av ett befintligt eksem2 
Huvudvärk 
Illamående 
Lokal hudreaktion vid injektionsstället (framför 
allt rodnad, med eller utan svullnad)3 
Sjukdomskänsla 
Allmänna symtom 
och/eller 
symtom vid 
administrationsstället 
1
 Fall har rapporterats, så tidigt som efter den första dosen bland patienter som administrerats 
ganirelix. 
2
 Har rapporterats hos en patient efter första ganirelixdosen. 
3 I de kliniska studierna var incidensen, rapporterad av patienterna en timme efter injektionen, av 
måttlig till svår lokal hudreaktion vid minst ett tillfälle per behandlingscykel, 12 % hos patienter som 
behandlats med ganirelix och 25 % hos patienter som behandlats subkutant med en GnRH-agonist. 
De lokala reaktionerna försvinner normalt inom 4 timmar efter administreringen. 
Beskrivning av utvalda biverkningar 
Andra rapporterade biverkningar är relaterade till den kontrollerade ovariella hyperstimuleringen 
ART, i synnerhet bäckensmärta, svullen buk, OHSS (se även avsnitt 4.4), ektopisk graviditet och 
missfall. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
5 
Mindre 
vanliga 
Mindre 
vanliga 
Mycket 
vanliga 
Mindre 
vanliga 
 
 
 
 
 
 
 
 
 
 
 
 
 
 
4.9  Överdosering 
Överdosering hos människa kan leda till en förlängd effektduration. 
Inga data på akut toxicitet för ganirelix hos människa finns tillgängliga. Kliniska studier med 
subkutan administrering av ganirelix i singeldoser på upp till 12 mg visade inga systemiska 
biverkningar. I akuta toxicitetsstudier på råtta och apa observerades icke-specifika toxiska symtom 
såsom hypotension och bradykardi enbart efter intravenös administrering av ganirelix med doser över 
1 respektive 3 mg/kg. 
Vid överdos ska ganirelix (tillfälligt) sättas ut. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Hypofys och hypotalamushormoner samt analoger, 
gonadotropinantagonister, ATC-kod: H01CC01. 
Verkningsmekanism 
Ganirelix är en GnRH-antagonist, som modulerar hypotalamus-hypofysaxeln genom att kompetitivt 
binda till GnRH-receptorer i hypofysen. Som ett resultat erhålls en snabb, kraftig och reversibel 
hämning av endogena gonadotropiner, utan den initiala stimulering som induceras av GnRH-agonister. 
Efter administrering av multipla doser på 0,25 mg ganirelix till friska frivilliga kvinnor 
var serumkoncentrationerna av LH, FSH och E2 maximalt minskade med 74 %, 32 % och 25 % vid 4, 
16 respektive 16 timmar efter injektionen. Hormonnivåerna i serum återgick till värdena innan 
behandlingen två dagar efter den sista injektionen. 
Farmakodynamisk effekt 
Hos patienter som genomgår kontrollerad ovariell stimulering var mediandurationen av 
ganirelixbehandlingen 5 dagar. Under ganirelixbehandling var medelincidensen av LH-stegringar 
(>10 IE/l) vid samtidig progesteronökning (>1 ng/ml) 0,3-1,2 % jämfört med 0,8 % vid behandling 
med GnRH-agonister. 
Det fanns en tendens till en ökad incidens av LH- och progesteronstegringar hos kvinnor 
med högre kroppsvikt (> 80 kg), men ingen effekt på det kliniska resultatet observerades. Emellertid 
kan en effekt inte uteslutas med tanke på det låga antalet behandlade patienter hittills. 
Om man får ett högt ovariellt svar, antingen på grund av hög exponering av gonadotropiner i tidig 
follikelfas eller som ett resultat av hög ovariell svarsbenägenhet, kan tidiga LH-stegringar förekomma 
innan stimuleringsdag 6. Genom att påbörja ganirelixbehandling dag 5 kan man förhindra dessa 
tidiga LH-stegringar utan att det kliniska resultatet påverkas. 
Klinisk effekt och säkerhet 
I kontrollerade studier med ganirelix i kombination med FSH, med ett långt protokoll med 
GnRH-agonist som referens, resulterade ganirelixregimen i snabbare follikeltillväxt under de första 
dagarna av stimulering men den slutliga kohorten av växande folliklar var mindre och producerade i  
medeltal mindre estradiol. Detta annorlunda mönster för follikeltillväxt gör att justeringar av FSH-
dosen snarare ska baseras på antal och storlek av växande folliklar än nivån av cirkulerande estradiol. 
Liknande jämförande studier med korifollitropin alfa i kombination med antingen en 
GnRH-antagonist eller med ett långt protokoll med agonist, har inte utförts. 
5.2  Farmakokinetiska egenskaper 
Farmakokinetiska parametrar efter multipla subkutana doseringar av ganirelix (en injektion 
dagligen) liknar de som man ser efter en enstaka subkutan dos. Vid upprepad dosering med 
6 
 
 
 
 
 
 
 
 
 
 
 
 
 
 
0,25 mg/dag uppnås steady-state-nivåer på cirka 0,6 ng/ml inom 2 till 3 dagar. 
Farmakokinetiska analyser indikerar ett motsatt samband mellan kroppsvikt och serumkoncentrationer 
av ganirelix. 
Absorption 
Efter en enstaka subkutan administrering av 0,25 mg, stiger plasmanivåerna av ganirelix snabbt och 
når maximal nivå (Cmax) på cirka 15 ng/ml inom 1 till 2 timmar (tmax). Biotillgängligheten för 
ganirelix efter subkutan administrering är cirka 91 %. 
Metabolism 
Den dominerande cirkulerande komponenten i plasma är ganirelix. Ganirelix är också den 
huvudsakliga komponenten som återfinns i urin. Feces innehåller endast metaboliter. Metaboliterna är 
små peptidfragment som bildats genom enzymatisk hydrolys av ganirelix vid specifika sekvenser. 
Metabolitprofilen för ganirelix hos människa liknar den som man funnit hos djur. 
Eliminering 
Halveringstiden för elimineringen (t½) är cirka 13 timmar och clearance är cirka 2,4 l/timme. 
Utsöndringen sker via feces (cirka 75 %) och urinen (cirka 22 %). 
5.3  Prekliniska säkerhetsuppgifter 
Gängse studier avseende säkerhetsfarmakologi, allmäntoxicitet, gentoxicitet visade inte några 
särskilda risker för människa. 
Reproduktionsstudier som utförts med ganirelix i doser om 0,1 till 10 µg/kg/dag subkutant till råtta 
och 0,1 till 50 µg/kg/dag subkutant till kanin visade en ökad förekomst av resorption av foster i de 
högsta dosgrupperna. Inga teratogena effekter observerades. 
6. 
FARMACEUTISKA UPPGIFTER 
6.1  Förteckning över hjälpämnen 
Ättiksyra 
Mannitol (E 421) 
Vatten för injektionsvätskor. 
Natriumhydroxid (för pH justering). 
6.2 
Inkompatibiliteter 
Då blandbarhetsstudier saknas får detta läkemedel inte blandas med andra läkemedel. 
6.3  Hållbarhet 
3 år 
6.4  Särskilda förvaringsanvisningar 
Får ej frysas. 
Förvaras i originalförpackningen. Ljuskänsligt 
7 
 
 
 
 
 
 
 
 
 
 
 
 
 
 
 
 
 
 
 
 
 
6.5  Förpackningstyp och innehåll  
Läkemedlet är fylld i en glasspruta med nål i rostfritt stål, tillsluten med kolvpropp och kolvstång. 
Injektionssprutan förses med ett styvt nålskydd. 
Förpackningar om 1 förfylld spruta eller 6 förfyllda sprutor. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering 
Varje förfylld spruta är endast avsedd för en injektion. 
Alkoholtussar, bomullstussar och avfallsbehållare för vassa föremål behövs för administrering av detta 
läkemedel men finns inte med i förpackningen. 
Försiktighetsåtgärder som ska vidtas före hantering eller administrering av läkemedlet 
Sprutan ska kontrolleras före användning. Använd bara sprutor med klar, partikelfri lösning och från 
oskadd förpackning.  
Innan användning av detta läkemedel för första gången bör patienten noga läsa igenom 
bruksanvisningen i slutet av bipacksedeln där det finns instruktioner om hur Ganirelix Gedeon Richter 
ska administreras. 
Luftbubblor kan ses i den förfyllda sprutan. Detta förväntas och avlägsnande av luftbubblor behövs 
inte. 
Ej använt läkemedel och avfall ska kasseras enligt gällande anvisningar. De använda sprutorna måste 
kasseras i en avfallsbehållare för vassa föremål. 
7. 
INNEHAVARE AV GODKÄNNANDE FÖR FÖRSÄLJNING 
Gedeon Richter Plc. 
Gyömrői út 19-21. 
1103 Budapest 
Ungern 
8. 
NUMMER PÅ GODKÄNNANDE FÖR FÖRSÄLJNING  
EU/1/22/1658/001 
EU/1/22/1658/002 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet:  
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu, och på Läkemedelsverkets webbplats http://www.lakemedelsverket.se. 
8 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
E. 
F. 
G. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
9 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Gedeon Richter Plc. 
Gyömrői út 19-21. 
1103 Budapest 
Ungern 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET   
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
10 
 
 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1. 
LÄKEMEDLETS NAMN 
Ganirelix Gedeon Richter 0,25 mg/0,5 ml injektionsvätska, lösning i förfylld spruta 
ganirelix 
2. 
DEKLARATION AV AKTIV(A) SUBSTANS(ER) 
Varje förfylld spruta innehåller 0,25 mg ganirelix i 0,5 ml vattenlösning. 
3. 
FÖRTECKNING ÖVER HJÄLPÄMNEN 
Hjälpämnen: ättiksyra, mannitol (E 421), vatten för injektionsvätskor, natriumhydroxid för pH-
justering. Se bipacksedel för mer information. 
4. 
LÄKEMEDELSFORM OCH FÖRPACKNINGSSTORLEK 
Injektionsvätska, lösning 
1 förfylld spruta 
6 förfyllda sprutor 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Subkutan användning 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
För engångsbruk. 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Får ej frysas. 
Förvaras i originalförpackningen. Ljuskänsligt. 
13 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Gedeon Richter Plc. 
Gyömrői út 19-21. 
1103 Budapest 
Ungern 
12.  NUMMER PÅ GODKÄNNANDE FÖR FÖRSÄLJNING  
EU/1/22/1658/001 [1 förfylld spruta] 
EU/1/22/1658/002 [6 förfyllda sprutor] 
13.  TILLVERKNINGSSATSNUMMER <, DONATIONS- OCH PRODUKTKODER> 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Ganirelix Gedeon Richter 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC  
SN 
NN  
14 
 
 
 
 
 
 
 
 
 
 
 
 
 
 
  
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
ETIKETT  
1. 
LÄKEMEDLETS NAMN OCH ADMINISTRERINGSVÄG 
Ganirelix Gedeon Richter 0,25 mg/0,5 ml injektionsväska 
ganirelix 
s.c. 
2. 
ADMINISTRERINGSSÄTT 
Subkutan användning 
3. 
UTGÅNGSDATUM 
EXP 
4. 
Lot 
TILLVERKNINGSSATSNUMMER  
5.  MÄNGD UTTRYCKT I VIKT, VOLYM ELLER PER ENHET 
0,5 ml 
6. 
ÖVRIGT 
15 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Ganirelix Gedeon Richter 0,25 mg/0,5 ml injektionsvätska i förfylld spruta 
ganirelix 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
- 
Spara denna information, du kan behöva läsa den igen.  
Om du har ytterligare frågor vänd dig till läkare, apotekspersonal eller sjuksköterska. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4. 
I denna bipacksedel finns information om följande: 
1.  Vad Ganirelix Gedeon Richter är och vad det används för  
2.  Vad du behöver veta innan du använder Ganirelix Gedeon Richter   
3.  Hur du använder Ganirelix Gedeon Richter 
4.  Eventuella biverkningar  
5.  Hur Ganirelix Gedeon Richter ska förvaras  
6.  Förpackningens innehåll och övriga upplysningar 
1. 
Vad Ganirelix Gedeon Richter är och vad det används för 
Ganirelix Gedeon Richter innehåller den aktiva substansen ganirelix och tillhör en grupp läkemedel 
som kallas ”antigonadotropinfrisättande hormoner” som motverkar effekten av naturligt 
gonadotropinfrisättande hormon (GnRH). GnRH kontrollerar frisättningen av gonadotropiner 
(luteiniseringshormon (LH) och follikelstimulerande hormon (FSH)). Gonadotropiner spelar en viktig 
roll för den mänskliga fertiliteten och reproduktionen. Hos kvinnor behövs FSH för tillväxt och 
mognad av folliklar i äggstockarna. Folliklar är små runda blåsor som innehåller äggceller. LH behövs 
för att de mogna äggcellerna ska lossna från folliklarna och äggstockarna (dvs ägglossning). Ganirelix 
Gedeon Richter motverkar effekten av GnRH, som resulterar i en minskning av frisättningen av 
framför allt LH. 
Vad Ganirelix Gedeon Richter används för 
För kvinnor som genomgår assisterad befruktning, inklusive in vitro-fertilisering (IVF) och andra 
metoder, kan i enstaka fall för tidig ägglossning ske, vilket medför en betydligt minskad chans att bli 
gravid. Ganirelix Gedeon Richter används för att förebygga för tidiga LH stegringar som kan orsaka 
en sådan för tidig ägglossning.  
I kliniska studier användes ganirelix tillsammans med rekombinant follikelstimulerande hormon 
(FSH) eller korifollitropin alfa, en långverkande follikelstimulerare. 
2. 
Vad du behöver veta innan du använder Ganirelix Gedeon Richter  
Använd inte Ganirelix Gedeon Richter 
- 
om du är allergisk mot ganirelix eller något annat innehållsämne i detta läkemedel (anges i 
avsnitt 6). 
om du är överkänslig mot gonadotropinfrisättande hormon (GnRH) eller GnRH-analoger 
om du har måttligt eller kraftigt nedsatt njur- eller leverfunktion 
om du är gravid eller ammar. 
- 
- 
- 
Varningar och försiktighet  
Tala med läkare, apotekspersonal eller sjuksköterska innan du använder Ganirelix Gedeon Richter. 
17 
 
 
 
 
 
 
 
 
 
 
 
 
 
Allergiska reaktioner 
Om du har ett aktivt allergiskt tillstånd, tala med din läkare. Din läkare kommer att avgöra, beroende 
på allvarlighetsgraden, om extra kontroller behövs under behandlingen. Fall av allergiska reaktioner 
har rapporterats, så tidigt som efter den första dosen. 
Allergiska reaktioner, både allmänna och lokala, inklusive nässelutslag (urtikaria), svullnad i ansikte, 
läppar, tunga och/eller svalg som kan orsaka svårigheter att andas och/eller svälja (angioödem 
och/eller anafylaxi) har rapporterats (se även avsnitt 4). Om du får en allergisk reaktion, sluta använda 
Ganirelix Gedeon Richter och sök omedelbar sjukvård. 
Ovariellt hyperstimuleringssyndrom (OHSS) 
Under och efter hormonstimulering av äggstockarna kan ett överstimuleringstillstånd utvecklas. Detta 
tillstånd har samband med stimuleringsproceduren med gonadotropiner. Se bipacksedeln för det 
gonadotropin-preparat som du har fått utskrivet. 
Flerbörd eller medfödda missbildningar 
Förekomsten av medfödda missbildningar efter assisterad befruktning kan vara något högre än efter 
spontan befruktning. Denna något ökade risk tros vara relaterad till egenskaperna hos patienterna som 
genomgår fertilitetsbehandlingen (t ex kvinnans ålder, spermiernas egenskaper) och på grund av att 
flerbarnsgraviditeter är vanligare efter assisterad befruktning. Förekomsten av medfödda 
missbildningar efter assisterad befruktning vid användning av ganirelix skiljer sig inte åt från 
användning av andra GnRH-analoger vid assisterad befruktning. 
Graviditetskomplikationer 
Det finns en något ökad risk för en graviditet utanför livmodern (utomkvedshavandeskap) hos kvinnor 
med skadade äggledare. 
Kvinnor som väger mindre än 50 kg eller mer än 90 kg 
Effekten och säkerheten med ganirelix har inte fastställts hos kvinnor som väger mindre än 50 kg eller 
mer än 90 kg. Fråga din läkare för ytterligare information. 
Barn och ungdomar 
Det finns ingen relevant användning av Ganirelix Gedeon Richter för barn eller ungdomar. 
Andra läkemedel och Ganirelix Gedeon Richter 
Tala om för läkare eller apotekspersonal om du använder, nyligen har använt eller kan tänkas använda 
andra läkemedel. 
Graviditet, amning och fertilitet 
Ganirelix Gedeon Richter ska användas vid kontrollerad ovariell stimulering för assisterad befruktning 
(ART). 
Använd inte Ganirelix Gedeon Richter under graviditet och amning. 
Rådfråga läkare eller apotekspersonal innan du använder detta läkemedel. 
Körförmåga och användning av maskiner 
Effekterna av Ganirelix Gedeon Richter på körförmåga och användning av maskiner har inte studerats. 
Ganirelix Gedeon Richter innehåller natrium 
Detta läkemedel innehåller mindre än 1 mmol (23 mg) natrium per injektion, d.v.s. är näst intill 
”natriumfritt”. 
3. 
Hur du använder Ganirelix Gedeon Richter 
Använd alltid detta läkemedel enligt läkarens eller apotekspersonalens anvisningar. Rådfråga läkare 
eller apotekspersonal om du är osäker. 
18 
 
 
 
 
 
 
 
 
 
 
 
 
 
 
Ganirelix Gedeon Richter används som en del av behandlingen vid assisterad befruktning (ART) 
inklusive in vitro-fertilisering (IVF).  
Stimulering av äggstockarna med follikelstimulerande hormon (FSH) eller korifollitropin kan starta 
på dag 2 eller 3 av din menstruation. Ganirelix Gedeon Richter (0,25 mg) ska injiceras i fettlagret 
direkt under huden en gång dagligen med start på dag 5 eller dag 6 av stimuleringen. Beroende på hur 
dina äggstockar reagerar, kan din läkare bestämma att du ska börja på någon annan dag.  
Ganirelix Gedeon Richter ska inte blandas med FSH, men dessa läkemedel ska ges vid ungefär samma 
tidpunkt men inte på samma injektionsställe.  
Daglig behandling med Ganirelix Gedeon Richter ska pågå tills man har tillräckligt antal folliklar av 
tillräcklig storlek. Den slutliga mognaden av äggcellerna i folliklarna kan sättas igång med injektion 
av humant koriongonadotropin (hCG).  
Tiden mellan två Ganirelix Gedeon Richter-injektioner och mellan den sista injektionen av Ganirelix 
Gedeon Richter och hCG-injektionen ska inte överstiga 30 timmar, eftersom en för tidig ägglossning 
(dvs frisättning av äggceller) annars kan ske.  
Därför ska, vid injektion av Ganirelix Gedeon Richter på morgonen, behandlingen med Ganirelix 
Gedeon Richter pågå under hela behandlingsperioden med gonadotropin inklusive dagen för 
ovulationsinduktion.  
Vid injektion av Ganirelix Gedeon Richter på eftermiddagen ska den sista Ganirelix Gedeon Richter-
injektionen ges på eftermiddagen dagen innan ovulationsinduktion. 
Användarinstruktioner 
Innan användning av detta läkemedel är det väldigt viktigt att du också noggrant läser och följer den 
detaljerade bruksanvisningen i slutet av denna bipacksedel. 
Injektionsställe 
Ganirelix Gedeon Richter finns som förfyllda sprutor och ska injiceras långsamt i fettlagret direkt 
under huden, helst i låret. Kontrollera lösningen innan den används. Använd inte lösningen om den 
inte är fri från partiklar eller inte är klar. Du kan se luftbubblor i den förfyllda sprutan. Detta är 
förväntat och det är inte nödvändigt att ta bort dem. Om du ger injektionerna själv eller om din partner 
gör det ska du följa instruktionerna i slutet av bipacksedeln noggrant. Blanda inte Ganirelix Gedeon 
Richter med andra läkemedel. 
Förberedelse av injektionsstället 
Tvätta händerna noggrant med tvål och vatten. Tvätta injektionsstället med ett desinfektionsmedel 
(t.ex. alkohol) för att ta bort bakterier från huden. Rengör ca 5 cm runt stället där nålen ska föras in 
och låt desinfektionsmedlet torka i minst en minut innan du fortsätter. 
Införande av nålen 
Ta bort skyddet från nålen. Nyp huden mellan tummen och pekfingret. För in nålen vid 
basen av det nypta skinnet med en vinkel på 45° mot hudens yta. Variera injektionsstället vid varje 
injektion. 
Kontroll av nålens position 
Dra försiktigt tillbaka kolven för att kontrollera att nålen har korrekt position. Om blod dras upp i 
sprutan innebär det att nålens spets har kommit in i ett blodkärl. Om detta skulle hända, injicera inte 
Ganirelix Gedeon Richter, utan ta bort sprutan, täck injektionsstället med en tuss indränkt med 
desinfektionsmedel och tryck emot, det ska sluta blöda inom en minut eller två. Använd inte denna 
spruta utan släng den på lämpligt sätt. Börja om från början med en ny spruta. 
Injektion av lösningen 
När nålen har placerats korrekt, tryck in kolven långsamt och stadigt, så att lösningen injiceras korrekt 
och huden inte skadas. Tryck ner kolven tills sprutan är tom och vänta 5 sekunder. 
19 
 
 
 
 
  
 
 
 
 
 
Borttagning av nålen 
Dra snabbt ut nålen och tryck mot injektionsstället med en tuss med desinfektionsmedel. 
Använd den förfyllda sprutan bara en gång.  
Om du använt för stor mängd av Ganirelix Gedeon Richter 
Kontakta din läkare.  
Om du har glömt att använda Ganirelix Gedeon Richter 
Om du kommer på att du har glömt en dos ta den så snart som möjligt. 
Ta inte dubbel dos för att kompensera för glömd dos. 
Om du är mer än 6 timmar försenad (så att tiden mellan två injektioner är mer än 30 timmar) ta dosen 
så snart som möjligt och kontakta din läkare för ytterligare råd. 
Om du slutar att använda Ganirelix Gedeon Richter 
Sluta inte att ta Ganirelix Gedeon Richter om inte din läkare har instruerat dig att göra det, eftersom 
det kan påverka resultatet av din behandling.  
Om du har ytterligare frågor om detta läkemedel, kontakta läkare, apotekspersonal eller sjuksköterska. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Förekomsten av en biverkning beskrivs enligt följande kategorier: 
Mycket vanliga (kan förekomma hos fler än 1 av 10 kvinnor) 
- 
lokala hudreaktioner vid injektionsstället (framför allt rodnad med eller utan svullnad). Den 
lokala reaktionen försvinner normalt inom 4 timmar efter injektionen. 
Mindre vanliga (kan förekomma hos upp till 1 av 100 kvinnor) 
- 
- 
- 
huvudvärk 
illamående 
allmän sjukdomskänsla. 
Mycket sällsynta (kan förekomma hos upp till 1 av 10 000 kvinnor) 
- 
allergiska reaktioner har observerats, så tidigt som efter den första dosen. 
• 
• 
• 
• 
utslag 
ansiktssvullnad 
andnöd (dyspné) 
svullnad i ansikte, läppar, tunga och/eller svalg som kan orsaka svårigheter att andas 
och/eller svälja (angioödem och/eller anafylaxi) 
nässelutslag (urtikaria) 
• 
försämring av ett befintligt utslag (eksem) har rapporterats hos en patient efter den första 
ganirelixdosen. 
- 
Dessutom har biverkningar rapporterats som är kända i samband med kontrollerad ovariell 
hyperstimuleringsbehandling (t.ex. buksmärtor, ovariellt hyperstimuleringssyndrom (OHSS), 
utomkvedshavandeskap (när ett embryo utvecklas utanför livmodern) och missfall (se bipacksedeln 
till det FSH-preparat som du behandlas med)). 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
20 
 
 
 
 
 
 
 
 
 
 
 
 
 
5. 
Hur Ganirelix Gedeon Richter ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten och kartongen efter EXP. Utgångsdatumet är den 
sista dagen i angiven månad. 
Får ej frysas. 
Förvaras i originalförpackningen. Ljuskänsligt.  
Kontrollera sprutan före användning. Använd bara sprutor med klar, partikelfri lösning och från 
oskadd förpackning.  
Varje förfylld spruta är endast avsedd för en injektion. 
Alkoholtussar, bomullstussar och avfallsbehållare för vassa föremål behövs för administrering av detta 
läkemedel men de finns inte med i förpackningen. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration  
- 
- 
Den aktiva substansen är ganirelix (0,25 mg i 0,5 ml lösning). 
Övriga innehållsämnen är ättiksyra, mannitol (E 421), vatten för injektionsvätskor. pH (ett mått 
på surhetsgraden) kan ha justerats med natriumhydroxid (se avsnitt 2 ”Ganirelix Gedeon Richter 
innehåller natrium”.  
Läkemedlets utseende och förpackningsstorlekar 
Ganirelix Gedeon Richter är en klar och färglös lösning för injektion (injektionsvätska) Läkemedlet är 
fylld i en lång glasspruta med nål i rostfritt stål, tillsluten med kolvpropp och kolvstång. 
Injektionssprutan förses med ett styvt nålskydd.  
Ganirelix Gedeon Richter finns tillgängligt i förpackningar om 1 förfylld spruta eller 6 förfyllda 
sprutor. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning och tillverkare 
Gedeon Richter Plc. 
Gyömrői út 19-21. 
1103 Budapest 
Ungern 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bruksanvisning 
HUR GANIRELIX GEDEON RICHTER I FÖRFYLLD SPRUTA FÖRBEREDS OCH 
INJICERAS 
Innan injicering av läkemedlet, läs noga igenom denna bruksanvisning och hela bipacksedeln.  
Denna bruksanvisning kommer hjälpa dig med hur du eller din partner kan ge dig en injektion av 
Ganirelix Gedeon Richter. Om du inte är säker på administrering av injektionen eller om du har några 
frågor, kontakta din läkare eller apotekspersonal för hjälp. 
Blanda inte Ganirelix Gedeon Richter med några andra läkemedel. 
Ta injektionen vid samma tidpunkt varje dag. 
Varje förfylld spruta innehåller en daglig dos av ganirelix. 
INNEHÅLL I BRUKSANVISNINGEN 
Förberedelse av injektionen 
1. 
Förberedelse av injektionsstället 
2. 
Injicering av läkemedlet 
3. 
Efter injektion 
4. 
1. 
• 
• 
• 
• 
• 
• 
2. 
• 
Förberedelse av injektionen 
Tvätta händerna noggrant med tvål och vatten. Det är viktigt att dina händer och artiklarna du 
använder är så rena som möjligt för att undvika infektioner. 
Hitta en ren yta för artiklarna du behöver för injektionen, t.ex. ett rent bord eller liknande 
horisontell yta. 
Samla allt du behöver och lägg ut dem på den rena ytan: 
-  Tuss innehållande desinfektionsmedel (t.ex. alkohol) 
-  1 förfylld spruta innehållande läkemedlet 
-  Håll inte sprutan vid kolven för att undvika att sprutan går isär.  
-  Använd inte läkemedlet efter utgångsdatumet som anges på etiketten eller på 
kartongen efter EXP. Utgångsdatumet är den sista dagen i angiven månad. 
-  En sticksäker behållare (exempelvis en plastflaska med tillräckligt stor öppning) för att kasta 
sprutan på säkert sätt. 
Inspektera lösningen innan användning. 
Du kanske upptäcker luftbubblor i den förfyllda sprutan. Detta är förväntat, och luftbubblorna 
behöver inte tas bort. 
Använd inte sprutan om: 
-  den är sprucken eller skadad, eller 
-  nålskyddet har tagits bort eller inte sitter fast ordentligt eller 
- 
- 
Om något av dessa uppstår ska du kasta sprutan på säkert sätt i kanylbehållaren och använda en 
annan. 
läckage av vätska upptäcks eller 
lösningen inte ser normal ut (innehåller partiklar eller inte är färglös). 
Förberedelse av injektionsstället 
Välj injektionsstället, helst på låret. Injektionsstället bör varieras för varje injektion för att 
undvika skada på vävnad under huden. 
22 
 
 
 
 
 
 
 
 
 
• 
• 
• 
• 
• 
3. 
• 
• 
• 
• 
• 
• 
• 
Injicera inte på yta som är känslig, skadad eller har blåmärken. Välj alltid en frisk hudyta för 
injektion av läkemedlet. 
Injicera inte genom kläder. 
Administrera Ganirelix Gedeon Richter och follikelstimulerande hormon (FSH) vid ungefär 
samma tid. Dessa läkemedel ska däremot inte blandas och bör administreras på olika 
injektionsställen. 
Svabba injektionsstället med desinfektionsmedel (till exempel alkohol) på vald injektionsställe 
för att avlägsna bakterier på ytan. Rengör en yta om ca 5 cm i diameter runt punkten där nålen 
kommer injiceras och låt desinfektionen torka i ca 1 minut innan du fortsätter.  
Rör inte injektionsstället igen eller blås inte på det innan injektion. 
Injicering av läkemedlet. 
Du får Ganirelix Gedeon Richter i en förfylld spruta med nål i rostfritt stål, redo för 
administrering utan ytterligare justeringar av sprutan. 
Ta ut en spruta från förpackningen genom att ta tag i mitten av sprutans kropp. 
För injicering av läkemedlet, ta av nålskyddet från sprutan som hålls horisontellt och pekar bort 
från dig. Vrid inte utan dra av nålskyddet. 
Vad hantering av sprutan, rör inte sprutspetsen eller nålen med dina fingrar för att undvika 
kontamination. 
Nyp huden mellan tummen och pekfingret vid valt injektionsställe 
Injicera Ganirelix Gedeon Richter subkutant, d.v.s. i fettlagret precis under huden. 
Håll sprutan med din andra hand så du kan placera din tumme på kolven när så behövs. För in 
nålen helt, snabbt och stadigt i mitten av huden som nyps, med en 45° vinkel mot hudytan.  
23 
 
 
 
 
 
 
 
 
• 
• 
• 
• 
• 
4. 
• 
• 
• 
• 
• 
• 
Dra försiktigt tillbaka kolven för att kontrollera att nålen är korrekt positionerad. 
Blod i sprutan innebär att nålspetsen har penetrerat ett blodkärl. Om detta händer, injicera inte 
Ganirelix Gedeon Richter, utan ta bort sprutan, täck injektionsstället med en desinfektionstuss 
och tryck. Blödningen bör upphöra inom en minut eller två. 
Använd inte denna spruta och kasta den på säkert sätt och använd en ny spruta. 
När nålen placerats korrekt, tryck försiktigt och stadigt ner kolven med din tumme så att 
lösningen injiceras korrekt och hudvävnaden inte skadas. 
Tryck ner kolven tills sprutan är tom. 
Efter injektion  
Vänta 5 sekunder (räkna sakta till 5), släpp sedan huden du nyper. 
Dra snabbt ut sprutan och tryck på injektionsstället med en desinfektionstuss. 
Gnugga inte din hud efter injektion. 
Använd varje spruta endast en gång. 
Sätt inte på nålskyddet efter att det avlägsnats för att undvika stickskador. 
Kasta använd spruta direkt på säkert sätt i den sticksäkra behållaren, och återlämna till apoteket 
för korrekt avfallshantering. Fråga apotekspersonalen hur man kastar läkemedel som inte längre 
används. 
24 
 
 
 
 
 
 
 
