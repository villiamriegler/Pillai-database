BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Raloxifene Teva 60 mg filmdragerade tabletter 
2. 
KVALITATIV OCH KVANTITATIV SAMMANSÄTTNING 
Varje filmdragerad tablett innehåller 60 mg raloxifenhydroklorid, vilket motsvarar 56 mg raloxifen fri 
bas. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Filmdragerad tablett 
Vita till benvita filmdragerade, ovala, tabletter, präglade med ”60” på ena sidan och ”N” på den andra. 
4. 
KLINISKA UPPGIFTER 
4.1  Terapeutiska indikationer 
Behandling och förebyggande av osteoporos hos postmenopausala kvinnor. Det har visats att 
incidensen av vertebrala frakturer, men ej av höftfrakturer, reduceras signifikant. 
Vid val av behandling av den postmenopausala kvinnan med raloxifen eller andra terapier inklusive 
östrogener skall hänsyn tas till menopausala symtom, effekter på uterus- och bröstvävnader samt 
kardiovaskulära för- och nackdelar (se avsnitt 5.1). 
4.2  Dosering och administreringssätt 
Dosering 
Rekommenderad dos är en tablett dagligen. På grund av sjukdomens natur är raloxifen avsett för 
långtidsbehandling. 
Tillskott av kalcium och vitamin D rekommenderas i regel till kvinnor med lågt intag av föda. 
Äldre: 
Ingen dosjustering behövs för äldre. 
Patienter med nedsatt njurfunktion: 
Raloxifen bör inte användas till patienter med gravt nedsatt njurfunktion (se avsnitt 4.3). Till patienter 
med måttligt och lindrigt nedsatt njurfunktion bör raloxifen användas med försiktighet.  
Patienter med nedsatt leverfunktion:  
Raloxifen bör inte användas till patienter med nedsatt leverfunktion (se avsnitt 4.3 och 4.4). 
Pediatrisk population: 
Raloxifen ska inte ges till barn. Det finns ingen relevant indikation för raloxifen hos barn. 
Administreringssätt 
Oral administrering. 
Tabletten kan intas när som helst under dagen och oberoende av måltider.  
4.3  Kontraindikationer 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
Överkänslighet mot den aktiva substansen eller mot något hjälpämne som anges i avsnitt 6.1. 
Skall inte användas av fertila kvinnor. 
Pågående eller anamnes på venös tromboembolism (VTE) inkluderande djup ventrombos, 
lungembolism och retinal ventrombos. 
Leverinsufficiens inkluderande gallstas. 
Svår njurinsufficiens. 
Uterin blödning av okänd etiologi. 
Raloxifen skall inte användas av patienter med tecken eller symtom på endometriecancer, eftersom 
säkerheten i denna patientgrupp inte har studerats tillräckligt. 
4.4  Varningar och försiktighet 
Raloxifen associeras med en ökad risk för venös tromboembolism som är likartad den risk som 
rapporterats vid pågående hormonell substitutionsterapi. Hos patienter där det föreligger risk för venös 
tromboembolism skall, oavsett orsak, risk/nyttabalansen särskilt beaktas. Behandlingen skall avbrytas 
vid tillstånd eller sjukdom som leder till långvarig immobilisering. Utsättande skall ske så snart som 
möjligt efter att sjukdomen debuterat eller tre dagar innan immobiliseringen börjar. Behandlingen 
skall inte återinsättas innan det utlösande tillståndet avklingat och patienten åter är fullt rörlig. 
I en studie på postmenopausala kvinnor med dokumenterad koronar hjärtsjukdom eller förhöjd risk för 
koronara händelser visades att raloxifen inte påverkade incidensen av hjärtinfarkt, akut 
koronarsyndrom som krävde sjukhusvård, total mortalitet, inkluderande total kardiovaskulär 
mortalitet, eller stroke, jämfört med placebo. Hos kvinnor som fick raloxifen rapporterades emellertid 
ett ökat antal dödsfall på grund av stroke. Frekvensen dödsfall på grund av stroke var 1,5 per 
1000 kvinnor per år för placebo, jämfört med 2,2 per 1000 kvinnor per år för raloxifen. Hänsyn bör tas 
till detta vid förskrivning av raloxifen till postmenopausala kvinnor med stroke i anamnesen eller 
andra väsentliga riskfaktorer för stroke, såsom transitorisk ischemisk attack eller förmaksflimmer. 
Ingenting tyder på att raloxifen ger upphov till proliferation av endometriet. Varje uterin blödning 
under raloxifen-behandling är oväntad och skall utredas fullständigt av specialist. De två vanligaste 
diagnoserna i samband med uterin blödning under behandling med raloxifen var endometrieatrofi och 
benigna endometriepolyper. Hos postmenopausala kvinnor som fått raloxifen under 4 år rapporterades 
0,9 % benigna endometriepolyper jämfört med 0,3 % hos kvinnor som erhållit placebo.  
Raloxifen metaboliseras huvudsakligen i levern. Enstaka doser av raloxifen givna till patienter med 
cirrhos och lätt leverinsufficiens (Child-Pugh klass A) gav plasmakoncentrationer av raloxifen cirka 
2,5 gånger kontrollgruppens. Ökningen var korrelerad till koncentrationen av totalt bilirubin. I 
avvaktan på ytterligare data angående effekt och säkerhet hos patienter med leverinsufficiens, bör 
raloxifen inte användas av denna patientgrupp. Nivåerna av totalt S-bilirubin, γ-glutamyltransferas, 
alkalisk fosfatas, ALAT och ASAT skall, om förhöjda värden observeras, noga följas under 
behandlingen. 
Begränsade kliniska data tyder på att raloxifen kan ha samband med en markant ökning av 
serumtriglycerider hos patienter med tidigare oral östrogeninducerad hypertriglyceridemi 
(> 5,6 mmol/l). Hos patienter med denna sjukdomshistoria bör serumtriglycerider mätas under 
behandling med raloxifen. 
Säkerheten av raloxifen hos patienter med bröstcancer har inte studerats tillräckligt. Inga data finns 
tillgängliga från samtidig användning av raloxifen och medel som används vid behandling av tidig 
3 
 
 
 
 
 
 
 
 
 
 
 
 
 
 
eller avancerad bröstcancer. Därför skall raloxifen endast användas för behandling eller förebyggande 
av osteoporos efter det att behandlingen av bröstcancer, inklusive adjuvant terapi, har avslutats. 
Samtidig administrering av raloxifen och systemiska östrogener rekommenderas inte eftersom 
säkerhetsdata för sådan användning är begränsade.  
Raloxifen minskar varken vasodilatation (värmevallningar) eller andra övergångsbesvär som beror på 
brist på östrogener.  
4.5 
Interaktioner med andra läkemedel och övriga interaktioner 
Samtidig administrering med antingen kalciumkarbonat eller andra antacida innehållande aluminium-
eller magnesiumhydroxid påverkar inte absorptionen av raloxifen. 
Samtidig administrering av raloxifen och warfarin förändrar inte farmakokinetiken hos någon av 
substanserna. Smärre sänkningar av protrombintiden har dock observerats. Om raloxifen ges samtidigt 
med warfarin eller andra kumarinderivat skall protrombintiden därför följas. Effekterna på 
protrombintid kan dröja flera veckor om raloxifen sätts in under pågående antikoagulationsbehandling 
med kumarinpreparat. 
Raloxifen givet som engångsdos påverkar ej farmakokinetiken för metylprednisolon. 
Raloxifen påverkar inte AUC för digoxin vid steady-state-koncentration. Den maximala 
plasmakoncentrationen av digoxin ökade med mindre än 5 %. 
Förändring i plasmakoncentrationerna av raloxifen vid samtidig tillförsel av andra läkemedel 
utvärderades i de kliniska studierna. Frekvent förekommande, samtidigt givna läkemedel inkluderade 
paracetamol, icke-steroida antiinflammatoriska medel (exempelvis acetylsalicylsyra, ibuprofen och 
naproxen), orala antibiotika, H1-antagonister, H2-antagonister och bensodiazepiner. Samtidig 
administrering av dessa medel hade ingen kliniskt relevant effekt på plasmakoncentationerna av 
raloxifen. 
Samtidigt bruk av vaginala östrogenpreparat medgavs under de kliniska prövningarna, i de fall 
atrofiska, vaginala symtom förelåg. Det förekom inget ökat bruk hos raloxifen-patienterna jämfört 
med placebogruppen. 
Raloxifen interagerade ej med proteinbindningen av warfarin, fenytoin eller tamoxifen in vitro. 
Raloxifen skall inte ges samtidigt med kolestyramin (eller andra anjonbytarresiner), som signifikant 
reducerar absorptionen och den enterohepatiska cirkulationen av raloxifen. 
De maximala koncentrationerna av raloxifen reduceras vid samtidig administrering av ampicillin. 
Eftersom den totala absorptionen och eliminationshastigheten för raloxifen inte påverkas, kan 
raloxifen dock administreras samtidigt med ampicillin. 
Raloxifen ger en smärre ökning av koncentrationerna av hormonbindande globuliner inkluderande 
steroidhormonbindande globulin (SHBG), tyroxinbindande globulin (TBG) och 
kortikosteroidbindande globulin (CBG) med åtföljande ökning av de totala hormonkoncentrationerna. 
Dessa förändringar påverkar inte koncentrationerna av fria hormoner. 
4.6  Fertilitet, graviditet och amning 
Graviditet 
Raloxifen är enbart avsett för postmenopausala kvinnor. 
Raloxifen skall inte användas av fertila kvinnor. Raloxifen kan orsaka fosterskador vid administrering 
till gravida kvinnor. Om detta läkemedel av misstag används under graviditet eller om patienten blir 
gravid under behandlingen, skall hon informeras om den möjliga risken för fostret (se avsnitt 5.3).  
4 
 
 
 
 
 
 
 
 
 
 
 
 
 
 
 
Amning 
Det är inte känt om raloxifen passerar till bröstmjölk. Behandling med raloxifen kan därför inte 
rekommenderas till ammande kvinnor. Raloxifen kan påverka barnets utveckling.  
4.7  Effekter på förmågan att framföra fordon och använda maskiner 
Raloxifen har ingen eller försumbar effekt på förmågan att köra bil eller att använda maskiner. 
4.8  Biverkningar 
a. Översikt av säkerhetsprofilen 
Den kliniskt mest betydelsefulla biverkningen som rapporterats hos postmenopausala kvinnor efter 
behandling med raloxifen är venös tromboembolism (se avsnitt 4.4) som inträffat hos mindre än 1 % 
av behandlade patienter. 
b. Översikt av biverkningar i tabellform 
Nedanstående tabell visar de biverkningar och deras förekomst som observerats i de studier för 
behandling och förebyggande som genomförts på mer än 13 000 postmenopausala kvinnor, med 
tillägg av biverkningar rapporterade efter marknadsintroduktionen. Behandlingstiden var i dessa 
studier mellan 6 och 60 månader. Merparten av biverkningarna har vanligen inte krävt terapiavbrott. 
Frekvens av biverkningar som rapporterats efter marknadsintroduktionen har beräknats med 
utgångspunkt från placebo-kontrollerade kliniska prövningar (som innefattar totalt 15 234 patienter, 
7 601 behandlade med raloxifen 60 mg och 7 633 med placebo) hos postmenopausala kvinnor med 
osteoporos, eller med fastställd koronar hjärtsjukdom (CHD), eller med ökad risk för koronar 
hjärtsjukdom, utan att jämföra med frekvensen av dessa biverkningar i placebogrupperna. 
Terapiavbrott p g a biverkningar gjordes under profylaxstudierna av 10,7 % av de 
581 raloxifen-behandlade patienterna, jämfört med 11,1 % av de 584 placebo-behandlade patienterna. 
I behandlingsstudierna avbröts behandlingen p g a biverkningar av 12,8 % av de 
2557 raloxifen-behandlade patienterna och av 11,1 % av de 2 576 placebo-behandlade patienterna. 
Följande klassificering vid angivande av biverkningar har använts: mycket vanliga (≥ 1/10), vanliga 
(≥ 1/100, < 1/10), mindre vanliga (≥ 1/1 000, < 1/100), sällsynta (≥ 1/10 000, < 1/1 000), mycket 
sällsynta (< 1/10 000), ingen känd frekvens (kan inte beräknas från tillgängliga data). 
Blodet och lymfsystemet 
Mindre vanliga: Trombocytopenia 
Centrala och perifera nervsystemet 
Vanliga: Huvudvärk, inkluderande migräna 
Mindre vanliga: Stroke med dödlig utgång 
Blodkärl 
Mycket vanliga: Vasodilatation (värmevallningar) 
Mindre vanliga: Venös tromboembolisk sjukdom inkluderande djup ventrombos, lungembolism, 
retinal ventrombos, ytlig ventromboflebit, artärembolia 
Magtarmkanalen 
Mycket vanliga: Gastrointestinala symtoma som illamående, kräkningar, buksmärta, dyspepsi 
Hud och subkutan vävnad 
Vanliga: Utslaga 
Muskuloskeletala systemet och bindväv 
Vanliga: Vadkramper 
Reproduktionsorgan och bröstkörtel 
Vanliga: Lindriga bröstsymtoma som smärta, svullnad och ömhet 
Allmänna symtom och/eller symtom vid administreringsstället 
Mycket vanliga: Influensaliknande symtom 
5 
 
 
 
 
 
 
 
 
 
 
Vanliga: Perifera ödem 
Undersökningar 
Mycket vanliga: Förhöjt blodtrycka 
aTermer införda baserat på erfarenheter efter marknadsintroduktionen. 
c. Beskrivning av utvalda biverkningar 
Frekvensen av vasodilatation (värmevallningar) var något förhöjd vid raloxifen-behandling jämfört 
med placebo-behandling (i profylaxstudierna 2-8 år postmenopausalt 24,3 % för raloxifen och 18,2 % 
för placebo; i behandlingsstudierna, patientmedelålder 66 år, 10,6 % för raloxifen och 7,1 % för 
placebo). Denna biverkning var vanligast under de 6 första månaderna av behandlingen och 
debuterade sällan efter denna tidsperiod. 
I en studie på 10 101 postmenopausala kvinnor med dokumenterad koronar hjärtsjukdom eller förhöjd 
risk för koronara händelser (RUTH) var förekomsten av vasodilatation (värmevallningar) 7,8 % hos de 
raloxifen-behandlade patienterna och 4,7 % hos de placebo-behandlade patienterna. 
I de placebokontrollerade studierna med raloxifen vid osteoporos förekom venös tromboembolisk 
sjukdom inkluderande djup ventrombos, lungembolism och retinal ventrombos i en frekvens av ca 
0,8 % eller 3,22 fall per 1 000 patientår. Hos patienter behandlade med raloxifen observerades en 
relativ risk på 1,60 (konfidensintervall 0,95-2,71) jämfört med patienter behandlade med placebo. 
Risken för tromboembolytisk sjukdom var störst under de fyra första behandlingsmånaderna. Ytlig 
ventromboflebit uppträdde i en frekvens lägre än 1 %. 
Venösa tromboemboliska händelser förekom i RUTH-studien i en frekvens av cirka 2,0 % eller 
3,88 fall per 1 000 patientår i raloxifengruppen och 1,4 % eller 2,70 % per 1 000 patientår i 
placebogruppen. Risken (hazard ratio) för venös tromboembolism var 1,44 (1,06-1,95) i 
RUTH-studien. Ytlig ventromboflebit förekom i en frekvens av 1 % i raloxifengruppen och 0,6 % i 
placebogruppen. 
I RUTH-studien påverkade inte raloxifen incidensen av stroke jämfört med placebo. Däremot 
rapporterades ett större antal dödsfall på grund av stroke i gruppen som behandlades med raloxifen. 
Frekvensen av stroke med dödlig utgång var 2,2 per 1 000 kvinnor per år för raloxifen jämfört med 
1,5 per 1 000 kvinnor per år för placebo (se avsnitt 4.4). Under en genomsnittlig uppföljningsperiod på 
5,6 år avled 59 (1,2%) raloxifen behandlade kvinnor på grund av stroke jämfört med 
39 (0,8%) kvinnor behandlade med placebo. 
En annan biverkning var vadkramper (5,5 % för raloxifen och 1,9 % för placebo under 
profylaxstudierna, respektive 9,2 % för raloxifen och 6,0 % för placebo under behandlingsstudierna). I 
RUTH-studien observerades vadkramper hos 12,1 % av de raloxifen-behandlade patienterna och hos 
8,3 % av de placebo-behandlade patienterna. 
Influensaliknande symtom sågs hos 16,2 % av de raloxifen-behandlade patienterna och hos 14,0 % av 
de placebo-behandlade patienterna. 
Frekvensen av perifera ödem var inte statistiskt signifikant ökad (p > 0,05), men uppvisade en 
signifikant, dosberoende trend. Frekvensen var 3,1 % för raloxifen och 1,9 % för placebo under 
profylaxstudierna respektive 7,1 % för raloxifen och 6,1 % för placebo under behandlingsstudierna. 
Perifera ödem förekom i RUTH-studien hos 14,1 % av de raloxifen-behandlade patienterna och hos 
11,7 % av de placebo-behandlade patienterna, vilket var statistiskt signifikant. Något sänkta 
trombocytvärden (6-10 %) har rapporterats vid raloxifen-behandling i de placebokontrollerade kliniska 
studierna av osteoporos med raloxifen. 
Sällsynta fall av måttligt förhöjda värden av ASAT och/eller ALAT har rapporterats. Ett 
orsakssamband kan inte uteslutas. Motsvarande frekvens av ökade värden förekom hos 
placebogruppen. 
6 
 
 
 
 
 
 
 
 
 
 
 
I en studie (RUTH) med postmenopausala kvinnor med dokumenterad koronar hjärtsjukdom eller 
förhöjd risk för koronara händelser observerades ytterligare en biverkning, kolelitiasis, i en frekvens 
av 3,3 % för de raloxifen-behandlade patienterna och 2,6 % för de placebo-behandlade patienterna. 
Ingen statistiskt signifikant skillnad förelåg i frekvens kolecystektomi mellan raloxifen (2,3 %) och 
placebo (2,0 %).   
Raloxifen (n = 317) jämfördes i kliniska studier med hormonell substitutionsterapi (HRT) given som 
kontinuerlig (n = 110) eller cyklisk (n = 205) kombinationsbehandling. Frekvensen av bröstsymtom 
och uterina blödningar var signifikant lägre hos dem som behandlades med raloxifen än i någon av de 
grupper som erhöll HRT. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
I några kliniska studier har dagliga doser av 600 mg getts i 8 veckor och 120 mg i 3 år. Inga fall av 
överdosering med raloxifen har rapporterats under de kliniska studierna. 
Symtom som benkramp och yrsel har rapporterats hos vuxna patienter, som tog mer än 120 mg vid ett 
enda intagstillfälle. 
Vid oavsiktlig överdosering hos barn under 2 år har den högsta rapporterade dosen varit 180 mg. Hos 
barn var symtomen vid oavsiktlig överdosering ataxi, yrsel, kräkningar, hudutslag, diarré, tremor och 
värmekänsla med rodnad samt förhöjt värde på alkaliskt fosfatas.   
Den högsta överdosen har varit cirka 1,5 g. Inga dödsfall i samband med överdosering har 
rapporterats. 
Det finns ingen specifik antidot mot raloxifenhydroklorid.  
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Selektiv östrogenreceptormodulator. ATC-kod: G03XC01 
Verkningsmekanism och Farmakodynamisk effekt 
Raloxifen är en selektiv östrogenreceptormodulator (SERM) med selektiva agonist- eller 
antagonisteffekter på vävnad som påverkas av östrogen. Raloxifen fungerar som agonist på ben och 
delvis på kolesterolmetabolism (minskning i total- och LDL-kolesterol), dock ej på hypotalamus eller 
på uterus- och bröstvävnad. 
Raloxifens biologiska aktivitet utövas, liksom hos östrogen, genom bindning med hög affinitet till 
östrogenreceptorer och reglering av genuttryck. Denna bindning ger upphov till differentierade uttryck 
av multipla östrogenreglerade gener i olika vävnader. Nya data tyder på att östrogenreceptorn kan 
reglera genuttrycket på minst två olika sätt, vilka är ligand-, vävnads- och/eller genspecifika. 
a) 
Effekter på skelettet 
Den minskning i östrogennivå som inträffar vid menopaus, leder till en markant ökning av 
benresorption, förlust av benmassa och risk för fraktur. Förlusten av benmassa sker speciellt snabbt 
under de första 10 åren efter menopaus eftersom nybildningen av ben inte motsvarar de resorptiva 
7 
 
 
 
 
 
 
 
 
 
 
 
 
 
 
 
 
 
förlusterna. Andra riskfaktorer som kan leda till utveckling av osteoporos innefattar tidig menopaus, 
osteopeni (minst en standardavvikelse under “peak bone mass”), tunn kroppsbyggnad, kaukasiskt eller 
asiasiskt ursprung samt familjär förekomst av osteoporos. Hormonell substitutionsterapi motverkar i 
regel den excessiva benresorptionen. Hos postmenopausala kvinnor med osteoporos minskar raloxifen 
incidensen av vertebrala frakturer, bevarar benmassan och ökar bentätheten (BMD). 
Raloxifen är, baserat på dessa riskfaktorer och med hänsyn till den höga livstidsrisken för 
osteoporotiska frakturer, avsett för förebyggande behandling av osteoporos under de första 10 åren 
efter menopaus för kvinnor som har en BMD i ryggraden mellan 1,0 och 2,5 standardavvikelser under 
medelvärdet för en ung normalpopulation. Raloxifen är dessutom avsett för behandling av osteoporos 
eller etablerad osteoporos hos kvinnor med en BMD i ryggraden på 2,5 standardavvikelser under 
medelvärdet för en ung normalpopulation och/eller med vertebrala frakturer och då oavsett BMD. 
i) Incidens av frakturer. I en studie av 7 705 postmenopausala kvinnor med en medelålder på 66 år och 
med osteoporos eller osteoporos med fraktur, minskade 3 års behandling med raloxifen incidensen av 
vertebrala frakturer med 47 % (relativ risk 0,53, konfidensintervall 0,35-0,79, p < 0,001) respektive 
31 % (relativ risk 0,69, konfidensintervall 0,56-0,86, p < 0,001). 45 kvinnor med osteoporos eller 
15 kvinnor med osteoporos med fraktur behövde behandlas 3 år för att förhindra en eller flera 
vertebrala frakturer. Behandling med raloxifen under 4 år minskade incidensen av vertebrala frakturer 
med 46 % (relativ risk 0,54, konfidensintervall 0,38-0,75) hos patienter med osteoporos och med 32 % 
(relativ risk 0,68, konfidensintervall 0,56-0,83) hos patienter med osteoporos med en existerande 
fraktur. Under enbart det fjärde året reducerade raloxifen risken för ny vertebral fraktur med 39 % 
(relativ risk 0,61, konfidensintervall 0,43-0,88). Effekt på extravertebrala frakturer har inte visats. Från 
det fjärde till det åttonde året tilläts samtidig behandling med bisfosfonat, kalcitonin och fluorider och 
alla patienter i denna studie erhöll tillägg av kalcium- och D-vitamin. 
I RUTH-studien noterades kliniska frakturer totalt som en sekundär endpoint. raloxifen reducerade 
incidensen av kliniska vertebrala frakturer med 35 % jämfört med placebo (riskförhållande 0,65, 
konfidensintervall 0,47-0,89). Dessa resultat kan ha påverkats av skillnader i BMD och vertebrala 
frakturer vid studiens början. Ingen skillnad noterades mellan behandlingsgrupperna vad beträffar 
incidens av nya extravertebrala frakturer. Under hela studieperioden tilläts samtidig användning av 
andra benaktiva läkemedel. 
ii) Bentäthet (BMD). Effekten hos raloxifen givet en gång dagligen till postmenopausala kvinnor i 
ålder upp till 60 år med eller utan uterus, studerades under en behandlingsperiod på två år. Kvinnorna 
hade varit postmenopausala i 2 till 8 år. Tre studier inkluderade 1 764 postmenopausala kvinnor som 
behandlades med raloxifen eller placebo, i båda fallen med samtidigt tillägg av kalcium. I en av dessa 
studier hade kvinnorna genomgått hysterektomi. Raloxifen gav signifikanta ökningar av BMD mätt på 
höftben och ryggrad samt total mängd mineraliserad vävnad i kroppen jämfört med placebo. Denna 
ökning bestod i regel av en ökning på 2 % av BMD jämfört med placebo. En likartad ökning av BMD 
sågs i behandlingsstudierna där raloxifen administrerades i upp till 7 år. I de profylaktiska studierna 
var den andel av försökspersonerna som under raloxifen-behandlingen erfor en ökning respektive 
minskning i BMD vad gäller ryggrad 63 % respektive 37 % samt vad gäller totalt höftben 71 % 
respektive 29 %.  
iii) Kalciumkinetik. Raloxifen och östrogen påverkar benremodellering och kalciummetabolism på ett 
likartat sätt. Raloxifen gav upphov till minskad benresorption och en förskjutning mot positiv 
kalciumbalans på i genomsnitt 60 mg per dag, framförallt orsakad av en minskad kalciumförlust i urin. 
iv) Histomorfometri (benkvalitet). I en studie som jämförde raloxifen med östrogen, var ben från 
patienter behandlade med båda läkemedlen histologiskt normalt, utan tecken på 
mineraliseringsdefekter, filtben eller märgfibros. 
Raloxifen minskar benresorptionen. Denna effekt på ben visar sig som en minskning av 
benomsättningsmarkörer i serum och urin, minskning i benresorption baserat på kinetiska studier med 
märkt kalcium, ökning av BMD och minskning av frakturincidens. 
8 
 
 
 
 
 
 
 
 
b)  
Effekter på lipidmetabolism och kardiovaskulär risk 
Kliniska studier visade att en daglig dos på 60 mg raloxifen signifikant sänkte totalkolesterol (3-6 %) 
och LDL-kolesterol (4-10 %). Kvinnor med de högsta, ursprungliga kolesterolvärdena erfor störst 
minskning. HDL-kolesterol och triglyceridkoncentrationerna ändrades inte signifikant. Efter 3 års 
behandling minskade raloxifen fibrinogen (6,71 %). I behandlingsstudien krävde, jämfört med 
placebo, signifikant färre raloxifen-behandlade patienter insättning av lipidsänkande behandling. 
Behandling med raloxifen i 8 år påverkade inte signifikant risken för kardiovaskulära incidenser hos 
patienter i behandlingsstudien på osteoporos. I RUTH-studien erhölls samma resultat; raloxifen 
påverkade inte incidens av hjärtinfarkt, akut koronarsyndrom som krävde sjukhusvård, stroke eller 
total mortalitet, inkluderande total kardiovaskulär mortalitet, jämfört med placebo (för förhöjd risk av 
stroke med dödlig utgång, se avsnitt 4.4). 
Den relativa risken för venös tromboembolisk sjukdom vid behandling med raloxifen var 1,60 
(konfidensintervall 0,95-2,71) jämfört med placebo och 1,0 (konfidensintervall 0,3-6,2) vid jämförelse 
med östrogen eller hormonell substitutionsterapi. Risken för tromboembolisk sjukdom var störst under 
de fyra första månaderna av behandlingen. 
c)  
Effekter på endometrium och bäckenbotten 
I kliniska prövningar stimulerades inte det postmenopausala endometriet av raloxifen. Jämfört med 
placebo, orsakade raloxifen varken stänkblödning, blödning eller endometriehyperplasi. Nära 
3 000 undersökningar med transvaginalt ultraljud (TVU) på 831 kvinnor från alla dosgrupper 
utvärderades. Raloxifen-behandlade kvinnor visade genomgående en endometrietjocklek som inte gick 
att särskilja från placebogruppens. Efter tre års behandling observerades en minst 5 mm ökning av 
endometriets tjocklek, mätt med transvaginalt ultraljud, hos 1,9 % av de 211 kvinnor som behandlades 
med 60 mg raloxifen dagligen jämfört med 1,8 % av de 219 kvinnor som fick placebo. Det förelåg 
heller inte någon skillnad mellan raloxifen- och placebogrupperna vad gäller förekomsten av 
rapporterade uterina blödningar. 
Endometriebiopsier tagna efter sex månaders behandling med 60 mg raloxifen dagligen uppvisade ett 
endometrium utan proliferation hos samtliga patienter. I en studie med doser av raloxifen motsvarande 
2,5 gånger den rekommenderade dagliga dosen, förelåg heller inte några tecken på 
endometrieproliferation eller förstoring av uterus. 
I behandlingsstudien gjordes under 4 år årliga mätningar av endometriets tjocklek hos en subgrupp av 
patienter (1 644 patienter). Endometriets tjocklek hos raloxifen-behandlade kvinnor skiljde sig efter 
4 års behandling inte från utgångsvärdena. Ingen skillnad observerades i incidensen av vaginala 
blödningar (stänkblödning) eller vaginala flytningar mellan raloxifen-behandlade och 
placebo-behandlade kvinnor. Färre raloxifen-behandlade kvinnor jämfört med placebo-behandlade 
krävde kirurgiskt ingrepp på grund av livmoderframfall. Säkerhetsdata från 3 års raloxifen-behandling 
tyder inte på ökad förslappning av muskulaturen i bäckenbotten och behov av bäckenbottenoperation 
vid behandling med raloxifen. 
Raloxifen ökade inte risken för endometrie- eller ovariecancer efter 4 år. Hos postmenopausala 
kvinnor som fått raloxifen under 4 år, rapporterades 0,9 % benigna endometriepolyper jämfört med 
0,3 % hos kvinnor som erhållit placebo.  
d) 
Effekter på bröstvävnad 
Raloxifen stimulerar inte bröstvävnad. Det förelåg ingen skillnad med avseende på frekvens och 
svårighetsgrad av bröstsymtom (ingen svullnad, spänning och bröstsmärta) mellan raloxifen och 
placebo i någon av de placebokontrollerade studierna.  
Under de 4 år som behandlingsstudien på osteoporos pågått (inkluderande 7 705 patienter) minskade 
raloxifen-behandling jämfört med placebo risken för bröstcancer totalt sett med 62 % (relativ 
9 
 
 
 
 
 
 
 
 
 
 
 
risk 0,38, konfidensintervall 0,21-0,69), risken för invasiv bröstcancer med 71 % (relativ risk 0,29, 
konfidensintervall 0,13-0,58) och risken för invasiv östrogenreceptorpositiv bröstcancer med 79 % 
(relativ risk 0,21, konfidensintervall 0,07-0,50). Raloxifen påverkar ej risken för 
östrogenreceptornegativ bröstcancer. Dessa observationer stödjer slutsatsen, att raloxifen inte har 
någon egen östrogen agonistverkan på bröstvävnad. 
e)  
Effekter på den kognitiva funktionen 
Inga negativa effekter har setts på den kognitiva funktionen. 
5.2  Farmakokinetiska egenskaper 
Absorption 
Raloxifen absorberas snabbt efter oralt intag. Vid peroral tillförsel absorberas cirka 60 %. Den 
presystemiska glukuronideringen är omfattande. Absoluta biotillgängligheten av raloxifen är 2 %. Tid 
till maximal plasmakoncentration samt biotillgänglighet är beroende av metabolismen och den 
enterohepatiska cirkulationen av raloxifen och dess glukoronidmetaboliter.  
Distribution 
Raloxifen distribueras i hög grad i kroppen. Distributionsvolymen är inte dosberoende. Raloxifen 
binds starkt till plasmaproteiner (98-99 %). 
Metabolism  
Raloxifen genomgår betydande förstapassagemetabolism till glukuronidkonjugaten 
raloxifen-4'-glukuronid, raloxifen-6-glukuronid och raloxifen-6, 4'-diglukuronid. Inga andra 
metaboliter har påvisats. Raloxifen utgör mindre än 1 % av de sammanlagda koncentrationerna av 
raloxifen och glukuronidmetaboliter. Raloxifennivåerna upprätthålls genom enterohepatisk 
cirkulation, vilket ger en halveringstid i plasma på 27,7 timmar. 
Resultat från tillförsel av enstaka orala doser ger relevant information för upprepad dosering. Ökad 
dos av raloxifen resulterar i en något mindre än proportionell ökning av den totala exponeringen 
(AUC). 
Eliminering 
Huvuddelen av en dos raloxifen och dess glukuronidmetaboliter utsöndras inom fem dagar och 
återfinns huvudsakligen i faeces och till mindre än 6 % i urin.  
Särskilda patientgrupper 
Njurinsufficiens - Mindre än 6 % av den totala dosen elimineras i urinen. I en 
populationsfarmakokinetisk studie resulterade en 47 %-ig minskning av kreatininclearance, justerad 
för “lean body mass”, i en minskning av clearance för raloxifen på 17 % och på 15 % för konjugatet.  
Leverinsufficiens - Farmakokinetiken vid enstaka doser av raloxifen till patienter med cirros och lätt 
leverinsufficiens (Child-Pugh klass A) har jämförts med den hos friska. Koncentrationen av raloxifen i 
plasma var cirka 2,5 gånger högre än i kontrollgruppen och var korrelerad till 
bilirubinkoncentrationerna. 
5.3  Prekliniska säkerhetsuppgifter 
I en två års karcinogenicitetsstudie på råtta observerades en ökning av ovarietumörer med ursprung i 
granulosa/thecaceller hos honor givna hög dos (279 mg/kg/dag). Systemisk exponering (AUC) av 
raloxifen i denna grupp var ungefär 400 gånger högre än hos postmenopausala kvinnor som givits 
60 mg. I en 21-månaders karcinogenicitetsstudie på mus, erhölls en ökad incidens testikulära 
interstitiecellstumörer samt prostata-adenom och adenokarcinom hos handjur givna 41 eller 210 mg/kg 
och av prostatiskt leiomyoblastom hos handjur som fått 210 mg/kg. Bland mushonor som fått 9 till 
242 mg/kg (motsvarande 0,3-32 gånger AUC på människa) sågs en ökad incidens av ovarietumörer 
innefattande både benigna och maligna tumörer med ursprung i granulosa/thecaceller och benigna 
10 
 
 
 
 
 
 
 
 
 
 
 
 
tumörer med ursprung i epitelceller. Hondjuren i dessa studier behandlades under den reproduktiva 
delen av sin levnad, när deras ovarier var verksamma och mycket mottagliga för hormonell 
stimulering. I motsats till de ytterst receptiva ovarierna i denna gnagarmodell är ovarierna hos 
människa relativt okänsliga för reproduktiv, hormonell stimulering efter menopaus.  
Raloxifen visade ingen gentoxicitet i något av det omfattande batteri av tester som använts. 
De observerade effekterna på reproduktion och utveckling hos djur överensstämmer med den 
farmakologiska profilen för raloxifen. Vid doser på 0,1 till 10 mg/kg/dag störde raloxifen 
estruscyklerna hos råtthonor under behandling, men fördröjde inte fertila parningar efter 
behandlingens slut och minskade endast marginellt kullstorleken, förlängde dräktigheten och 
förändrade tidpunkterna för den neonatala utvecklingen. Vid tillförsel under preimplantationsperioden, 
fördröjde och förhindrade raloxifen embryoimplantationen, vilket resulterade i förlängd dräktighet och 
minskad kullstorlek men utvecklingen från födelse till avvänjning påverkades inte. Teratologistudier 
utfördes på kanin och råtta. Abortering och låg frekvens av ventrikelseptumdefekt (≥ 0,1 mg/kg) och 
hydrocefali (≥ 10 mg/kg) observerades hos kanin. Hos råtta förekom fördröjd fosterutveckling, 
vågformade revben och håligheter i njurarna (≥ 1 mg/kg). 
Raloxifen är ett potent antiöstrogen i råttuterus och förhindrade tillväxt av östrogenberoende 
mammartumörer hos råttor och möss. 
6. 
FARMACEUTISKA UPPGIFTER 
6.1  Förteckning över hjälpämnen 
Tablettkärna: 
Pregelatiniserad stärkelse (majs) 
Magnesiumstearat 
Povidon (K30) 
Kolloidal vattenfri kiseldioxid 
Mikrokristallin cellulosa med kiseldioxid 
Dragéhölje: 
Polydextros (E1200) 
Titandioxid (E171) 
Hypromellos (E464) 
Makrogol 4000 
6.2 
Inkompatibiliteter 
Ej relevant. 
6.3  Hållbarhet 
2 år 
6.4  Särskilda förvaringsanvisningar 
Förvaras vid högst 25°C. Förvaras i originalförpackningen. Fuktkänsligt. 
6.5  Förpackningstyp och innehåll 
Transperant PVC/PVdC – Alumnium blisterförpackning. Förpackningsstorlekar 14, 28 och 
84 tabletter. 
Eventuellt kommer inte alla förpackningsstorlekar att marknadsföras. 
11 
 
 
 
 
 
 
 
 
 
 
 
 
 
 
 
 
 
6.6  Särskilda anvisningar för destruktion 
Inga särskilda anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Teva B.V. 
Swensweg 5 
2031GA Haarlem 
Nedeländerna 
8. 
NUMMER PÅ GODKÄNNANDE FÖR FÖRSÄLJNING  
EU/1/10/627/001-003 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE  
Datum för det första godkännandet: 29 april 2010 
Datum för den senaste förnyelsen: 06 februari 2015 
10.  DATUM FÖR ÖVERSYN AV PRODUKTRESUMÉN 
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu/. 
12 
 
 
 
 
 
 
 
 
 
 
 
 
 
 
 
 
BILAGA II 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare som ansvarar för frisläppande av tillverkningssats 
TEVA Pharmaceutical Works Private Limited Company 
Pallagi ùt 13, 4042 Debrecen 
Ungern 
Pharmachemie B.V. 
Swensweg 5, 2031 GA, Haarlem 
Nederländerna 
Merckle GmbH  
Ludwig-Merckle-Straße 3 
89143 Blaubeuren 
Tyskland 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Tidsplanen för inlämnande av PSURar för Raloxifene Teva ska följa tidsplanen för inlämnande av 
PSURar för referensprodukten. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Ej relevant. 
14 
 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Raloxifene Teva 60 mg filmdragerade tabletter 
raloxifenhydroklorid 
2. 
DEKLARATION AV AKTIV(A) SUBSTANS(ER) 
Varje filmdragerad tablett innehåller 60 mg raloxifenhydroklorid, motsvarande 56 mg raloxifen fri 
bas. 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
Filmdragerad tablett 
14 filmdragerade tabletter 
28 filmdragerade tabletter 
84 filmdragerade tabletter 
5. 
ADMINISTRERINGSSÄTT OCH ADMINISTRERINGSVÄG 
Svälj tabletterna hela.  
Läs bipacksedeln före användning. 
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP  
9. 
SÄRSKILDA FÖRVARINGSANVISNINGAR 
Förvaras vid högst 25°C. Förvaras i originalförpackningen. Fuktkänsligt. 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Teva B.V. 
Swensweg 5 
2031GA Haarlem 
Nederländerna 
12.  NUMMER PÅ GODKÄNNANDE FÖR FÖRSÄLJNING 
EU/1/10/627/001 14 filmdragerade tabletter 
EU/1/10/627/002 28 filmdragerade tabletter 
EU/1/10/627/003 84 filmdragerade tabletter 
13.  TILLVERKNINGSSATSNUMMER  
Lot 
14.  ALLMÄN KLASSIFICERING FÖR FÖRSKRIVNING 
Receptbelagt läkemedel. 
15.  BRUKSANVISNING 
16.  INFORMATION I PUNKTSKRIFT 
Raloxifene Teva 60 mg  
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC: 
SN: 
NN: 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Raloxifene Teva 60 mg filmdragerade tabletter 
raloxifenhydroklorid 
2. 
INNEHAVARE AV GODKÄNNANDE FÖR FÖRSÄLJNING 
Teva B.V. 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
19 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Raloxifene Teva 60 mg filmdragerade tabletter 
raloxifenhydroklorid 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande: 
Vad Raloxifene Teva är och vad det används för 
1. 
Vad du behöver veta innan du tar Raloxifene Teva 
2. 
Hur du tar Raloxifene Teva 
3. 
Eventuella biverkningar 
4. 
Hur Raloxifene Teva ska förvaras 
5. 
Förpackningens innehåll och övriga upplysningar 
6. 
1. 
Vad Raloxifene Teva är och vad det används för 
Raloxifene Teva används för att behandla och förebygga benskörhet hos kvinnor efter menopaus. 
Raloxifene Teva minskar risken för benbrott i ryggraden hos kvinnor som efter menopaus lider av 
benskörhet. Någon minskad risk för höftfrakturer har inte visats. 
Hur Raloxifene Teva fungerar 
Raloxifene Teva tillhör en grupp icke-hormonella läkemedel som kallas selektiva 
östrogenreceptormodulatorer (SERM). När en kvinna når menopaus, sjunker nivåerna av det kvinnliga 
könshormonet, östrogen. Raloxifene Teva härmar några av de goda effekterna av östrogen efter 
menopausen. 
Benskörhet är en sjukdom som gör att ditt skelett blir tunt och bräckligt - denna sjukdom är speciellt 
vanlig hos kvinnor efter menopaus. Även om inga symtom märks i början, gör benskörhet att risken 
för benbrott ökar, speciellt i ryggrad, höfter och handleder. Benskörhet kan också orsaka ryggvärk, 
minska kroppslängden och ge en böjd rygg. 
2. 
Vad du behöver veta innan du tar Raloxifene Teva 
Ta inte Raloxifene Teva 
- 
om du är allergisk mot raloxifen eller något annat innehållsämne i detta läkemedel (anges i 
avsnitt 6). 
om det fortfarande finns möjlighet att du kan bli gravid. Raloxifene Teva kan skada ditt ofödda 
barn.  
om du behandlas eller har behandlats för blodproppar (proppar i benen, lungorna eller i ögats 
näthinna) 
om du har en leversjukdom (exempelvis skrumplever, något nedsatt leverfunktion eller gulsot 
vid gallbesvär). 
om du utan känd orsak får en blödning från underlivet. Då måste din läkare undersöka dig. 
om du har en pågående livmodercancer, eftersom erfarenheten är begränsad från behandling 
med Raloxifene Teva av kvinnor med denna sjukdom. 
om du har svåra njurproblem. 
- 
- 
- 
- 
- 
- 
21 
 
 
 
 
 
 
 
 
 
 
 
 
Varningar och försiktighet 
Tala med läkare eller apotekspersonal innan du tar Raloxifene Teva: 
- 
- 
- 
- 
- 
om du är orörlig under en tid såsom rullstolsbunden, i behov av att läggas in på sjukhus eller att 
vara sängliggande för att tillfriskna efter en operation eller efter en oväntad sjukdom 
om du får östrogenbehandling 
om du har bröstcancer, eftersom erfarenheten är begränsad från behandling med Raloxifene 
Teva av kvinnor med denna sjukdom 
om du har haft någon skadlig händelse i hjärnan (t.ex. stroke) eller om din läkare har sagt till dig 
att du löper stor risk att få en sådan. 
om du har leverbesvär, eftersom det inte finns tillräckligt med erfarenhet från personer med 
leverbesvär. Om du har leverbesvär och din läkare ändå rekommenderar behandling, kan du 
behöva ta vissa blodprover under behandlingen. 
Det är osannolikt att Raloxifene Teva ger blödningar från underlivet. Därför är en underlivsblödning 
när du tar Raloxifene Teva oväntad. Du ska då låta din läkare undersöka dig. 
Raloxifene Teva hjälper inte mot övergångsbesvär, som t ex värmevallningar.  
Raloxifene Teva sänker totalkolesterol och LDL-kolesterol (det “onda” kolesterolet). Vanligtvis 
påverkar Raloxifene Teva inte triglycerider eller HDL-kolesterol (det “goda” kolesterolet). Du ska 
emellertid tala med din läkare innan du använder Raloxifene Teva om du tidigare tagit östrogen och 
erhållit extremt förhöjda triglyceridvärden. 
Andra läkemedel och Raloxifene Teva 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Om du tar läkemedel som innehåller digitalis för hjärtat eller antikoagulantia för att förtunna blodet, 
t.ex. warfarin, kan din läkare behöva ändra doserna av dessa läkemedel. 
Tala om för din doktor om du tar kolestyramin, som huvudsakligen används som ett lipidsänkande 
läkemedel. 
Graviditet och amning 
Raloxifene Teva är enbart till för kvinnor vars menstruationer helt upphört och får inte tas av kvinnor 
som fortfarande kan få barn. Raloxifene Teva kan skada ditt ofödda barn. 
Ta inte Raloxifene Teva under amning, eftersom läkemedlet kan gå över i bröstmjölk.  
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel. 
Körförmåga och användning av maskiner 
Raloxifene Teva har ingen eller försumbar inverkan på din förmåga att köra bil eller att använda 
maskiner. 
3. 
Hur du tar Raloxifene Teva 
Ta alltid detta läkemedel enligt läkarens anvisningar. Rådfråga din läkare eller apotekspersonal om du 
är osäker. 
Rekommenderad dos är en tablett per dag. Det spelar ingen roll när på dagen du tar tabletten, men det 
är lättare att komma ihåg läkemedlet genom att ta tabletten vid samma tid varje dag. Du kan ta 
tabletten med eller utan föda.  
22 
 
 
 
 
 
 
 
 
 
 
 
 
 
 
 
 
Tabletterna är för oral användning. 
Raloxifene Teva tabletter sväljes hela, antingen med eller utan vatten. 
Din läkare kommer att tala om för dig hur länge du ska fortsätta att ta Raloxifene Teva. Läkaren kan 
även råda dig att äta kalciumtabletter och D-vitamin. 
Om du har tagit för stor mängd av Raloxifene Teva 
Kontakta läkare eller apotekspersonal. Om du har tagit för stor mängd av Raloxifene Teva kan det 
hända att du får kramp i benen och får yrsel. 
Om du har glömt att ta Raloxifene Teva 
Ta en tablett så snart du kommer ihåg att göra det och fortsätt sedan som vanligt. Ta inte en dubbel dos 
för att ersätta en glömd dos. 
Om du slutar att ta Raloxifene Teva 
Sluta inte att ta Raloxifene Teva utan att först tala med din läkare. 
Det är viktigt att du fortsätter att ta Raloxifene Teva så som läkaren föreskriver. Raloxifene Teva kan 
bara behandla eller förebygga din benskörhet om du fortsätter att ta tabletterna. 
Om du har ytterligare frågor om detta läkemedel, kontakta läkare eller apotekspersonal.  
4. 
Eventuella biverkningar 
Liksom alla läkemedel kan detta läkemedel orsaka biverkningar men alla användare behöver inte få 
dem. De flesta biverkningar av Raloxifene Teva har varit lindriga. 
Mycket vanliga (kan förekomma hos fler än 1 av 10 användare): 
• 
• 
• 
värmevallningar (vasodilatation) 
influensasymtom 
symtom från mag-tarm kanalen såsom illamående, kräkningar, buksmärta och obehagskänsla i 
magen 
ökat blodtryck 
• 
Vanliga (kan förekomma hos upp till 1 av 10 användare): 
• 
• 
• 
• 
• 
• 
huvudvärk inklusive migrän  
kramp i vaderna 
svullnad i händer, fötter och ben (perifert ödem). 
gallsten 
utslag 
lättare bröstsymtom som smärta, svullnad och ömhet 
Mindre vanliga (kan förekomma hos upp till 1 av 100 användare): 
• 
ökad risk för blodproppar i benen (djup ventrombos) 
• 
ökad risk för blodproppar i lungorna (lungemboli) 
• 
ökad risk för blodproppar i ögonen (retinal ventrombos) 
• 
huden runt en ven blir röd och öm (ytlig venös tromboflebit) 
• 
blodpropp i en artär (t ex stroke, och en ökad risk att dö i stroke) 
• 
minskad mängd trombocyter i blodet 
I sällsynta fall kan nivåerna av leverenzymer öka i blodet vid behandling med Raloxifene Teva. 
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
23 
 
 
 
 
 
 
 
 
 
 
 
 
 
 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Raloxifene Teva ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen eller blistret efter EXP. Utgångsdatumet är den 
sista dagen i angiven månad. 
Förvaras vid högst 25°C. Förvaras i originalförpackningen. Fuktkänsligt. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är raloxifenhydroklorid. Varje filmdragerad tablett innehåller 60 mg 
raloxifenhydroklorid motsvarande 56 mg raloxifen.  
Övriga innehållsämnen är: 
Tablettkärna: Pregelatiniserad stärkelse (majs), magnesiumstearat, povidon (K30), kolloidal 
vattenfri kiseldioxid, mikrokristallin cellulosa med kiseldioxid. 
Dragering: Polydextros (E1200), titandioxid (E171), hypromellos (E464), makrogol 4000. 
Läkemedlets utseende och förpackningsstorlekar 
De filmdragerade tabletter är vita till benvita, ovala och präglade med ”60” på ena sidan och ”N” på 
den andra. 
Raloxifene Teva 60 mg finns i förpackningsstorlekar på 14, 28 och 84 filmdragerade tabletter. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning och tillverkare 
Innehavare av godkännande för försäljning: 
Teva B.V. 
Swensweg 5 
2031GA Haarlem 
Nederländerna 
Tillverkare: 
Teva Pharmaceutical Works Private Limited Company 
Pallagi út 13 
Debrecen H-4042 
Ungern 
Pharmachemie B.V. 
Swensweg 5 
2031 GA Haarlem 
Nederländerna 
Merckle GmbH  
Ludwig-Merckle-Straße 3 
24 
  
 
 
 
 
 
 
 
 
 
 
 
 
 
 
 
 
 
89143 Blaubeuren 
Tyskland 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien  
Teva Pharma Belgium N.V./S.A./AG  
Tél/Tel: +32 38207373  
Lietuva 
UAB Teva Baltics 
Tel: +370 52660203 
България  
Тева Фарма ЕАД 
Тел: +359 24899585 
Luxembourg/Luxemburg  
Teva Pharma Belgium N.V./S.A./AG 
Belgique/Belgien 
Tél/Tel: +32 38207373 
Česká republika  
Teva Pharmaceuticals CR, s.r.o.  
Tel: +420 251007111  
Magyarország  
Teva Gyógyszergyár Zrt.  
Tel: +36 12886400  
Danmark  
Teva Denmark A/S  
Tlf: +45 44985511  
Deutschland 
TEVA GmbH 
Tel: +49 73140208 
Eesti 
UAB Teva Baltics Eesti filiaal 
Tel: +372 6610801 
Malta  
Teva Pharmaceuticals Ireland 
L-Irlanda 
Tel: +44 2075407117 
Nederland  
Teva Nederland B.V. 
Tel: +31 8000228400  
Norge 
Teva Norway AS 
Tlf: +47 66775590  
Ελλάδα 
Specifar A.B.E.E. 
Τηλ: +30 2118805000 
España 
Teva Pharma, S.L.U. 
Tel: +34 913873280   
France 
Teva Santé 
Tél: +33 155917800 
Hrvatska 
Pliva Hrvatska d.o.o. 
Tel: +385 13720000 
Österreich 
ratiopharm Arzneimittel Vertriebs-GmbH 
Tel: +43 1970070 
Polska 
Teva Pharmaceuticals Polska Sp. z o.o. 
Tel: +48 223459300 
Portugal 
Teva Pharma - Produtos Farmacêuticos, 
Lda. 
Tel: +351 214767550 
România 
Teva Pharmaceuticals S.R.L. 
Tel: +40 212306524 
Ireland 
Teva Pharmaceuticals Ireland 
Tel: +44 2075407117 
Slovenija 
Pliva Ljubljana d.o.o. 
Tel: +386 15890390 
Ísland 
Teva Pharma Iceland ehf. 
Sími: +354 5503300  
Slovenská republika 
TEVA Pharmaceuticals Slovakia s.r.o. 
Tel: +421 257267911 
25 
 
 
 
  
  
 
 
 
 
 
 
 
 
 
 
 
 
 
 
Italia 
Teva Italia S.r.l. 
Tel: +39 028917981 
Κύπρος 
Specifar A.B.E.E. 
Ελλάδα 
Τηλ: +30 2118805000 
Suomi/Finland 
Teva Finland Oy 
Puh/Tel: +358 201805900 
Sverige 
Teva Sweden AB 
Tel: +46 42121100 
Latvija 
UAB Teva Baltics filiāle Latvijā 
Tel: +371 67323666 
United Kingdom (Northern Ireland) 
Teva Pharmaceuticals Ireland 
Ireland 
Tel: +44 2075407117 
Denna bipacksedel ändrades senast  
Information om detta läkemedel finns på Europeiska läkemedelsmyndighetens webbplats 
http://www.ema.europa.eu/. 
26 
 
 
 
 
 
 
