EMA/429103/2013 
EMEA/H/C/000962 
Sammanfattning av EPAR för allmänheten 
Ifirmasta1 
irbesartan 
Detta är en sammanfattning av det offentliga europeiska utredningsprotokollet (EPAR) för Ifirmasta. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Ifirmasta? 
Ifirmasta är ett läkemedel som innehåller den aktiva substansen irbesartan. Det finns som tabletter 
(75, 150 och 300 mg). 
Ifirmasta är ett generiskt läkemedel, vilket innebär att det liknar ett referensläkemedel som redan är 
godkänt i EU. Referensläkemedlet är Aprovel. Mer information om generiska läkemedel finns i 
dokumentet med frågor och svar här.  
Vad används Ifirmasta för? 
Ifirmasta ges till vuxna som har essentiell hypertoni (högt blodtryck). ”Essentiell” innebär att 
hypertonin inte har någon påvisbar orsak. Ifirmasta ges även för att behandla njursjukdom hos vuxna 
med hypertoni och typ 2-diabetes. 
Läkemedlet är receptbelagt. 
Hur används Ifirmasta? 
Den vanliga rekommenderade dosen Ifirmasta är 150 mg en gång dagligen. Om blodtrycket inte 
kontrolleras tillräckligt väl kan dosen ökas till 300 mg om dagen eller också kan andra läkemedel mot 
högt blodtryck läggas till, som till exempel hydroklortiazid. En startdos på 75 mg kan ges till patienter 
som får hemodialys (en teknik för att rena blodet) eller till patienter som är över 75 år. 
1 Tidigare känt som Irbesartan Krka. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
 
  
 
 
 
                                                
Hos patienter med hypertoni och typ 2-diabetes används Ifirmasta som tillägg till vissa andra 
behandlingar mot hypertoni. Behandlingen börjar med 150 mg en gång dagligen och ökas vanligen till 
300 mg en gång dagligen. 
Hur verkar Ifirmasta? 
Den aktiva substansen i Ifirmasta, irbesartan, är en angiotensin II-receptorantagonist, vilket innebär 
att den blockerar effekten av ett hormon som kallas angiotensin II i kroppen. Angiotensin II är en 
kraftfull vasokonstriktor (en substans som drar ihop blodkärlen). Genom att blockera de receptorer 
som angiotensin II normalt binder till förhindrar irbesartan hormonets effekt så att blodkärlen kan 
vidgas. Detta gör att blodtrycket kan sjunka, vilket minskar risken för skada orsakad av högt 
blodtryck, som till exempel stroke (slaganfall). 
Hur har Ifirmastas effekt undersökts? 
Eftersom Ifirmasta är ett generiskt läkemedel har studierna på patienter begränsats till tester som 
visar att det är bioekvivalent med referensläkemedlet. Två läkemedel är bioekvivalenta när de bildar 
samma nivåer av den aktiva substansen i kroppen. 
Vilka är fördelarna och riskerna med Ifirmasta? 
Eftersom Ifirmasta är ett generiskt läkemedel och bioekvivalent med referensläkemedlet antas dess 
fördelar och risker vara desamma som hos referensläkemedlet. 
Varför har Ifirmasta godkänts? 
CHMP fann att det styrkts att Ifirmasta i enlighet med EU:s krav har likvärdig kvalitet och är 
bioekvivalent med Aprovel. CHMP fann därför att nyttan är större än de konstaterade riskerna, liksom 
för Aprovel. Kommittén rekommenderade att Ifirmasta skulle godkännas för försäljning. 
Mer information om Ifirmasta 
Den 1 december 2008 beviljade Europeiska kommissionen ett godkännande för försäljning av 
Ibesartan Krka som gäller i hela EU. Den 24 september 2009 ändrades läkemedlets namn till Ifirmasta. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Ifirmasta finns i bipacksedeln (ingår 
också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMEA:s webbplats. 
Denna sammanfattning uppdaterades senast 07-2013. 
Ifirmasta0F  
EMA/429103/2013  
Page 2/2 
 
 
 
