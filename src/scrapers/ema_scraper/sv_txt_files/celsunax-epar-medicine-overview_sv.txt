EMA/258922/2021 
EMEA/H/C/005135 
Celsunax (ioflupan (123I)) 
Sammanfattning av Celsunax och varför det är godkänt inom EU 
Vad är Celsunax och vad används det för? 
Celsunax är ett diagnostiskt läkemedel. Det används för att upptäcka förlust av nervceller i ett område 
i hjärnan som kallas striatum, särskilt de celler som frisätter dopamin, en kemisk signalsubstans.  
Läkemedlet används som hjälp för att diagnostisera följande tillstånd hos vuxna: 
•  Rörelsestörningar, t.ex. sådana som orsakas av Parkinsons sjukdom och andra närliggande 
sjukdomar, där förlust av nervceller leder till tremor (skakningar), gångstörningar (problem med 
patientens sätt att gå) och muskelstelhet. Eftersom tremor även kan uppträda vid s.k. essentiell 
tremor (tremor med okänd orsak) kan Celsunax hjälpa till att skilja mellan essentiell tremor och 
liknande sjukdomar som Parkinsons sjukdom. 
•  Demens (förlust av intellektuell funktion). Celsunax hjälper till att skilja mellan en typ av demens 
som kallas Lewykroppsdemens och Alzheimers sjukdom. 
Celsunax innehåller den aktiva substansen ioflupan (123I) och är ett generiskt läkemedel, vilket innebär 
att det innehåller samma aktiva substans och verkar på samma sätt som ett referensläkemedel som 
redan är godkänt i EU. Referensläkemedlet är DaTSCAN. Mer information om generiska läkemedel finns 
i dokumentet med frågor och svar här. 
Hur används Celsunax? 
Celsunax är receptbelagt och ska endast ges till patienter som har remitterats av läkare med 
erfarenhet av att hantera rörelsestörningar eller demens. Celsunax ska endast hanteras och ges av 
personer med erfarenhet av säker hantering av radioaktiva material.  
Celsunax ges genom en långsam injektion under minst 15–20 sekunder i en ven i armen. En skanning 
görs 3–6 timmar efter injektionen. Mellan 1 och 4 timmar innan de får Celsunax måste patienterna 
också ta ett annat läkemedel, t.ex. jodtabletter, för att hindra det radioaktiva jodet i Celsunax från att 
komma in i sköldkörteln.   
Återupplivningsutrustning bör finnas tillgänglig innan Celsunax ges i den händelse patienten får en 
allergisk reaktion.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
För mer information om hur Celsunax används, läs bipacksedeln eller tala med läkare eller 
apotekspersonal. 
Hur verkar Celsunax? 
Den aktiva substansen i Celsunax, ioflupan (123I), är ett radioaktivt läkemedel. Det innehåller 
substansen ioflupan, som är märkt med 123I (jod-123), en radioaktiv form av jod. När Celsunax 
injiceras sprids ioflupan (123I) genom blodet och ansamlas i striatum. Där binder det till strukturer på 
nervcellsändarna som transporterar dopamin. Denna ansamling kan ses med hjälp av en 
bildframställningsteknik som kallas enfotonstomografi (SPECT) och som används för att upptäcka 
radioaktivt jod-123.  
Hos patienter med Parkinsons sjukdom och närliggande sjukdomar och hos patienter med 
Lewykroppsdemens sker vanligen en förlust av de dopamin-innehållande nervcellerna i striatum. Detta 
leder till att mängden Celsunax som binder till dessa nervceller minskar kraftigt, vilket kan ses i 
skanningen, och gör det möjligt att skilja sjukdomar liknande Parkinsons sjukdom från essentiell 
tremor och Lewykroppsdemens från Alzheimers sjukdom.  
Hur har Celsunax effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet DaTSCAN och behöver inte studeras igen för Celsunax.  
Liksom för alla läkemedel har företaget lagt fram kvalitetsdata för Celsunax. Inga bioekvivalensstudier 
behövde göras för att undersöka om Celsunax tas upp på liknande sätt och ger samma nivå av den 
aktiva substansen i blodet som referensläkemedlet. Detta beror på att Celsunax ges genom infusion i 
en ven, vilket gör att den aktiva substansen tillförs direkt i blodet.  
Vilka är fördelarna och riskerna med Celsunax? 
Eftersom Celsunax är ett generiskt läkemedel anses dess fördelar och risker vara desamma som för 
referensläkemedlet. 
Varför är Celsunax godkänt i EU? 
Europeiska läkemedelsmyndigheten (EMA) fann att det styrkts att Celsunax i enlighet med EU:s krav 
är likvärdigt med DaTSCAN. EMA fann därför att fördelarna med Celsunax är större än de konstaterade 
riskerna, liksom för DaTSCAN och att Celsunax kan godkännas för försäljning i EU. 
Vad görs för att garantera säker och effektiv användning av Celsunax? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Celsunax har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Celsunax kontinuerligt. 
Biverkningar som har rapporterats för Celsunax utvärderas noggrant och nödvändiga åtgärder vidtas 
för att skydda patienter. 
Celsunax (ioflupan (123I))  
EMA/258922/2021  
Sida 2/3 
 
 
 
Mer information om Celsunax 
Mer information om Celsunax finns på EMA:s webbplats: 
ema.europa.eu/medicines/human/EPAR/celsunax. Information om referensläkemedlet finns också på 
EMA:s webbplats. 
Celsunax (ioflupan (123I))  
EMA/258922/2021  
Sida 3/3 
 
 
 
