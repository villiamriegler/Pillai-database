EMA/447579/2016 
EMEA/H/C/000654 
Sammanfattning av EPAR för allmänheten 
Luminity 
lipidmikrosfärer innehållande perflutren 
Detta är en sammanfattning av det offentliga europeiska utredningsprotokollet (EPAR) för Luminity. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Luminity? 
Luminity är en injektions- eller infusionsvätska, lösning (ges som dropp i en ven) som innehåller 
mikrosfärer (mycket små bubblor) av perflutrengas som aktiv substans. 
Vad används Luminity för? 
Luminity är endast avsett för diagnostisk användning. Det är ett kontrastmedel (ett läkemedel som 
hjälper till att få fram bättre bilder av organ och vävnader under skanning). 
Luminity ges till vuxna för att åstadkomma en tydligare avsökning av hjärtats kammare, särskilt 
vänstra ventrikeln, vid ekokardiografi (en diagnostisk undersökning där man får en bild av hjärtat med 
hjälp av ultraljud). Luminity ges till patienter med misstänkt eller bekräftad kranskärlssjukdom 
(förträngning av blodkärlen som försörjer hjärtmuskeln), om den bild man får vid ekokardiografi utan 
kontrastmedel inte är tillräckligt bra. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Hur används Luminity? 
Luminity ska endast ges av läkare med erfarenhet av att utföra och tolka bilder som erhållits genom 
kontrastekokardiogram, på ett sjukhus eller en klinik där lämplig återupplivningsutrustning finns 
tillgänglig för eventuella fall av hjärt- eller lungproblem eller allergiska reaktioner. 
Före användningen måste Luminity aktiveras genom att man skakar det med hjälp av en mekanisk 
apparat (Vialmix) som levereras till läkare som behöver bereda läkemedlet. På så sätt vet man att 
läkemedlet skakas på rätt sätt och tillräckligt länge för att perflutrengasmikrosfärerna i dispersionen 
ska få rätt storlek så att bilden blir av god kvalitet. Läkemedlet ges sedan i en ven, antingen som 
bolusinjektion (hela dosen samtidigt) eller som infusion efter utspädning. Administreringssätt och 
dosering beror på vilken ekokardiografiteknik som används. 
Fullständig information finns i produktresumén (ingår också i EPAR). 
Hur verkar Luminity? 
När Luminity injiceras går det genom venerna till hjärtat. Under ekokardiografi reflekterar 
perflutrenmikrosfärerna i Luminity ultraljudsvågorna på ett annat sätt än de omgivande vävnaderna. 
Man får då en bättre kontrast mellan det område där gasbubblorna finns (t.ex. hjärtats kammare) och 
den omgivande vävnaden. Gasen försvinner sedan genom lungorna. 
Hur har Luminitys effekt undersökts? 
Luminity har undersökts i fem huvudstudier som gjorts på sammanlagt 401 patienter. I tre studier 
undersöktes Luminitys förmåga att förbättra bilden av vänstra ventrikeln genom att man jämförde den 
ekokardiografiska avsökningen före och efter administrering av Luminity. I två av dessa studier 
jämfördes Luminity med placebo (overksam behandling). I de sista två studierna undersöktes i första 
hand Luminitys förmåga att förbättra exaktheten i mätningen av ejektionsfraktionen (den blodvolym 
som drivs ut ur kammaren vid varje hjärtslag). Studierna undersökte också om bilden av vänstra 
ventrikeln blivit tydligare. 
Vilken nytta har Luminity visat vid studierna? 
Luminity var effektivt för att förbättra bilden av den vänstra ventrikeln, och det var effektivare än 
placebo i de studier där Luminity jämfördes med placebo. Eftersom samtliga fem studier utfördes med 
en teknik som kallas ”fundamental” ultraljudstomografi lade företaget också fram resultaten från några 
studier som visar att man kunde få samma resultat med s.k. harmoniska eller icke-linjära 
tomografitekniker som med fundamental tomografi. 
Vilka är riskerna med Luminity? 
De vanligaste biverkningarna som orsakas av Luminity (uppträder hos 1–10 patienter av 100) är 
huvudvärk och rodnad. En fullständig förteckning över biverkningar och restriktioner för Luminity finns 
i bipacksedeln. 
Varför har Luminity godkänts? 
CHMP fann att nyttan med Luminity är större än riskerna och rekommenderade att Luminity skulle 
godkännas för försäljning. 
Luminity  
EMA/447579/2016 
Sida 2/3 
 
 
 
Vad görs för att garantera säker och effektiv användning av Luminity? 
Rekommendationer och försiktighetsåtgärder som vårdpersonal och patienter ska vidta för säker och 
effektiv användning av Luminity har tagits med i produktresumén och bipacksedeln. 
Mer information om Luminity 
Den 20 september 2006 beviljade Europeiska kommissionen ett godkännande för försäljning av 
Luminity som gäller i hela EU. 
EPAR för Luminity finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Luminity finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 06-2016. 
Luminity  
EMA/447579/2016 
Sida 3/3 
 
 
 
