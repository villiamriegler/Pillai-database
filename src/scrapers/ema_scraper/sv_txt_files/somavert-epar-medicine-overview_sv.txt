EMA/717525/2018 
EMEA/H/C/000409 
Somavert (pegvisomant) 
Sammanfattning av Somavert och varför det är godkänt inom EU 
Vad är Somavert och vad används det för? 
Somavert används för att behandla vuxna med akromegali, en sällsynt hormonstörning som oftast 
drabbar medelålders vuxna och orsakas av att hypofysen producerar alltför mycket tillväxthormon. 
Somavert ges till patienter som inte svarat väl på kirurgisk behandling och/eller strålbehandling, eller 
på behandling med somatostatinanaloger (en annan typ av läkemedel som används vid akromegali). 
Somavert innehåller den aktiva substansen pegvisomant. 
Hur används Somavert? 
Somavert är receptbelagt och behandling ska inledas av en läkare med erfarenhet av behandling av 
akromegali. Somavert finns som pulver och lösning som blandas och bereds till en injektionsvätska, 
lösning för injektion under huden. 
Innan behandlingen påbörjas och under behandlingen med Somavert ska provtagningar göras för att 
mäta patientens nivåer av leverenzymer i blodet. Om nivåerna är för höga kan läkaren besluta att inte 
påbörja behandling eller att avbryta behandlingen med Somavert. 
Patienten får först en startdos på 80 mg under medicinsk övervakning. Därefter ges Somavert 10 mg 
en gång dagligen som injektion under huden. Patienten eller vårdgivaren kan själv injicera Somavert 
efter att ha lärt sig detta av en läkare eller sjuksköterska. Läkaren bör kontrollera svaret på 
behandlingen med fyra till sex veckors mellanrum, och vid behov justera doseringen. Den maximala 
dosen är 30 mg per dag. 
För att få mer information om hur du använder Somavert, läs bipacksedeln eller tala med läkare eller 
apotekspersonal. 
Hur verkar Somavert? 
Akromegali uppstår när hypofysen, som sitter på undersidan av hjärnan, producerar ett överskott av 
tillväxthormon, oftast till följd av en godartad tumör (ej cancertumör). Tillväxthormon stimulerar 
kroppens tillväxt under barn- och ungdomsåren. Hos vuxna leder överproduktionen av tillväxthormon 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
istället till akromegali, med ökad bentillväxt, svullnad i mjukvävnader (såsom händer och fötter), 
hjärtsjukdomar och andra besvär. Den aktiva substansen i Somavert, pegvisomant, är mycket lik 
humant tillväxthormon, men substansen har konstruerats så att den blockerar de receptorer som 
tillväxthormon normalt fäster vid. Genom att blockera receptorerna hindrar Somavert tillväxthormonet 
från att verka, vilket förhindrar den oönskade tillväxten och andra besvär i samband med akromegali. 
Vilka fördelar med Somavert har visats i studierna? 
Somavert har undersökts på 112 patienter med akromegali i en studie som pågick i 12 veckor. 
Patienterna fick en startdos på 80 mg Somavert eller placebo (overksam behandling). Därefter fick de 
10, 15 eller 20 mg Somavert per dag eller placebo. Effekten mättes genom att nivåerna av IGF-I 
(insulin-like growth factor-I, insulinliknande tillväxtfaktor I) registrerades före och efter studien. IFG-I 
regleras av humant tillväxthormon och orsakar kroppstillväxt. 
Somavert sänkte nivåerna av IGF-I vid alla de prövade doseringarna. Nivåerna av IGF-I var normala 
vid studiens slut (vecka 12) hos 38,5 procent, 75 procent och 82 procent av de patienter som fått 10, 
15 respektive 20 mg Somavert per dag, jämfört med hos 9,7 procent av de patienter som fått placebo. 
Vilka är riskerna med Somavert? 
De vanligaste biverkningarna som orsakas av Somavert (kan förekomma hos fler än 1 av 10 personer) 
är huvudvärk, diarré och ledsmärta. Större delen av dessa reaktioner var lindriga till måttliga och hade 
begränsad varaktighet. 
En fullständig förteckning över biverkningar och restriktioner finns i bipacksedeln. 
Varför är Somavert godkänt i EU? 
Europeiska läkemedelsmyndigheten (EMA) fann att fördelarna med Somavert är större än riskerna och 
att läkemedlet kan godkännas för försäljning i EU. 
Vad görs för att garantera säker och effektiv användning av Somavert? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Somavert har också tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Somavert kontinuerligt. 
Biverkningar som har rapporterats för Somavert utvärderas noggrant och nödvändiga åtgärder för att 
skydda patienterna vidtas. 
Mer information om Somavert 
Den 13 november 2002 beviljades Somavert ett godkännande för försäljning som gäller i hela EU. 
Mer information om Somavert finns på EMA:s 
webbplats: ema.europa.eu/medicines/human/EPAR/Somavert. 
Denna sammanfattning uppdaterades senast 11-2018. 
Somavert (pegvisomant) 
EMA/717525/2018 
Sida 2/2 
 
 
 
