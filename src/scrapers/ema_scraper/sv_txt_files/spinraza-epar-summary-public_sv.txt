EMA/736370/2017 
EMEA/H/C/004312 
Sammanfattning av EPAR för allmänheten 
Spinraza 
nusinersen 
Detta är en sammanfattning av det offentliga europeiska utredningsprotokollet (EPAR) för Spinraza. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Spinraza ska användas. 
Praktisk information om hur Spinraza ska användas finns i bipacksedeln. Du kan också kontakta din 
läkare eller apotekspersonal. 
Vad är Spinraza och vad används det för? 
Spinraza är ett läkemedel som används för att behandla spinal muskelatrofi av typ 5q (SMA), en 
genetisk sjukdom som leder till försvagade och förtvinade muskler, inräknat lungmuskulaturen. 
Sjukdomen är förknippad med en defekt på kromosom 5q och symtomen startar vanligtvis strax efter 
födelsen. 
Eftersom antalet patienter med SMA är litet betraktas sjukdomen som sällsynt och Spinraza 
klassificerades som särläkemedel (ett läkemedel som används vid sällsynta sjukdomar) den 2 april 
2012.  
Spinraza innehåller den aktiva substansen nusinersen.  
Hur används Spinraza? 
Spinraza är receptbelagt och behandling ska inledas av en läkare med erfarenhet av att behandla SMA. 
Läkemedlet finns som en injektionsvätska, lösning i 12 mg injektionsflaskor. Det ges genom intratekal 
injektion (i nedre delen av ryggen, direkt i ryggraden) av en läkare eller sjuksköterska med vana av att 
utföra detta förfarande. Patienterna kan behöva vara sederade (få ett läkemedel som lugnar dem) 
innan de får Spinraza. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
Den rekommenderade dosen är 12 mg (en injektionsflaska), som ges snarast möjligt efter det att 
patienten fått diagnosen SMA. Den första dosen ska följas av 3 ytterligare doser efter 2, 4, och 
9 veckor och sedan av en dos var fjärde månad efter detta. Behandlingen ska fortsätta så länge 
patienten har nytta av den. Mer information finns i bipacksedeln. 
Hur verkar Spinraza? 
Patienter med SMA saknar ett protein som kallas överlevnadsmotorneuron-protein (SMN-protein, av 
”survival motor neuron”), som behövs för att motorneuroner (nervceller i ryggmärgen som styr 
musklernas rörelser) ska överleva och fungera normalt. SMN-proteinet produceras av två gener, SMN1 
and SMN2. Patienter med SMA saknar SMN1-genen men har SMN2-genen, som främst producerar ett 
kort SMN-protein som inte fungerar lika bra som ett fullängdsprotein. 
Spinraza är en syntetisk antisens-oligonukleotid (ett slags genetiskt material) som gör att SMN2-genen 
kan producera fullängdsprotein som förmår fungera normalt. Detta ersätter det saknade proteinet, 
vilket gör att symtomen på sjukdomen lindras.  
Vilken nytta med Spinraza har visats i studierna? 
En huvudstudie på 121 spädbarn (med en genomsnittlig ålder på 7 månader) med SMA visade att 
Spinraza är effektivt när det gäller att förbättra rörelseförmågan jämfört med placebo (overksam 
injektion).  
Efter ett års behandling uppvisade 51 procent av spädbarnen som fick Spinraza (37 av 73) framsteg i 
utvecklingen av huvudkontroll, att rulla, sitta, krypa, stå och gå, medan ingen liknande utveckling sågs 
hos något av spädbarnen som fick placebo. De flesta spädbarn som behandlades med Spinraza 
överlevde dessutom längre och behövde andningshjälp senare än de som fick placebo. 
En annan studie bedömde Spinrazas effekt hos barn vars SMA var mindre allvarlig och som fått 
diagnosen i ett senare skede (i genomsnitt i 3-årsåldern). Efter 15 månaders behandling uppvisade 
57 procent av barnen som fick Spinraza förbättrad rörelseförmåga, jämfört med 26 procent av barnen 
som fick placebo. 
Vilka är riskerna med Spinraza? 
De vanligaste biverkningarna som orsakas av Spinraza (kan uppträda hos fler än 1 av 10 personer) är 
huvudvärk, ryggsmärta och kräkningar. Man tror att dessa biverkningar orsakas av injektionerna i 
ryggraden som görs för att ge läkemedlet. Vissa biverkningar kunde inte bedömas hos spädbarn 
eftersom barnen inte kunde förmedla dem. 
En fullständig förteckning över biverkningar och restriktioner för Spinraza finns i bipacksedeln. 
Varför godkänns Spinraza? 
I sin bedömning fann Europeiska läkemedelsmyndigheten att sjukdomen är mycket allvarlig och att 
effektiva behandlingar omedelbart måste sättas in.  
Spinraza har visat sig leda till kliniskt betydelsefulla förbättringar hos småbarn med olika 
svårighetsgrad av sjukdomen. Även om läkemedlet inte testades på patienter med de allvarligaste och 
lindrigaste formerna av SMA, förväntas det vara av liknande nytta för dessa patienter. 
Biverkningarna ansågs hanterbara och de flesta av dem är förknippade med hur läkemedlet ges. 
Spinraza 
EMA/736370/2017 
Sida 2/3 
 
 
 
Myndigheten fann därför att nyttan med Spinraza är större än riskerna och rekommenderade att 
Spinraza skulle godkännas för försäljning i EU. 
Vad görs för att garantera säker och effektiv användning av Spinraza? 
Företaget som marknadsför Spinraza kommer att slutföra pågående studier av läkemedlets långsiktiga 
säkerhet och effekt hos patienter som uppvisar symtom på SMA och patienter som ännu inte uppvisar 
symtom.  
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Spinraza har också tagits med i produktresumén och 
bipacksedeln. 
Mer information om Spinraza 
Den 30 maj 2017 beviljade Europeiska kommissionen ett godkännande för försäljning av Spinraza som 
gäller i hela EU. 
EPAR för Spinraza finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Spinraza finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Spinraza från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Denna sammanfattning uppdaterades senast 11-2017. 
Spinraza 
EMA/736370/2017 
Sida 3/3 
 
 
 
 
