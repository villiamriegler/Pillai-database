EMA/529190/2017 
EMEA/H/C/000746 
Sammanfattning av EPAR för allmänheten 
Invega 
paliperidon 
Detta är en sammanfattning av det offentliga europeiska utredningsprotokollet (EPAR) för Invega. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Invega ska användas. 
Praktisk information om hur Invega ska användas finns i bipacksedeln. Du kan också kontakta din 
läkare eller apotekspersonal. 
Vad är Invega och vad används det för? 
Invega är ett antipsykotiskt läkemedel som används till vuxna och ungdomar från 15 års ålder för att 
behandla schizofreni, en psykisk sjukdom med symtom såsom förvirrat tänkande och tal, hallucinationer 
(att höra eller se saker som inte finns), misstänksamhet och villfarelser (vanföreställningar). 
Invega används också för att behandla vuxna med schizoaffektiv störning. Detta är ett tillstånd där 
patienten har episoder av förhöjd (maniska tillstånd) eller sänkt (depressiva tillstånd) sinnesstämning 
utöver symtom på schizofreni. 
Invega innehåller den aktiva substansen paliperidon. 
Hur används Invega? 
Invega är receptbelagt. Det finns som depottabletter (3 mg, 6 mg, 9 mg och 12 mg). Depottabletter 
innebär att paliperidon frisätts långsamt från tabletten under några timmar. 
Den rekommenderade startdosen Invega för vuxna är 6 mg en gång om dagen på morgonen. Startdosen 
för ungdomar är 3 mg om dagen. Patienter kan ta Invega antingen med maten eller mellan måltider, 
men bör inte växla så att de tar läkemedlet med maten en dag och mellan måltider en annan. Efter att 
ha bedömt symtomen kan läkaren justera dosen till mellan 3 mg och 12 mg om dagen för vuxna med 
schizofreni och till mellan 6 mg och 12 mg om dagen för patienter med schizoaffektiv störning. Hos 
ungdomar med schizofreni beror den högsta dagliga dosen på patientens kroppsvikt och bör inte vara 
högre än 6 mg för dem som väger under 51 kg. Mer information om användningen av Invega, inklusive 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
dosjusteringen för personer med njursjukdom och äldre patienter, finns i produktresumén (ingår också i 
EPAR). 
Hur verkar Invega? 
Den aktiva substansen i Invega, paliperidon, är känd som ett ”atypiskt” antipsykotiskt läkemedel 
eftersom det skiljer sig från de äldre antipsykotiska läkemedlen som har funnits sedan 1950-talet. 
Paliperidon är en aktiv nedbrytningsprodukt (metabolit) av risperidon, ett annat antipsykotiskt läkemedel 
som har använts för att behandla schizofreni sedan 1990-talet. I hjärnan binder paliperidon till flera olika 
receptorer (mål) på nervcellerna. Detta stör signalerna som skickas mellan hjärncellerna med 
signalsubstanser, ämnen som nervcellerna använder för att kommunicera med närliggande celler. 
Paliperidon verkar huvudsakligen genom att blockera receptorerna för signalsubstanserna dopamin och 
5-hydroxitryptamin (kallas också serotonin), vilka medverkar vid schizofreni. Genom att blockera dessa 
receptorer bidrar paliperidon till att normalisera hjärnans aktivitet och minska symtomen. 
Vilken nytta med Invega har visats i studierna? 
Schizofreni 
Tre korttidsstudier på 1 692 vuxna visade att Invega är effektivare än placebo (en overksam behandling) 
och lika effektivt som ett annat antipsykotiskt läkemedel, olanzapin, när det gäller att minska symtomen 
på schizofreni (uppmätt med en vanlig skattningsskala). I en av dessa studier minskade de 
genomsnittliga symtomen med mellan 17,9 och 23,3 poäng efter 6 veckor hos de patienter som tog 
Invega jämfört med en minskning på 4,1 poäng hos de patienter som fick placebo. Symtomen minskade 
med 19,9 poäng hos de patienter som tog olanzapin. Liknande resultat sågs i de två andra långsiktiga 
studierna, där högre doser av Invega var effektivare än lägre doser. 
I en annan, mer långvarig studie på 207 vuxna med schizofreni som först fått behandling under 14 
veckor, var Invega effektivare än placebo när det gäller att förhindra nya symtom i upp till 35 veckor. 
Studier på ungdomar har visat liknande resultat med Invega som hos vuxna. 
Schizoaffektiv störning 
Studier har visat att Invega kan minska symtomen och förhindra symtom hos patienter med 
schizoaffektiv störning. 
I en studie minskade symtomen på mani hos patienter som fick Invega med mellan 27,4 och 30,6 efter 
sex veckor, jämfört med 21,7 hos patienter som fick placebo. I en annan studie var minskningen av 
symtomen på mani efter sex veckor 20,0 i Invega-gruppen och 10,8 i placebogruppen. De två 
studierna tillsammans innefattade totalt 614 patienter. 
I en tredje studie på 334 tidigare behandlade patienter kom symtomen på depression tillbaka hos 
15 procent (25 av 164) av patienterna som fick paliperidon jämfört med 34 procent (57 av 170) av 
patienterna som fick placebo. 
Vilka är riskerna med Invega? 
De vanligaste biverkningarna som orsakas av Invega hos vuxna är huvudvärk, insomni (sömnlöshet), 
sömnighet, parkinsonism (effekter liknande Parkinsons sjukdom såsom skakningar, muskelstelhet och 
långsamma rörelser), dystoni (ofrivilliga muskelsammandragningar), tremor (skakningar), yrsel, 
akatisi (rastlöshet), agitation, ångest, depression, viktökning, illamående, kräkningar, förstoppning, 
dyspepsi (halsbränna), diarré, muntorrhet, trötthet, tandvärk, muskel- och skelettsmärta, ryggsmärta, 
Invega 
EMA/529190/2017 
Sida 2/3 
 
 
 
 
asteni (svaghet), takykardi (ökad hjärtfrekvens), högt blodtryck, förlängt QT-intervall (ändring av 
hjärtats elektriska aktivitet), övre luftvägsinfektioner (infektion i näsa och svalg) och hosta. 
Biverkningarna hos ungdomar liknar dem hos vuxna, men vissa biverkningar kan vara vanligare. En 
fullständig förteckning över biverkningar som rapporterats för Invega finns i bipacksedeln. 
Invega får inte ges till personer som är överkänsliga (allergiska) mot paliperidon, något annat 
innehållsämne eller risperidon. 
Varför godkänns Invega? 
Europeiska läkemedelsmyndigheten fann att nyttan med Invega är större än riskerna och 
rekommenderade att Invega skulle godkännas för försäljning.  
Vad görs för att garantera säker och effektiv användning av Invega? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Invega har tagits med i produktresumén och bipacksedeln. 
Övrig information om Invega 
Den 25 juni 2007 beviljade Europeiska kommissionen ett godkännande för försäljning av Invega som 
gäller i hela EU.  
EPAR för Invega finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Invega finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 09-2017. 
Invega 
EMA/529190/2017 
Sida 3/3 
 
 
 
 
