EMA/482558/2023
EMEA/H/C/005731
Aqumeldi (enalapril)
Sammanfattning av Aqumeldi och varför det är godkänt inom EU
Vad är Aqumeldi och vad används det för?
Aqumeldi ges till barn och ungdomar från födseln upp till 17 års ålder för att behandla hjärtsvikt (när 
hjärtat inte klarar att pumpa runt tillräckligt med blod i kroppen).
Aqumeldi innehåller den aktiva substansen enalapril och är ett ”hybridläkemedel”. Det innebär att det 
liknar ett godkänt ”referensläkemedel” som innehåller samma aktiva substans, men det finns vissa 
skillnader mellan de båda läkemedlen. Aqumeldi finns i en lägre dos än referensläkemedlet, Renitec, 
och i en annan form som är lämplig för barn.
Hur används Aqumeldi?
Läkemedlet är receptbelagt och behandling ska inledas av en läkare med erfarenhet av att behandla 
barn med hjärtsvikt.
Aqumeldi tas dagligen. Det finns som tabletter som löses upp i munnen (munsönderfallande tabletter).
För mer information om hur du använder Aqumeldi, läs bipacksedeln eller tala med läkare eller 
apotekspersonal.
Hur verkar Aqumeldi?
Aqumeldi tillhör läkemedelsgruppen angiotensinkonverterande enzymhämmare (ACE-hämmare). 
Läkemedlet blockerar ACE från att bilda hormonet angiotensin II, som medverkar till att höja 
blodtrycket. Genom att blockera bildandet av angiotensin II hjälper Aqumeldi till att sänka blodtrycket 
och öka tillförseln av blod och syre till hjärtat.
Vilka fördelar med Aqumeldi har visats i studierna?
Företaget tillhandahöll resultaten från tre studier där man undersökte hur Aqumeldi i olika doser verkar 
i kroppen. En studie genomfördes på friska vuxna. Två studier gjordes på barn i åldern från födseln 
upp till 17 år med hjärtsvikt, som orsakades av två olika hjärtsjukdomar: antingen dilaterad 
kardiomyopati eller kongenital hjärtsjukdom.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2023. Reproduction is authorised provided the source is acknowledged.
Dessa studier visade att behandling med Aqumeldi hos barn leder till liknande nivåer av enalapril som 
de som uppnås vid godkänd behandling med enalapril hos vuxna. Aqumeldi förväntas därför vara lika 
effektivt vid behandling av hjärtsvikt hos barn och vuxna.
Företaget tillhandahöll även information från publicerad litteratur om fördelarna och riskerna med 
enalapril vid off label-användning hos barn med hjärtsvikt.
Vilka är riskerna med Aqumeldi?
En fullständig förteckning över biverkningar och restriktioner för Aqumeldi finns i bipacksedeln.
De vanligaste biverkningarna som orsakas av Aqumeldi (kan förekomma hos upp till 1 av 
10 användare) är hosta, kräkningar, mikroalbuminuri (låga nivåer av proteinet albumin i urinen), 
hyperkalemi (höga nivåer av kalium i blodet), hypotoni (lågt blodtryck) och postural yrsel (yrsel när 
man reser sig).
Aqumeldi får inte ges till personer som är överkänsliga (allergiska) mot enalapril, mot någon annan 
ACE-hämmare eller mot något annat innehållsämne i Aqumeldi (som anges i bipacksedeln). Det får 
inte heller ges till personer som har haft angioödem (snabb svullnad under huden) i samband med 
tidigare behandling med ACE-hämmare eller till patienter med hereditärt eller idiopatiskt (när orsaken 
är okänd) angioödem. Aqumeldi får inte användas under graviditetens andra och tredje trimester.
Patienter med diabetes eller njurproblem får inte använda Aqumeldi i kombination med läkemedel som 
innehåller aliskiren (som används för att behandla essentiell hypertoni, dvs. högt blodtryck där orsaken 
är okänd).
Aqumeldi får inte heller användas i kombination med läkemedel som innehåller sakubitril och valsartan 
(andra läkemedel mot hjärtsvikt) på grund av den ökade risken för angioödem. Aqumeldi får inte ges 
inom 36 timmar efter att patienten har bytt till eller från dessa läkemedel.
Slutligen får Aqumeldi inte ges till personer med allvarliga njurproblem.
Varför är Aqumeldi godkänt i EU?
Enalapril är godkänt för behandling av hjärtsvikt hos vuxna och förväntas verka på samma sätt hos 
vuxna och barn. Utifrån studier som utförts på friska vuxna och barn med hjärtsvikt, liksom data från 
publicerad litteratur om off label-användning av enalapril hos barn med hjärtsvikt, förväntas Aqumeldi 
vara effektivt vid behandling av hjärtsvikt hos barn från födseln upp till 17 års ålder. När det gäller 
säkerheten visade det sig att Aqumeldi tolererades väl, även om uppgifterna om spädbarn under en 
månads ålder var begränsade.
Europeiska läkemedelsmyndigheten (EMA) fann att fördelarna med Aqumeldi är större än riskerna och 
att Aqumeldi kan godkännas för försäljning i EU.
Vad görs för att garantera säker och effektiv användning av Aqumeldi?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Aqumeldi har tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för Aqumeldi kontinuerligt. 
Misstänkta biverkningar som har rapporterats för Aqumeldi utvärderas noggrant och nödvändiga 
åtgärder vidtas för att skydda patienterna.
Aqumeldi (enalapril) 
EMA/482558/2023
Sida 2/3
Mer information om Aqumeldi
Mer information om Aqumeldi finns på EMA:s webbplats: 
ema.europa.eu/medicines/human/EPAR/aqumeldi.
Aqumeldi (enalapril) 
EMA/482558/2023
Sida 3/3
