EMA/244875/2019 
EMEA/H/C/004985 
Ambrisentan Mylan (ambrisentan) 
Sammanfattning av Ambrisentan Mylan och varför det är godkänt inom EU 
Vad är Ambrisentan Mylan och vad används det för? 
Ambrisentan Mylan är ett läkemedel som ges som enda läkemedel eller i kombination med andra 
läkemedel för att behandla vuxna med pulmonell arteriell hypertension (PAH). 
PAH är onormalt högt blodtryck i lungartärerna. Ambrisentan Mylan ges till patienter med PAH i klass II 
eller III. ”Klassen” återspeglar sjukdomens svårighetsgrad: klass II innebär att den fysiska aktiviteten 
är lätt begränsad och klass III att den är markant begränsad. Ambrisentan Mylan har visat sig effektivt 
vid PAH utan känd orsak och vid PAH som orsakats av bindvävssjukdom. 
Ambrisentan Mylan innehåller den aktiva substansen ambrisentan och är ett generiskt läkemedel, 
vilket innebär att Ambrisentan Mylan innehåller samma aktiva substans och verkar på samma sätt som 
ett referensläkemedel som redan är godkänt i EU. Referensläkemedlet är Volibris. Mer information om 
generiska läkemedel finns i dokumentet med frågor och svar här. 
Hur används Ambrisentan Mylan? 
Ambrisentan Mylan är receptbelagt och behandling måste inledas av en läkare med erfarenhet av 
behandling av PAH. 
Ambrisentan Mylan finns som tabletter (5 mg och 10 mg). Behandlingen inleds med en dos på 5 mg en 
gång om dagen och läkaren kan öka den till 10 mg om dagen beroende på svaret och eventuella 
biverkningar hos patienten. Dosen ökas till 10 mg om dagen när läkemedlet tas tillsammans med 
tadalafil (ett annat läkemedel mot PAH). När Ambrisentan Mylan tas tillsammans med ciklosporin (ett 
läkemedel som minskar immunsystemets aktivitet) bör dosen Ambrisentan Mylan vara 5 mg om dagen 
och patienten bör övervakas noggrant av sin läkare. 
För mer information om hur du använder Ambrisentan Mylan, läs bipacksedeln eller tala med läkare 
eller apotekspersonal. 
Hur verkar Ambrisentan Mylan? 
PAH är en försvagande sjukdom där det finns en allvarlig förträngning i lungornas blodkärl. Det orsakar 
högt blodtryck i de kärl som transporterar blodet från hjärtat till lungorna och minskar blodflödet till 
lungorna. Det leder till att den mängd syre som kan komma in i blodet i lungorna minskar, vilket 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
försvårar fysisk aktivitet. Den aktiva substansen i Ambrisentan Mylan, ambrisentan, blockerar 
receptorerna för hormonet endotelin, som får blodkärlen att dra ihop sig. Eftersom Ambrisentan Mylan 
blockerar endotelinets effekt kan blodkärlen dilateras (vidgas), vilket sänker blodtrycket och lindrar 
symtomen. 
Hur har Ambrisentan Mylans effekt undersökts? 
Fördelar och risker för den aktiva substansen vid godkänd användning har redan studerats för 
referensläkemedlet, Volibris, och behöver inte studeras igen för Ambrisentan Mylan. 
Liksom för alla läkemedel har företaget lagt fram kvalitetsdata för Ambrisentan Mylan. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Ambrisentan Mylan? 
Eftersom Ambrisentan Mylan är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför är Ambrisentan Mylan godkänt i EU? 
Europeiska läkemedelsmyndigheten (EMA) fann att det styrkts att Ambrisentan Mylan i enlighet med 
EU:s krav har likvärdig kvalitet och är bioekvivalent med Volibris. EMA fann därför att fördelarna är 
större än de konstaterade riskerna, liksom för Volibris, och att Ambrisentan Mylan kan godkännas för 
användning i EU. 
Vad görs för att garantera säker och effektiv användning av Ambrisentan 
Mylan? 
Företaget som marknadsför Ambrisentan Mylan kommer att tillhandahålla ett patientkort som 
innehåller viktig information om läkemedlets biverkningar och behovet av att undvika graviditet under 
behandlingen. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ambrisentan Mylan har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Ambrisentan Mylan kontinuerligt. 
Biverkningar som har rapporterats för Ambrisentan Mylan utvärderas noggrant och nödvändiga 
åtgärder vidtas för att skydda patienterna. 
Mer information om Ambrisentan Mylan 
Mer information om Ambrisentan Mylan finns på EMA:s webbplats  
ema.europa.eu/medicines/human/EPAR/ambrisentan-mylan. Information om referensläkemedlet finns 
också på EMA:s webbplats. 
Ambrisentan Mylan (ambrisentan) 
EMA/244875/2019 
Sida 2/2 
 
 
 
 
