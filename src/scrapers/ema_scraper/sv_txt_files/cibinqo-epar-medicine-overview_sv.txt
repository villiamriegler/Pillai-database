EMA/156457/2023 
EMEA/H/C/005452 
Cibinqo (abrocitinib) 
Sammanfattning av Cibinqo och varför det är godkänt inom EU 
Vad är Cibinqo och vad används det för? 
Cibinqo är ett läkemedel som används för att behandla vuxna med måttlig till svår atopisk dermatit 
(även kallat eksem, när huden kliar och är röd och torr). Det ges till patienter som inte kan behandlas 
direkt på huden eller när sådan behandling inte räcker. 
Cibinqo innehåller den aktiva substansen abrocitinib. 
Hur används Cibinqo? 
Cibinqo är receptbelagt och behandling ska inledas och övervakas av en läkare med erfarenhet av att 
behandla patienter med atopisk dermatit. 
Läkemedlet finns som tabletter som ska tas genom munnen en gång om dagen. Läkaren kan avbryta 
behandlingen om vissa biverkningar uppträder, inklusive allvarliga infektioner. Läkaren kan också 
avbryta behandlingen med Cibinqo om symtomen inte förbättras efter 24 veckors behandling. 
För mer information om hur du använder Cibinqo, läs bipacksedeln eller tala med läkare eller 
apotekspersonal. 
Hur verkar Cibinqo? 
Den aktiva substansen i Cibinqo, abrocitinib, verkar genom att blockera effekten av enzymer som 
kallas januskinaser. Dessa enzymer spelar en viktig roll i inflammationsprocessen vid atopisk dermatit. 
Genom att blockera enzymernas effekt bidrar abrocitinib till att minska klåda och inflammation i 
huden. 
Vilka fördelar med Cibinqo har visats i studierna? 
Cibinqo var effektivt när det gäller att minska omfattningen och svårighetsgraden av atopisk dermatit i 
tre huvudstudier på patienter med måttlig till svår sjukdom som inte hade svarat tillräckligt väl på 
behandling som applicerades på huden. Huvudeffektmåtten var helt läkt eller nästan helt läkt hud och 
en minskad symtompoäng på minst 75 procent efter 12 veckor. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
I den första studien ingick 387 vuxna och barn från 12 års ålder. Omkring 44 procent av patienterna 
som fick 200 mg Cibinqo hade helt läkt eller nästan helt läkt hud, jämfört med 8 procent av dem som 
fick placebo (overksam behandling). Dessutom minskade symtomen tillräckligt hos 63 procent av 
patienterna som fick 200 mg Cibinqo, jämfört med omkring 12 procent av dem som fick placebo. 
I den andra studien, som omfattade 391 vuxna och barn från 12 års ålder, ledde behandling med 
200 mg Cibinqo till helt läkt eller nästan helt läkt hud hos omkring 38 procent av patienterna, jämfört 
med omkring 9 procent av patienterna som fick placebo. Symtomen minskade tillräckligt hos 
61 procent av patienterna som fick 200 mg Cibinqo, jämfört med 10 procent av dem som fick placebo. 
I den tredje studien, som omfattade 838 vuxna patienter, ledde behandling med 200 mg Cibinqo till 
helt läkt eller nästan helt läkt hud hos omkring 48 procent av patienterna, jämfört med 14 procent av 
dem som fick placebo. Symtomen minskade tillräckligt hos 70 procent av patienterna som fick 200 mg 
Cibinqo, jämfört med omkring 27 procent av patienterna som fick placebo. 
Vilka är riskerna med Cibinqo? 
En fullständig förteckning över biverkningar och restriktioner för Cibinqo finns i bipacksedeln. 
Den vanligaste biverkningen som orsakas av Cibinqo (kan förekomma hos fler än 1 av 10 användare) 
är illamående. Andra vanliga biverkningar (kan förekomma hos upp till 1 av 100 användare) är 
huvudvärk, akne, herpes simplex (virusinfektion i munnen eller könsorganen), ökade nivåer av 
kreatinfosfokinas i blodet (ett enzym som frisätts i blodet när en muskel är skadad), kräkningar samt 
yrsel och smärta i övre delen av buken. Den vanligaste allvarliga biverkningen är infektion. 
Cibinqo får inte ges till patienter som är överkänsliga (allergiska) mot något innehållsämne, till 
patienter med en allvarlig generaliserad infektion, inklusive tuberkulos, eller till patienter med 
allvarliga leverproblem. Läkemedlet får inte heller användas under graviditet eller amning. Fertila 
kvinnor måste använda preventivmedel under behandling med Cibinqo och under en månad efter att 
behandlingen avslutats. 
För följande patientgrupper ska Cibinqo endast användas om det inte finns några lämpliga 
behandlingsalternativ: patienter som är 65 år eller äldre, patienter som har haft hjärt- eller 
kärlsjukdom (t.ex. hjärtinfarkt eller stroke), eller patienter med riskfaktorer för sådan sjukdom (t.ex. 
nuvarande rökare eller tidigare långtidsrökare), eller patienter med ökad risk för cancer. 
Varför är Cibinqo godkänt i EU? 
Europeiska läkemedelsmyndigheten (EMA) fann att fördelarna med Cibinqo är större än riskerna och 
att Cibinqo endast kan godkännas för försäljning till vuxna i EU. 
Tre huvudstudier har visat att Cibinqo är effektivt när det gäller att läka huden och lindra symtomen på 
atopisk dermatit. Biverkningarna anses vara hanterbara för vuxna. På grund av fynd i unga råttors 
skelett behövs ytterligare långtidsdata om växande ungdomar för att dra slutsatsen att Cibinqo kan 
användas säkert av denna åldersgrupp. 
Vad görs för att garantera säker och effektiv användning av Cibinqo? 
Företaget som marknadsför Cibinqo kommer att tillhandahålla utbildningsmaterial för läkare som 
förskriver läkemedlet och ett varningskort för patienter, som innehåller viktig information om riskerna 
med läkemedlet. Detta gäller särskilt riskerna för infektioner, trombos (blodproppsbildning i 
blodkärlen), större hjärt- och kärlhändelser och cancer hos vissa patienter. Materialet kommer också 
Cibinqo (abrocitinib)  
EMA/156457/2023 
Sida 2/3 
 
 
 
att innehålla en påminnelse om att Cibinqo inte ska tas under graviditet och att fertila kvinnor ska 
använda preventivmedel under behandlingen och under en månad efter avslutad behandling. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Cibinqo har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Cibinqo kontinuerligt. Misstänkta 
biverkningar som har rapporterats för Cibinqo utvärderas noggrant och nödvändiga åtgärder vidtas för 
att skydda patienterna. 
Mer information om Cibinqo 
Den 9 december 2021 beviljades Cibinqo ett godkännande för försäljning som gäller i hela EU. 
Mer information om Cibinqo finns på EMA:s webbplats: ema.europa.eu/medicines/human/EPAR/cibinqo 
Denna sammanfattning uppdaterades senast 04-2023. 
Cibinqo (abrocitinib)  
EMA/156457/2023 
Sida 3/3 
 
 
 
