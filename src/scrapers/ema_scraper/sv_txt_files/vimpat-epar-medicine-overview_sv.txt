EMA/129643/2022 
EMEA/H/C/000863 
Vimpat (lakosamid) 
Sammanfattning av Vimpat och varför det är godkänt inom EU 
Vad är Vimpat och vad används det för? 
Vimpat är ett  läkemedel som ges ensamt eller som tillägg  till andra epilepsiläkemedel för behandling 
av partiella anfall (epileptiska anfall som startar i en specifik del av hjärnan) med eller utan sekundär 
generalisering (när onormal elektrisk aktivitet sprids genom hjärnan) till patienter med epilepsi från 
två års ålder. 
Vimpat kan också ges som tillägg  till andra epilepsiläkemedel för behandling av primära generaliserade 
tonisk-kloniska anfall (större anfall som innefattar medvetandeförlust) hos patienter från fyra års ålder 
med idiopatisk generaliserad epilepsi (den typ av epilepsi som antas ha genetiska orsaker). 
Det innehåller den aktiva substansen lakosamid. 
Hur används Vimpat? 
Vimpat är receptbelagt och finns som tabletter,  som sirap och som infusionsvätska, lösning (ges som 
dropp i en ven). Vimpat ska tas två gånger om dagen. Doseringen beror på patientens  vikt och ålder 
samt på om Vimpat används ensamt eller tillsammans med andra epilepsiläkemedel. 
Vimpat infusion kan användas för att  påbörja behandlingen. Den kan också ges till  patienter som 
tillfälligt  inte kan ta läkemedlet genom munnen. 
För mer information om hur du använder Vimpat, läs bipacksedeln eller tala med läkare eller 
apotekspersonal. 
Hur verkar Vimpat? 
Den aktiva substansen i Vimpat, lakosamid, är ett  epilepsiläkemedel. Epilepsi orsakas av en alltför hög 
elektrisk aktivitet i hjärnan. Exakt hur lakosamid verkar är fortfarande oklart, men det tycks minska 
natriumkanalernas (porer på nervcellernas yta) aktivitet, som gör det möjligt  för elektriska impulser 
att  överföras mellan nervceller. Denna effekt kan förhindra onormal elektrisk aktivitet i hjärnan, vilket 
minskar risken för ett epileptiskt anfall. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
 
Vilka fördelar med Vimpat har visats i studierna? 
Partiella  anfall 
Vimpat var effektivare för att  minska partiella anfall i tre huvudstudier med totalt  1 308 patienter som 
var 16 år eller äldre och som också tog andra epilepsiläkemedel. Patienterna fick Vimpat i en dos på 
200 mg, 400  mg eller 600 mg dagligen eller placebo (overksam behandling) som tillägg de läkemedel 
de redan tog. Tillsammans visade resultaten av de tre studierna att  anfallen minskade med minst 
hälften efter 12 veckors behandling hos 34 procent av patienterna som fick Vimpat 200  mg dagligen 
och 40 procent av dem som fick 400 mg dagligen. Detta kan jämföras med 23 procent av patienterna 
som fick placebo. Dosen på 600  mg var lika effektiv som dosen på 400  mg, men hade fler 
biverkningar. 
En fjärde studie som omfattade 888 nydiagnostiserade patienter visade att  Vimpat administrerat som 
enda behandling genom munnen i doser mellan 200 mg och 600 mg om dagen var minst lika effektivt 
som karbamazepin, ett annat epilepsiläkemedel. Huvudeffektmåttet var andelen patienter som inte fick 
något partiellt anfall under minst sex månader efter att  de uppnått  en stabil dos. Denna befanns vara 
90 procent av dem som tog Vimpat och 91  procent av dem som tog karbamazepin. Omkring 78 
procent av patienterna som behandlades med Vimpat och 83 procent av patienterna som behandlades 
med karbamazepin hade inte något anfall under 12  månader. 
I två ytterligare studier undersöktes den lämpliga infusionstiden  för Vimpat lösning och dess säkerhet 
jämfördes med den vid placeboinfusion på totalt  199 patienter. Ytterligare en studie på 118 patienter 
gjordes för att testa att  inledningsdoser på 200 mg Vimpat med infusion, följt av vanliga doser som tas 
genom munnen, kan ges säkert och att adekvata nivåer i kroppen uppnås. Företaget tillhandahöll  även 
data till  stöd för dosering av Vimpat för barn från två års ålder och understödjande resultat från studier 
om Vimpats säkerhet hos denna patientgrupp. 
Tonisk-kloniska anfall 
I ytterligare en studie med 242 patienter från fyra års ålder med idiopatisk generaliserad epilepsi 
jämfördes Vimpat med placebo, där båda togs  tillsammans med andra epilepsiläkemedel. Studien 
visade att  Vimpat minskade risken för tonisk-kloniska anfall: efter 24 veckors behandling var omkring 
31 procent av patienterna som fick Vimpat fria från anfall, jämfört med omkring 17 procent av 
patienterna som fick placebo. 
Vilka är riskerna med Vimpat? 
De vanligaste biverkningarna som orsakas av Vimpat (förekommer hos fler än 1 av 10  användare) är 
yrsel, huvudvärk, diplopi (dubbelseende) och illamående. Biverkningar på nervsystemet som yrsel kan 
vara mer omfattande efter en hög förstados, och yrsel var den vanligaste orsaken till att  avbryta 
behandlingen. 
Vimpat får inte  ges till  personer som har AV-block av andra eller tredje graden (en typ av rubbning i 
hjärtrytmen). En fullständig förteckning över biverkningar och restriktioner för Vimpat finns i 
bipacksedeln. 
Varför är Vimpat godkänt i EU? 
Europeiska läkemedelsmyndigheten fann att  Vimpat som ensam behandling eller som 
tilläggsbehandling tillsammans med andra epilepsiläkemedel visats vara effektivt mot  partiella och 
tonisk-kloniska anfall. Med beaktande av dess biverkningar fann EMA att fördelarna med Vimpat är 
större än riskerna och att Vimpat kan godkännas för försäljning i EU. 
Vimpat (lakosamid) 
EMA/129643/2022 
Sida 2/3 
 
 
 
Vad görs för att garantera säker och effektiv användning av Vimpat? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vimpat har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Vimpat utvärderas noggrant och nödvändiga åtgärder vidtas för 
att  skydda patienterna. 
Mer information om Vimpat 
Den 29  augusti 2008  beviljades Vimpat ett  godkännande för försäljning som gäller i hela EU. 
Mer information om Vimpat finns  på EMA:s webbplats:  ema.europa.eu/medicines/human/EPAR/vimpat. 
Denna sammanfattning  uppdaterades senast 03-2022. 
Vimpat (lakosamid) 
EMA/129643/2022 
Sida 3/3 
 
 
 
