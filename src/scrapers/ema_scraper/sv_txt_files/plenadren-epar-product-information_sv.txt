BILAGA I
PRODUKTRESUMÉ
1
1.
LÄKEMEDLETS NAMN
Plenadren 5 mg tabletter med modifierad frisättning
Plenadren 20 mg tabletter med modifierad frisättning
2.
KVALITATIV OCH KVANTITATIV SAMMANSÄTTNING
Plenadren 5 mg tabletter med modifierad frisättning
Varje tablett med modifierad frisättning innehåller 5 mg hydrokortison.
Plenadren 20 mg tabletter med modifierad frisättning
Varje tablett med modifierad frisättning innehåller 20 mg hydrokortison
För fullständig förteckning över hjälpämnen, se avsnitt 6.1.
3.
LÄKEMEDELSFORM
Tablett med modifierad frisättning.
Plenadren 5 mg tabletter med modifierad frisättning
Tabletterna är runda (diameter 8 mm), konvexa och rosa.
Plenadren 20 mg tabletter med modifierad frisättning
Tabletterna är runda (diameter 8 mm), konvexa och vita.
4.
KLINISKA UPPGIFTER
4.1 Terapeutiska indikationer
Behandling av binjurebarksvikt hos vuxna.
4.2 Dosering och administreringssätt
Dosering
Plenadren ges som underhållsbehandling. Orala doser för ersättningsbehandling måste anpassas 
individuellt efter det kliniska svaret. En vanlig underhållsdos är 20–30 mg per dag, en gång dagligen 
på morgonen. Hos patienter med viss återstående endogen kortisolproduktion kan en lägre dos räcka. 
40 mg är den högsta underhållsdos som studerats. Den lägsta möjliga underhållsdosen ska användas. I 
situationer där kroppen är utsatt för stor fysisk och/eller psykisk stress kan patienter behöva ytterligare 
ersättningsbehandling med hydrokortisontabletter med omedelbar frisättning, särskilt på 
eftermiddagen/kvällen. Se även avsnittet ”Användning vid tillfällig annan sjukdom”, där andra 
metoder för tillfällig ökning av hydrokortisondosen beskrivs.
Byte från konventionell oral glukokortikoidbehandling till Plenadren
När patienter får byta från konventionell oral ersättningsbehandling med hydrokortison tre gånger 
dagligen till Plenadren, kan en identiskt total dygnsdos ges. Eftersom dygnsdosen av Plenadren har en 
lägre biotillgänglighet än konventionella hydrokortisontabletter som ges tre gånger dagligen (se avsnitt 
5.2), måste det kliniska svaret övervakas och ytterligare individuell anpassning av dosen kan behövas. 
Byte till Plenadren från behandling med hydrokortisontabletter som ges två gånger dagligen, 
kortisonacetat och syntetiska glukokortikoider, har inte studerats. En hydrokortisonekvivalent dygnsdos 
av Plenadren rekommenderas i dessa fall; ytterligare individuell anpassning av dosen kan behövas. 
2
Användning vid tillfällig annan sjukdom
Vid tillfällig annan sjukdom är det viktigt att vara medveten om att det finns risk för att akut 
binjurebarksvikt utvecklas. 
I svåra fall kan en direkt dosökning krävas, och oral administrering av hydrokortison måste ersättas 
med parenteral, företrädesvis intravenös behandling. Intravenös administrering av hydrokortison är 
motiverat vid övergående sjukdomsepisoder som svåra infektioner, särskilt gastroenterit i samband 
med kräkning eller diarré, hög feber oavsett orsak eller påtaglig fysisk stress, t.ex. svåra olyckor och 
kirurgi under narkos. Se avsnitt 4.4.
I mindre svåra fall, när intravenös administrering av hydrokortison inte krävs, t.ex. vid lindriga 
infektioner, feber oavsett orsak och i stressande situationer som mindre kirurgiska ingrepp ska den 
normala orala dagliga ersättningsdosen ökas tillfälligt. Den totala dagliga dosen ska ökas genom att 
underhållsdosen ges två eller tre gånger dagligen med 8 ± 2 timmars intervall (ökat antal 
administreringar, inte en ökning av morgondosen). Denna dosregim har dokumenterats vid över 
300 episoder av tillfällig annan sjukdom inom det kliniska studieprogrammet. Den behandlande 
läkaren kan välja att ordinera hydrokortisontabletter med omedelbar frisättning i stället för Plenadren 
eller som tillägg till behandling. En ökning av hydrokortisondosen vid ett doseringstillfälle ökar den 
totala plasmaexponeringen av kortisol mindre än proportionellt, se avsnitt 5.2. När episoden av 
tillfällig annan sjukdom är över kan patienten återgå till den normala underhållsdosen. 
Speciella populationer
Äldre
Vid åldersrelaterad låg kroppsvikt rekommenderas övervakning av det kliniska svaret, och 
dosjustering till en lägre dos kan behövas. Se avsnitt 5.2.
Nedsatt njurfunktion
Ingen dosjustering behövs för patienter med lindrig till måttlig nedsättning av njurfunktionen. Hos
patienter med svår nedsättning av njurfunktionen rekommenderas övervakning av det kliniska svaret 
och dosjustering kan behövas. Se avsnitt 5.2.
Nedsatt leverfunktion
Ingen dosjustering behövs för patienter med lindrig till måttlig nedsättning av leverfunktionen. Vid 
svår nedsättning av leverfunktionen minskar den funktionella levermassan och därmed kapaciteten att 
metabolisera hydrokortison. Därför rekommenderas övervakning av det kliniska svaret och 
dosjustering kan behövas. Se avsnitt 5.2.
Pediatrisk population
Säkerhet och effekt för Plenadren för barn under 18 års ålder har ännu inte fastställts. Inga data finns 
tillgängliga.
Administreringssätt
Patienterna ska anvisas att ta Plenadren oralt med ett glas vatten vid uppvaknandet minst 30 minuter före 
måltid, helst i upprätt ställning och mellan kl. 6.00 och 8.00 på morgonen. Tabletterna ska sväljas hela 
och inte delas, tuggas eller krossas. Om mer än en daglig administrering behövs ska morgondosen tas 
enligt anvisning, men ytterligare doser senare under dagen kan tas både med och utan samtidigt intag av 
mat.
4.3 Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
3
4.4 Varningar och försiktighet
Akut binjurebarksvikt
Akut binjurebarksvikt kan utvecklas hos patienter med känd binjurebarksvikt som får otillräckliga 
dagliga doser eller i situationer med ökat kortisolbehov. Det har rapporterats händelser hos patienter 
som behandlas med Plenadren. Binjurekris kan utvecklas hos patienter med akut binjurebarksvikt. 
Patienterna ska därför informeras om tecken och symtom på akut binjurebarksvikt och binjurekris och 
uppmanas att omedelbart uppsöka läkarvård.
Under binjurekris ska höga doser av hydrokortison ges parenteralt, företrädesvis intravenöst,
tillsammans med natriumklorid 9 mg/ml (0,9 %) infusionsvätska, lösning enligt aktuella 
behandlingsriktlinjer.
Samtidiga infektioner
Under övergående sjukdom såsom mindre infektion, feber oavsett orsak eller stressande situationer 
såsom mindre kirurgiska åtgärder ska den dagliga ersättningsdosen ökas tillfälligt (se avsnitt 4.2, 
”Användning vid tillfällig annan sjukdom”). Patienten måste få tydliga anvisningar om hur han eller 
hon ska agera i sådana situationer och också instrueras att direkt söka vård om en akut försämring 
inträffar. Detta gäller särskilt vid gastroenterit, kräkning och/eller diarré som leder till vätske- och 
saltbrist samt till otillräckligt upptag av hydrokortison som tas oralt. 
Patienter med binjurebarksvikt och samtidig retroviral infektion, t.ex. med HIV, behöver en noggrann 
dosjustering på grund av den potentiella interaktionen med antiretrovirala läkemedel och ökad 
hydrokortisondos vid infektion.
Forskningsrapporter ger inget stöd för någon immunhämmande effekt av hydrokortison vid de doser 
som har använts för ersättningsbehandling av patienter med binjurebarksvikt. Det finns därför ingen 
anledning att tro att ersättningsdoser av hydrokortison skulle förvärra systemiska infektioner eller 
utfallet av sådana infektioner. Det finns heller ingen anledning att anta att de hydrokortisondoser som 
används för ersättningsbehandling vid binjurebarksvikt kan ge sämre effekt av vaccination eller öka 
risken för spridd infektion vid vaccination med levande vacciner.
Sjukdomar som påverkar tömningen av magsäcken och motiliteten i mag-tarmkanalen
Tabletter med modifierad frisättning rekommenderas inte för patienter med ökad motilitet i 
magtarmkanalen, dvs. kronisk diarré, på grund av risken för nedsatt kortisolexponering. Inga data 
finns tillgängliga för patienter med bekräftade sjukdomar/tillstånd som ger långsam tömning av 
magsäcken eller minskad motilitet i mag- tarmkanalen. Det kliniska svaret ska övervakas hos patienter 
med sådana sjukdomar/tillstånd. 
Användning av högre hydrokortisondoser än normalt
Höga (suprafysiologiska) doser av hydrokortison kan orsaka förhöjt blodtryck, salt- och 
vätskeretention och ökad utsöndring av kalium. Långtidsbehandling med högre än fysiologiska doser 
av hydrokortison kan leda till kliniska symtom som liknar dem vid Cushings syndrom, med ökad 
fetma, bukfetma, hypertoni och diabetes, och kan därmed leda till ökad risk för hjärt-kärlsjukdom och 
mortalitet.
Hög ålder och lågt BMI är kända riskfaktorer för vanliga biverkningar av farmakologiska doser av 
glukokortikoider såsom osteoporos, hudatrofi, diabetes mellitus, hypertoni och ökad 
infektionskänslighet.
Alla glukokortikoider ökar kalciumutsöndringen och minskar benomsättningen. Patienter med 
binjurebarksvikt som får långvarig ersättningsbehandling med glukokortikoider har visats ha minskad 
bentäthet.
Långvarigt bruk av glukokortikoider kan ge bakre subkapsulär katarakt och glaukom med möjlig 
skada på synnerverna. Sådana effekter har inte rapporterats hos patienter som får 
ersättningsbehandling med glukokortikoider i de doser som används vid binjurebarksvikt.
4
Systemiska glukokortikoider kan ge psykiska biverkningar. Detta kan inträffa i början av 
behandlingen och i samband med dosjusteringar. Risken kan vara högre om högre doser ges. De flesta 
biverkningar går tillbaka efter dosminskning, men särskild behandling kan behövas.
Feokromocytomrelaterad kris, som kan vara dödlig, har rapporterats efter administrering av 
systemiska kortikosteroider. Kortikosteroider bör endast administreras till patienter med misstänkt
eller identifierad feokromocytom efter en lämplig utvärdering av risk/nytta-balansen.
Sköldkörtelfunktion
Patienter med binjurebarksvikt ska övervakas med avseende på sköldkörteldysfunktion eftersom både 
hypotyreoidism och hypertyreoidism kan påverka exponeringen av administrerat hydrokortison 
påtagligt.
Behandling av primär binjurebarksvikt motiverar ofta tillägg av en mineralkortikoid.
4.5
Interaktioner med andra läkemedel och övriga interaktioner
De hydrokortisoninteraktioner som listas nedan har rapporterats efter terapeutiska doser av 
glukokortikoider.
Potenta CYP3A4-inducerare såsom fenytoin, rifabutin, karbamazepin, barbiturater, rifampicin, 
johannesört och mindre potenta inducerare såsom de antiretrovirala läkemedlen efavirenz och 
nevirapin kan öka metabolisk clearance av kortisol, minska halveringstiden och därmed minska 
cirkulationsnivåerna och öka fluktuationerna av kortisol (på grund av kortare halveringstid). Detta kan 
kräva justering av hydrokortisondosen. 
Potenta CYP3A4-hämmare såsom ketokonazol, itrakonazol, posakonazol, vorikonazol, erytromycin, 
telitromycin, klaritromycin, ritonavir och grapefruktjuice kan hämma hydrokortisonmetabolismen och 
därmed ge ökad hydrokortisonhalt i blodet. Under långvarig profylaktisk behandling med ett 
antibiotikum ska dosjustering av hydrokortison övervägas.
Effekten av kortikosteroider kan minska i 3–4 dagar efter behandling med mifepriston.
Det kliniska svaret behöver övervakas hos patienter som får läkemedel som påverkar tömningen av 
magsäcken och motiliteten i magsäcken (se avsnitt 4.4).
4.6
Fertilitet, graviditet och amning
Graviditet
Plenadren kan användas under graviditet. Det finns inget som tyder på att ersättningsbehandling med 
hydrokortison hos gravida kvinnor med binjurebarksvikt har negativa effekter på mor och/eller foster. 
Obehandlad binjurebarksvikt under graviditet har negativa effekter på både mor och foster. Därför är 
det viktigt att fortsätta behandlingen under graviditet.
Reproduktionsstudier med djur har visat att glukokortikoider kan orsaka skador på foster och ha 
reproduktionstoxiska effekter, se avsnitt 5.3.
Hydrokortisondosen ska övervakas noga under graviditet hos kvinnor med binjurebarksvikt. 
Individuell anpassning av dosen efter det kliniska svaret rekommenderas.
Amning
Hydrokortison utsöndras i bröstmjölk. Plenadren kan användas under amning. Det är osannolikt att de 
hydrokortisondoser som används vid ersättningsbehandling har någon kliniskt signifikant inverkan på 
barnet. Barn till kvinnor som tar höga doser systemiska glukokortikoider under längre perioder kan 
löpa risk för binjuresuppression.
5
Fertilitet
Patienter med binjurebarksvikt har visats ha minskad paritet, vilket sannolikt beror på den 
underliggande sjukdomen, men det finns ingen indikation på att hydrokortison i de doser som används 
vid ersättningsbehandlingen påverkar fertiliteten. 
4.7 Effekter på förmågan att framföra fordon och använda maskiner
Plenadren har mindre effekt på förmågan att framföra fordon och använda maskiner. Trötthet och 
kortvarig yrsel har rapporterats.
Obehandlad och otillräckligt behandlad njursvikt kan påverka förmågan att framföra fordon och 
använda maskiner. 
4.8 Biverkningar
Sammanfattning av säkerhetsprofilen
Hydrokortison ges som ersättningsbehandling i syfte att återställa normala kortisolnivåer. 
Biverkningsprofilen vid behandling av binjurebarksvikt går därför inte att jämföra med den för andra 
sjukdomar som kräver mycket högre doser av orala eller parenterala glukokortikoider.
I en 12-veckorsstudie var frekvensen och typen av biverkningar generellt likartade för Plenadren 
tabletter med modifierad frisättning som tas en gång dagligen och hydrokortisontabletter som tas tre 
gånger dagligen. En initial ökning av frekvensen av biverkningar observerades hos ungefär en av fem 
patienter i upp till åtta veckor efter det första bytet från konventionella hydrokortisontabletter som tas 
tre gånger dagligen till tabletter med modifierad frisättning som tas en gång dagligen. De aktuella 
biverkningarna (buksmärta, diarré, illamående och trötthet) är dock lindriga eller måttliga, övergående 
och kortvariga, men kan kräva dosjustering eller samtidig behandling med andra läkemedel, se 
avsnitt 4.2. Trötthet har rapporterats som en mycket vanlig biverkning.
Tabell över biverkningar
Sammanlagt 80 patienter (data från 173 patientår) har behandlats med hydrokortison med modifierad 
frisättning i kliniska studier. Biverkningar vid dessa studier och vid övervakning efter godkännande 
för försäljning listas nedan efter klassificering av organsystem och frekvens enligt följande: 
Mycket vanliga ( 1/10); vanliga (≥ 1/100 till < 1/10).
MedDRA 
organsystem
Centrala och perifera 
nervsystemet
Magtarmkanalen
Biverkningsfrekvenser
Mycket vanliga
Yrsel
Huvudvärk
Diarré
Hud och subkutan 
vävnad
Muskuloskeletala 
systemet och bindväv
Allmänna symtom 
och/eller symtom vid 
administreringsstället
Trötthet
Vanliga
Smärta i övre delen av buken
Illamående
Klåda
Utslag
Artralgi
Dessutom har nedanstående biverkningar rapporterats för andra hydrokortisonläkemedel som ges för 
andra indikationer än ersättningsbehandling vid binjurebarksvikt i högre doser (okända frekvenser).
Immunsystemet
Aktivering av infektion (tuberkulos, svamp- och virusinfektioner, inklusive herpes).
Endokrina systemet
Induktion av glukosintolerans eller diabetes mellitus.
6
Metabolism och nutrition
Natrium- och vätskeretention och ödemtendens, hypertoni, hypokalemi.
Psykiska störningar
Eufori och psykos, sömnlöshet.
Ögon
Ökat intraokulärt tryck och katarakt.
Magtarmkanalen
Dyspepsi och försämring av befintligt magsår. 
Hud och subkutan vävnad
Cushing-liknande symtom, striae, ekkymos, akne och hirsutism, försämrad sårläkning.
Muskuloskeletala systemet och bindväv
Osteoporos med spontanfrakturer.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Rapporter om akut toxicitet och/eller dödsfall efter överdosering av hydrokortison är sällsynta. Det finns
ingen antidot. Symtomen kan variera från psykisk oro till mani eller psykos. Tecken är bland annat 
högt blodtryck, förhöjd glukoshalt i plasma och hypokalemi. Behandling är troligen inte indicerad för 
reaktioner på grund av kronisk förgiftning annat än om patienten lider av en sjukdom som gör 
honom/henne ovanligt känslig för skadliga effekter av hydrokortison. I så fall ska symtombehandling 
sättas in efter behov.
5.
FARMAKOLOGISKA EGENSKAPER
5.1  Farmakodynamiska egenskaper
Farmakoterapeutisk grupp: Kortikosteroider för systemiskt bruk, glukokortikoider, ATC-kod: 
H02AB09
Farmakodynamisk effekt
Hydrokortison är en glukokortikoid och den syntetiska formen av endogent producerat kortisol. 
Glukokortikoider är viktiga steroider för intermediär ämnesomsättning, immunfunktion, 
muskuloskeletala systemet och bindväv samt för hjärnan. Kortisol är den viktigaste glukokortikoiden
som utsöndras av binjurebarken.
Naturligt förekommande glukokortikoider (hydrokortison och kortisol), som även har saltsparande
egenskaper, används som ersättningsbehandling vid binjurebarksvikt. De används också för sin 
kraftiga antiinflammatoriska effekt vid sjukdomar i många organsystem. Glukokortikoider har kraftig 
och mångfaldig effekt på metabolismen. Dessutom modifierar de kroppens immunsvar på olika 
stimuli.
Klinisk effekt
Den pivotala studien var en randomiserad, 12-veckors multicenterstudie i två perioder med cross-over
med 64 patienter med primär binjurebarksvikt, varav 11 även hade diabetes mellitus och 11 hade 
hypertoni. Studien jämförde tabletter med modifierad frisättning som togs en gång dagligen med 
7
konventionella tabletter som togs tre gånger dagligen med samma dagsdos av hydrokortison (20–
40 mg). 
Jämfört med konventionella tabletter som togs tre gånger dagligen gav tabletter med modifierad 
frisättning som togs en gång dagligen ökad kortisolexponering under de första fyra timmarna efter 
administreringen på morgonen men minskad exponering under sen eftermiddag/kväll och över hela 
dygnet (figur 1). 
Figur 1. Observerad medelkoncentration av kortisol i serum jämfört med klockslag efter en respektive 
flera doser hos patienter med primär binjurebarksvikt (n=62) efter oral administrering av Plenadren en 
gång dagligen respektive hydrokortison tre gånger dagligen.
5.2
Farmakokinetiska egenskaper
Absorption
Efter oral administrering absorberas hydrokortison snabbt och väl från mag-tarmkanalen och 
absorptionen har rapporterats vara över 95 % för en oral dos på 20 mg (tabletter). Hydrokortison är en
aktiv substans i klass II enligt det biofarmaceutiska klassificeringssystemet (BCS) med hög intestinal 
permeabilitet och låg upplösningshastighet, särskilt vid högre doser. Tabletten med modifierad 
frisättning har ett yttre hölje som ger omedelbar frisättning av läkemedlet och en kärna som ger 
förlängd frisättning. Den del som ger omedelbar frisättning ger en snabb absorption och den del som 
ger förlängd frisättning ger en förlängd plasmaprofil för kortisol. Biotillgängligheten (AUC0-24h) är 
20 % lägre för tabletten med modifierad frisättning jämfört med samma dygnsdos av hydrokortison i 
form av konventionella tabletter som tas tre gånger dagligen. När den orala dosen ökas ökar den totala 
plasmaexponeringen av kortisol mindre än proportionellt. Exponeringen ökar tre gånger när dosen av 
hydrokortison med modifierad frisättning ökas från 5 mg till 20 mg.
Absorptionshastigheten för hydrokortison minskade efter födointag, vilket gav en fördröjning av tiden 
till maximal koncentration i plasma från i genomsnitt mindre än 1 timme till över 2,5 timmar. Å andra 
sidan var absorptionen och biotillgängligheten ca 30 % högre för 20 mg-tabletten efter födointag 
jämfört med vid fasta och ingen absorptionssvikt eller dosdumpning förelåg. 
Distribution
I plasma binds kortisol till kortikosteroidbindande globulin (CBG, kallas även transkortin) och 
albumin. Bindningen är ca 90 %.
8
Eliminering
Halveringstiden har rapporterats vara ca 1,5 timmar efter intravenös och oral dosering av 
hydrokortisontabletter. Halveringstiden för kortisol efter administrering av Plenadren var ca 3 timmar 
och bestämdes av läkemedelsformen. Denna halveringstid motsvarar farmakokinetiken för endogent 
kortisol.
Hydrokortison (kortisol) är ett lipofilt läkemedel som helt elimineras via metabolism med låg 
clearance och därmed hög intestinal och hepatisk extraktionskvot.
Hydrokortison elimineras helt genom metabolism som regleras av 11ßHSD typ 1- och typ 2-enzymer 
och CYP3A4 i levern och i perifer vävnad. CYP 3A4 är involverat i clearance av kortisol genom 
bildning av 6β-hydroxikortisol som utsöndras i urinen. Transporten av kortisol över membran 
förväntas ske huvudsakligen genom passiv diffusion. Därför är renal och biliär clearance försumbar. 
Speciella populationer
Nedsatt njurfunktion
En liten mängd kortisol utsöndras oförändrad i urinen (<0,5 % av dygnsproduktionen), vilket innebär 
att kortisol elimineras helt genom metabolism. Eftersom svårt nedsatt njurfunktion kan påverka 
läkemedel som elimineras helt via metabolism kan dosjustering behövas.
Nedsatt leverfunktion
Inga studier har gjorts med patienter med nedsatt leverfunktion, men litteraturdata för hydrokortison 
ger stöd för att ingen dosjustering krävs vid lindrigt till måttligt nedsatt leverfunktion. Vid svår 
nedsättning av leverfunktionen minskar den funktionella levermassan och därmed kapaciteten att 
metabolisera hydrokortison. Detta kan kräva individuell anpassning av dosen.
Pediatrisk population
Inga farmakokinetiska data finns tillgängliga för barn och ungdomar.
5.3
Prekliniska säkerhetsuppgifter
Djurförsök har visat att prenatal exponering för mycket höga doser av glukokortikoider kan orsaka 
missbildningar (kluven gom, missbildningar av skelettet). Djurstudier har också visat att prenatal 
exponering för höga doser av glukokortikoider (men lägre än teratogena doser) kan ha samband med 
ökad risk för intrauterin tillväxthämning, hjärt-kärlsjukdom i vuxen ålder och permanenta förändringar 
av glukokortikoidreceptorernas täthet, omsättningen av neurotransmittorer och beteende.
6.
FARMACEUTISKA UPPGIFTER
6.1
Förteckning över hjälpämnen
Tablettkärna
Hypromellos
Mikrokristallin cellulosa
Förgelatiniserad stärkelse (majs)
Kolloidal vattenfri kisel
Magnesiumstearat
Tabletthölje
Plenadren 5 mg tabletter med modifierad frisättning
Makrogol 3350
Polyvinylalkohol
Talk
9
Titandioxid (E171)
Järnoxid röd (E172)
Järnoxid gul (E172)
Järnoxid svart (E172)
Plenadren 20 mg tabletter med modifierad frisättning
Makrogol 3350
Polyvinylalkohol
Talk
Titandioxid (E171)
6.2
Inkompatibiliteter
Ej relevant.
6.3 Hållbarhet
3 år.
6.4
Särskilda förvaringsanvisningar
Inga särskilda förvaringsanvisningar.
6.5
Förpackningstyp och innehåll
HDPE-burkar med PP-skruvkork innehållande 50 tabletter med modifierad frisättning.
Kartong innehållande 1 burk med 50 tabletter med modifierad frisättning.
Kartong innehållande 2 burkar med 50 tabletter med modifierad frisättning (100 tabletter).
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion
Ej använt läkemedel och avfall ska kasseras enligt gällande anvisningar.
7.
INNEHAVARE AV GODKÄNNANDE FÖR FÖRSÄLJNING
Takeda Pharmaceuticals International AG Ireland Branch
Block 2 Miesian Plaza
50-58 Baggot Street Lower
Dublin 2
D02 HW68
Irland
medinfoEMEA@takeda.com
8.
NUMMER PÅ GODKÄNNANDE FÖR FÖRSÄLJNING
Plenadren 5 mg tabletter med modifierad frisättning
EU/1/11/715/001
EU/1/11/715/003
Plenadren 20 mg tabletter med modifierad frisättning
EU/1/11/715/002
10
EU/1/11/715/006
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 03 november 2011
Datum för den senaste förnyelsen: 08 augusti 2016
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu.
11
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE
AV TILLVERKNINGSSATS
VILLKOR ELLER BEGRÄNSNINGAR FÖR
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV LÄKEMEDLET
12
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare som ansvarar för frisläppande av tillverkningssats
Takeda Pharmaceuticals International AG Ireland Branch
Block 2 Miesian Plaza
50-58 Baggot Street Lower
Dublin 2
D02 HW68
Irland
Shire Pharmaceuticals Ireland Limited
Block 2 & 3 Miesian Plaza
50-58 Baggot Street Lower
Dublin 2
Irland
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Receptbelagt läkemedel.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2 i godkännandet för försäljning samt eventuella efterföljande 
överenskomna uppdateringar av riskhanteringsplanen.
En uppdaterad riskhanteringsplan ska lämnas in:
 på begäran av Europeiska läkemedelsmyndigheten,
 när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för
farmakovigilans eller riskminimering) har nåtts.
13
BILAGA III
MÄRKNING OCH BIPACKSEDEL
14
A. MÄRKNING
15
UPPGIFTER SOM SKA FINNAS PÅ YTTRE FÖRPACKNINGEN
KARTONG
1.
LÄKEMEDLETS NAMN
Plenadren 5 mg tabletter med modifierad frisättning
Hydrokortison
2.
DEKLARATION AV AKTIV(A) SUBSTANS(ER)
Varje tablett med modifierad frisättning innehåller 5 mg hydrokortison.
3.
FÖRTECKNING ÖVER HJÄLPÄMNEN
4.
LÄKEMEDELSFORM OCH FÖRPACKNINGSSTORLEK
Tablett med modifierad frisättning
50 tabletter med modifierad frisättning
100 tabletter med modifierad frisättning (2 x 50)
5.
ADMINISTRERINGSSÄTT OCH ADMINISTRERINGSVÄG
Tabletterna ska sväljas hela. Tabletterna får inte delas, krossas eller tuggas.
Läs bipacksedeln före användning.
Oral användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
Utg.dat.
9.
SÄRSKILDA FÖRVARINGSANVISNINGAR
16
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Takeda Pharmaceuticals International AG Ireland Branch
Block 2 Miesian Plaza
50-58 Baggot Street Lower
Dublin 2
D02 HW68
Irland
12. NUMMER PÅ GODKÄNNANDE FÖR FÖRSÄLJNING
EU/1/11/715/001: 50 tabletter med modifierad frisättning
EU/1/11/715/003: 100 (2 x 50) tabletter med modifierad frisättning
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
Receptbelagt läkemedel.
15. BRUKSANVISNING
16.
INFORMATION I PUNKTSKRIFT
Plenadren 5 mg
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
17
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
BURK
1.
LÄKEMEDLETS NAMN OCH ADMINISTRERINGSVÄG
Plenadren 5 mg tabletter med modifierad frisättning
Hydrokortison
Oral användning.
2.
ADMINISTRERINGSSÄTT
Läs bipacksedeln före användning.
3.
UTGÅNGSDATUM
Utg.dat.
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
50 tabletter med modifierad frisättning
6.
ÖVRIGT
Takeda
18
UPPGIFTER SOM SKA FINNAS PÅ YTTRE FÖRPACKNINGEN
KARTONG
1.
LÄKEMEDLETS NAMN
Plenadren 20 mg tabletter med modifierad frisättning
Hydrokortison
2.
DEKLARATION AV AKTIV(A) SUBSTANS(ER)
Varje tablett med modifierad frisättning innehåller 20 mg hydrokortison.
3.
FÖRTECKNING ÖVER HJÄLPÄMNEN
4.
LÄKEMEDELSFORM OCH FÖRPACKNINGSSTORLEK
Tabletter med modifierad frisättning
50 tabletter med modifierad frisättning
100 tabletter med modifierad frisättning (2 x 50)
5.
ADMINISTRERINGSSÄTT OCH ADMINISTRERINGSVÄG
Tabletterna ska sväljas hela. Tabletterna får inte delas, krossas eller tuggas.
Läs bipacksedeln före användning.
Oral användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
Utg.dat.
9.
SÄRSKILDA FÖRVARINGSANVISNINGAR
19
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Takeda Pharmaceuticals International AG Ireland Branch
Block 2 Miesian Plaza
50-58 Baggot Street Lower
Dublin 2
D02 HW68
Irland
12. NUMMER PÅ GODKÄNNANDE FÖR FÖRSÄLJNING
EU/1/11/715/002: 50 tabletter med modifierad frisättning
EU/1/11/715/006: 100 (2 x 50) tabletter med modifierad frisättning
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
Receptbelagt läkemedel.
15. BRUKSANVISNING
16.
INFORMATION I PUNKTSKRIFT
Plenadren 20 mg
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
20
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
BURK
1.
LÄKEMEDLETS NAMN OCH ADMINISTRERINGSVÄG
Plenadren 20 mg tabletter med modifierad frisättning
Hydrokortison
Oral användning.
2.
ADMINISTRERINGSSÄTT
Läs bipacksedeln före användning.
3.
UTGÅNGSDATUM
Utg.dat.
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
50 tabletter med modifierad frisättning
6.
ÖVRIGT
Takeda
21
B. BIPACKSEDEL
22
Bipacksedel: Information till patienten
Plenadren 5 mg tabletter med modifierad frisättning
Plenadren 20 mg tabletter med modifierad frisättning
hydrokortison
Läs noga igenom denna bipacksedel innan du börjar ta detta läkemedel. Den innehåller
information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.
Om du får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Se avsnitt 4.
-
I denna bipacksedel finns information om följande:
1.
2.
3.
4.
5.
6.
Vad Plenadren är och vad det används för
Vad du behöver veta innan du tar Plenadren
Hur du tar Plenadren
Eventuella biverkningar
Hur Plenadren ska förvaras
Förpackningens innehåll och övriga upplysningar
1.
Vad Plenadren är och vad det används för
Plenadren innehåller en substans som kallas hydrokortison (kallas ibland kortisol). Hydrokortison är 
en glukokortikoid. Plenadren tillhör en grupp av läkemedel som kallas kortikosteroider. 
Glukokortikoider finns naturligt i kroppen och hjälper till att hålla dig vid god hälsa. 
Plenadren används hos vuxna för att behandla en sjukdom som kallas binjurebarksvikt, eller 
kortisolbrist. Binjurebarksvikt uppstår när binjurarna (som sitter strax ovanför njurarna) inte 
producerar tillräckligt mycket av hormonet kortisol. Patienter som har långvarig (kronisk) 
binjurebarksvikt behöver en ersättningsbehandling för att överleva. 
Plenadren ersätter det naturliga kortisol som saknas vid binjurebarksvikt. Läkemedlet ger 
hydrokortison till kroppen under dagen. Halten av kortisol i blodet ökar snabbt och når maximal nivå 
ungefär 1 timme efter att du har tagit tabletten på morgonen. Sedan sjunker kortisolhalten gradvis 
under dagen tills den är nästan noll sent på kvällen och på natten, när den ska vara låg.
2.
Vad du behöver veta innan du tar Plenadren
Ta inte Plenadren
-
om du är allergisk mot hydrokortison eller något annat innehållsämne i detta läkemedel (anges i 
avsnitt 6).
Varningar och försiktighet
Tala med läkare eller apotekspersonal innan du tar Plenadren
-
-
om du har en sjukdom som gör att du inte kan ta läkemedlet eller om läkemedlet inte tas upp 
från magsäcken som det ska. Detta kan hända om du har magbesvär med kräkning eller diarré. I 
så fall ska du genast söka vård för att få behandling med kortisoninjektioner och vätsketillförsel.
om du har en kortvarig eller tillfällig sjukdom som infektion eller feber eller vid svår fysisk
stress, t.ex. operation, måste dosen av hydrokortison ökas tillfälligt. Be din läkare omgående 
förklara vad du ska göra i dessa situationer. Om du ska opereras ska du berätta för 
läkaren/tandläkaren före operationen att du tar Plenadren.
23
-
-
-
om ditt allmänna hälsotillstånd försämras trots att du tar läkemedlet enligt ordinationen ska du 
direkt söka vård.
om du har feokromocytom (en sällsynt tumör i binjurarna).
om din sköldkörtel inte fungerar normalt ska du berätta det för din läkare; dosen av Plenadren 
kan behöva justeras.
Barn och ungdomar
Användning av Plenadren rekommenderas inte hos barn och ungdomar under 18 års ålder eftersom det 
inte har studerats hos dessa patienter.
Andra läkemedel och Plenadren
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Vid långvarig behandling med läkemedel mot infektion (antibiotika) kan dosen av 
Plenadren behöva justeras. Om Plenadren används samtidigt som mifepriston, en behandling för att 
avbryta graviditet, kan effekten av Plenadren minska.
Du ska också berätta för läkare eller apotekspersonal om du använder något av följande läkemedel, 
eftersom dosen av Plenadren kan behöva ändras:






Fenytoin, karbamazepin och barbiturater – används för att behandla epilepsi.
Rifampicin eller rifabutin – används för att behandla tuberkulos.
Ritonavir, efavirenz och nevirapin – används för att behandla HIV-infektion.
Johannesört – används för att behandla depression och andra sjukdomar.
Ketokonazol, itrakonazol, posakonazol och vorikonazol – används för att behandla 
svampinfektioner.
Erytromycin, telitromycin och klaritromycin – används för att behandla bakterieinfektioner.
Plenadren med mat och dryck
Ta inte det här läkemedlet tillsammans med grapefruktjuice eftersom juicen kan påverka läkemedlets 
effekt. 
Graviditet, amning och fertilitet
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel.
Det är viktigt att du fortsätter ta Plenadren under graviditet. Det är inte troligt att behandlingen skadar 
mor eller barn vid behandling av gravida kvinnor. Du ska berätta för din läkare om du blir gravid 
eftersom dosen av Plenadren kan behöva justeras.
Du kan amma medan du tar Plenadren. Hydrokortison utsöndras i bröstmjölk. Det är inte troligt att de 
doser hydrokortison som används vid ersättningsbehandling har någon inverkan på barnet. Men du ska 
ändå rådfråga din läkare om du planerar att amma ditt barn.
Fertiliteten kan sänkas hos kvinnor med binjurebarksvikt eller kortisolbrist. Det finns inga indikationer 
på att Plenadren, i doser som används för substitutionsbehandling, har effekt på fertiliteten.
Körförmåga och användning av maskiner
Detta läkemedel har en mindre effekt på förmågan att framföra fordon och använda maskiner. Stark 
trötthet och kortvarig yrsel har rapporterats. Otillräckligt behandlad, eller obehandlad, binjurebarksvikt 
minskar koncentrationsförmågan och påverkar förmågan att köra och använda maskiner. Därför är det 
viktigt att du tar Plenadren enligt läkarens anvisning när du kör eller använder maskiner. Om du 
påverkas ska du inte köra eller använda maskiner förrän du har rådfrågat läkaren. 
24
3.
Hur du tar Plenadren
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. Dosen är särskilt avpassad för dig av din läkare.



När du vaknar på morgonen sväljer du Plenadrentabletterna hela med ett glas vatten, minst 
30 minuter innan du äter frukost och helst mellan kl. 6.00 och 8.00 på morgonen. 
Du ska helst ta tabletterna i upprätt ställning.
Du ska inte dela, krossa eller tugga tabletterna. Tabletterna frisätter hydrokortison till kroppen 
under dagen. Om du delar, krossar eller tuggar tabletterna kan det göra att hydrokortisonet inte 
räcker hela dagen, som det ska.
Behov av extra doser av Plenadren
Vid kortvarig eller tillfällig sjukdom som infektion eller feber och vid fysisk stress, t.ex. i samband med 
operation, behöver du mer hydrokortison eftersom kroppen inte kan producera det extra kortisol som 
behövs i dessa situationer. Därför måste dosen ökas tillfälligt. Din läkare kan ordinera andra 
hydrokortisontabletter i stället för Plenadren eller som tillägg till Plenadren. Rådfråga läkaren och följ 
anvisningarna om hur du ska göra i dessa situationer. 
Du kan behöva ta dubbelt eller tredubbelt så mycket Plenadren per dag vid lindrigare sjukdomar som 
lindriga infektioner och måttlig stress. Då ska du ta den andra dosen av detta läkemedel 6–10 timmar 
efter morgondosen. Om det inte räcker att dubbla dygnsdosen ska du ta en tredje dos 6–10 timmar efter 
den andra dosen (vänta 6–10 timmar mellan varje dos). När den tillfälliga sjukdomen har gått över ska 
du återgå till din vanliga underhållsdos av detta läkemedel. 
Följande tecken och symtom kan tyda på att du behöver ta ytterligare doser av Plenadren eller andra 
former av hydrokortison: trötthet, viktförlust, magbesvär, yrsel när du reser dig eller står, mörkare hud 
särskilt i hudveck eller på exponerade områden. Kontakta läkare omgående för råd om du märker något 
av detta.
Uppsök emellertid omedelbart läkare om du märker något av följande: svår svaghet, svimning, 
magsmärta, illamående, kräkningar, ryggsmärta, förvirring, sänkt medvetande, delirium (mycket 
förvirrat tillstånd).
Om du har tagit för stor mängd av Plenadren
En alltför hög dos av detta läkemedel under en längre period än några dagar kan vara skadlig för 
hälsan. Blodtrycket kan öka, du kan gå upp i vikt och blodsockret kan bli för högt. En högre dos kan 
ibland behövas för att kroppen ska klara ökad stress, t.ex. feber. Om extra doser behövs ofta och 
regelbundet ska du kontakta läkaren för en ny bedömning av din normala underhållsdos.
Om du har glömt att ta Plenadren
Om du har glömt att ta tabletten på morgonen ska du ta den så snart som möjligt därefter. Ta inte 
dubbel dos för att kompensera för glömd dos. Om du upplever några tecken och symtom som anges i 
avsnittet ”Behov av extra doser av Plenadren”, kontakta omedelbart läkare.
Om du slutar att ta Plenadren
Det kan vara livshotande att sluta ta Plenadren. Därför är det viktigt att du fortsätter ta detta läkemedel
enligt läkarens anvisningar. Sluta inte att ta det utan att ha rådfrågat läkaren. 
Om du har ytterligare frågor om detta läkemedel, kontakta läkare eller apotekspersonal.
25
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få
dem.
Om du byter behandling från andra hydrokortisontabletter till Plenadren kan du uppleva biverkningar 
under de första veckorna. Dessa biverkningar kan vara magont, illamående och trötthet. Normalt 
försvinner de med tiden. Om de inte gör det ska du kontakta läkaren.
Biverkningar av detta läkemedel är följande:
Mycket vanliga (kan uppkomma hos fler än 1 av 10 användare)




Yrsel
Huvudvärk
Diarré
Trötthet
Vanliga (kan uppkomma hos upp till 1 av 10 användare)




Magont/halsbränna, illamående eller kväljningar
Ledsmärta
Utslag
Klåda
Ytterligare biverkningar har rapporterats för andra läkemedel som innehåller hydrokortison. De 
läkemedlen har också getts för andra indikationer än som ersättningsbehandling vid binjurebarksvikt, 
ofta i högre doser. Frekvensen av dessa eventuella biverkningar är okänd (den kan inte beräknas från 
de data som finns). Berätta för läkaren om du upplever någon av dessa biverkningar.









Ökad infektionskänslighet.
Diabetes eller problem med blodsockret (syns i blodprov).
Salt och vätska hålls kvar i kroppen och ger svullnad och högt blodtryck (märks vid 
läkarundersökning) och låg kaliumhalt i blodet.
Humörsvängningar såsom överdriven upprymdhet eller förlorad verklighetsuppfattning.
Svårt att sova.
Ökat tryck i ögat (grön starr), grumling av ögats lins (katarakt, som också kallas grå starr).
Halsbränna, försämring av befintligt magsår.
Benskörhet, kan leda till benbrott.
Bristningar, blåmärken, akneliknande utslag, ökad hårväxt i ansiktet, långsam sårläkning.
Rapportering av biverkningar
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet.
5.
Hur Plenadren ska förvaras
Förvara detta läkemedel utom syn- och räckhåll för barn.
Används före utgångsdatum som anges på burketiketten efter ”Utg.dat”. Utgångsdatumet är den sista 
dagen i angiven månad.
Inga särskilda förvaringsanvisningar.
26
Läkemedel ska inte kastas i avloppet eller bland hushållsavfall. Fråga apotekspersonalen hur man
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
-
Den aktiva substansen är hydrokortison.
Plenadren 5 mg: Varje tablett med modifierad frisättning innehåller 5 mg hydrokortison.
Plenadren 20 mg: Varje tablett med modifierad frisättning innehåller 20 mg hydrokortison.
-
Övriga innehållsämnen är hypromellos (E464), mikrokristallin cellulosa (E460), 
förgelatiniserad stärkelse (majs), kolloidal vattenfri kisel (E551) och magnesiumstearat.
Höljessystemet är en blandning av makrogol (3350), polyvinylalkohol, talk (E553b) och 
titanoxid (E171). Tabletterna med 5 mg hydrokortison innehåller dessutom järnoxid röd (E172), 
järnoxid gul (E172) och järnoxid svart (E172).
Läkemedlets utseende och förpackningsstorlekar
Tabletterna är runda (diameter 8 mm) och konvexa.
5 mg-tabletterna är rosa. 20 mg-tabletterna är vita. 
Plenadren säljs i burkar med skruvkork. En burk innehåller 50 tabletter.
Förpackningsstorlekar:
Kartong innehållande en burk med 50 tabletter med modifierad frisättning.
Kartong innehållande 2 burkar med 50 tabletter med modifierad frisättning (100 tabletter).
Eventuellt är inte alla förpackningsstorlekar tillgängliga i ditt land.
Innehavare av godkännande för försäljning och tillverkare
Innehavare av godkännande för försäljning
Takeda Pharmaceuticals International AG Ireland Branch
Block 2 Miesian Plaza
50-58 Baggot Street Lower
Dublin 2
D02 HW68
Irland
Tillverkare
Takeda Pharmaceuticals International AG Ireland Branch
Block 2 Miesian Plaza
50-58 Baggot Street Lower
Dublin 2
D02 HW68
Irland
Shire Pharmaceuticals Ireland Limited
Block 2 & 3 Miesian Plaza
50-58 Baggot Street Lower
Dublin 2
Irland
Kontakta ombudet för innehavaren av godkännandet för försäljning om du vill veta mer om detta 
läkemedel:
27
België/Belgique/Belgien
Takeda Belgium NV
Tél/Tel: +32 2 464 06 11 
medinfoEMEA@takeda.com
България
Такеда България ЕООД
Тел.: +359 2 958 27 36
medinfoEMEA@takeda.com 
Lietuva
Takeda, UAB
Tel: +370 521 09 070
medinfoEMEA@takeda.com
Luxembourg/Luxemburg
Takeda Belgium NV
Tél/Tel: +32 2 464 06 11
medinfoEMEA@takeda.com
Česká republika
Takeda Pharmaceuticals Czech Republic s.r.o.
Tel: +420 234 722 722
medinfoEMEA@takeda.com
Magyarország
Takeda Pharma Kft.
Tel.: +36 1 270 7030
medinfoEMEA@takeda.com
Danmark
Takeda Pharma A/S
Tlf: +45 46 77 10 10
medinfoEMEA@takeda.com
Deutschland
Takeda GmbH
Tel: +49 (0)800 825 3325
medinfoEMEA@takeda.com
Eesti
Takeda Pharma AS
Tel: +372 6177 669
medinfoEMEA@takeda.com
Ελλάδα
Τakeda ΕΛΛΑΣ Α.Ε.
Tηλ: +30 210 6387800
medinfoEMEA@takeda.com
España
Takeda Farmacéutica España S.A.
Tel: +34 917 90 42 22
medinfoEMEA@takeda.com
France
Takeda France SAS
Tél: + 33 1 40 67 33 00
medinfoEMEA@takeda.com
Malta
Τakeda HELLAS S.A.
Tel: +30 210 6387800
medinfoEMEA@takeda.com
Nederland
Takeda Nederland B.V.
Tel: +31 20 203 5492
medinfoEMEA@takeda.com
Norge
Takeda AS
Tlf: +47 800 800 30
medinfoEMEA@takeda.com
Österreich
Takeda Pharma Ges.m.b.H. 
Tel: +43 (0) 800-20 80 50 
medinfoEMEA@takeda.com
Polska
Takeda Pharma Sp. z o.o.
Tel.: +48223062447
medinfoEMEA@takeda.com
Portugal
Takeda Farmacêuticos Portugal, Lda.
Tel: + 351 21 120 1457
medinfoEMEA@takeda.com
Hrvatska
Takeda Pharmaceuticals Croatia d.o.o.
Tel: +385 1 377 88 96
medinfoEMEA@takeda.com
România
Takeda Pharmaceuticals SRL
Tel: +40 21 335 03 91
medinfoEMEA@takeda.com
Ireland
Takeda Products Ireland Ltd
Tel: 1800 937 970
medinfoEMEA@takeda.com
Slovenija
Takeda Pharmaceuticals farmacevtska družba d.o.o.
Tel: + 386 (0) 59 082 480
medinfoEMEA@takeda.com
28
Ísland
Vistor hf.
Sími: +354 535 7000
medinfoEMEA@takeda.com
Italia
Takeda Italia S.p.A.
Tel: +39 06 502601
medinfoEMEA@takeda.com
Κύπρος
Τakeda ΕΛΛΑΣ Α.Ε.
Τηλ: +30 210 6387800
medinfoEMEA@takeda.com
Latvija
Takeda Latvia SIA
Tel: +371 67840082
medinfoEMEA@takeda.com
Denna bipacksedel ändrades senast .
Övriga informationskällor
Slovenská republika
Takeda Pharmaceuticals Slovakia s.r.o.
Tel: +421 (2) 20 602 600
medinfoEMEA@takeda.com
Suomi/Finland
Takeda Oy
Puh/Tel: 0800 774 051
medinfoEMEA@takeda.com
Sverige
Takeda Pharma AB
Tel: 020 795 079
medinfoEMEA@takeda.com
United Kingdom (Northern Ireland)
Takeda UK Ltd
Tel: +44 (0) 2830 640 902
medinfoEMEA@takeda.com
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar.
29
