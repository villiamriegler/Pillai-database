EMA/278749/2016 
EMEA/H/C/004066 
Sammanfattning av EPAR för allmänheten 
Trevicta1 
paliperidon 
Detta är en sammanfattning av det offentliga europeiska utredningsprotokollet (EPAR) för Trevicta. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Trevicta ska användas. 
Praktisk information om hur Trevicta ska användas finns i bipacksedeln. Du kan också kontakta din 
läkare eller apotekspersonal. 
Vad är Trevicta och vad används det för? 
Trevicta är ett antipsykosläkemedel som används för underhållsbehandling av schizofreni hos vuxna 
vars sjukdom har varit stabil på behandling med injektioner av paliperidon en gång per månad. Till 
symtomen på schizofreni hör förvirring i tanke och tal, hallucinationer (att höra eller se saker som inte 
finns), misstänksamhet och vanföreställningar. 
Det innehåller den aktiva substansen paliperidon. 
Hur används Trevicta? 
Trevicta finns som injektionsvätska, depotsuspension i förfyllda sprutor (175 mg, 263 mg, 350 mg och 
525 mg). ”Depot” i depotsuspension innebär att den aktiva substansen, paliperidon, frisätts långsamt 
under några månader efter injektionen. Läkemedlet är receptbelagt. 
Trevicta ges av vårdpersonal. Det ges var tredje månad genom långsam injektion i övre delen av axeln 
(deltamuskeln) eller sittmuskeln. Dosen av Trevicta är 3,5 gånger så stor som dosen av de månatliga 
injektionerna av paliperidon som patienten tidigare fick. 
Mer information om användningen av Trevicta finns i produktresumén (ingår också i EPAR). 
1 Kallades tidigare Paliperidone Janssen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
                                       
Hur verkar Trevicta? 
Den aktiva substansen i detta läkemedel, paliperidon, är ett antipsykosläkemedel. Paliperidon är en 
aktiv nedbrytningsprodukt (metabolit) av risperidon, ett annat antipsykotiskt läkemedel som sedan 
1990-talet använts för behandling av schizofreni. I hjärnan binder paliperidon till flera olika receptorer 
på nervcellers yta. Detta stör signalerna som överförs mellan hjärnceller av signalsubstanser, ämnen 
som gör det möjligt för nervcellerna att kommunicera med närliggande celler. Paliperidon verkar 
huvudsakligen genom att blockera receptorerna för signalsubstanserna dopamin och 5-
hydroxytryptamin (även kallat serotonin). Genom att blockera dessa receptorer hjälper paliperidon till 
att normalisera aktiviteten i hjärnan så att symtomen på sjukdomen minskar. 
Paliperidon har varit godkänt i EU som Invega sedan 2007 för intag via munnen för behandling av 
schizofreni. Det har också varit godkänt som Xeplion sedan 2011 för månatliga injektioner vid 
underhållsbehandling av schizofreni. I både Trevicta och Xeplion har paliperidon bundits till en fettsyra 
som låter den frisättas långsamt efter att ha injicerats. Detta gör att läkemedlet har en långvarig 
verkan. 
Vilken nytta med Trevicta har visats i studierna? 
Två studier har utförts med Trevicta där det gavs var tredje månad. I en av dem (på 1 016 patienter) 
var Trevicta lika effektivt som månatliga injektioner av paliperidon när det gäller att förhindra återfall i 
schizofreni. I den andra studien (på 305 patienter) var Trevicta effektivare än placebo (overksam 
behandling), där 9 procent av patienterna som tog läkemedlet fick återfall i sin sjukdom jämfört med 
29 procent av dem som tog placebo. 
Eftersom paliperidon för månatliga injektioner redan godkänts i EU som Xeplion, använde företaget 
även en del av uppgifterna från Invega för att stödja användningen av Trevicta. 
Vilka är riskerna med Trevicta? 
De vanligaste biverkningarna som orsakas av Trevicta (ses hos minst 5 av 100 patienter) är insomni 
(sömnlöshet), huvudvärk, ångest, övre luftvägsinfektioner (förkylningar), reaktioner vid 
administreringsstället och viktökning. 
En fullständig förteckning över biverkningar som rapporterats för Trevicta finns i bipacksedeln. 
Trevicta får inte ges till patienter som är överkänsliga (allergiska) mot paliperidon eller någon av de 
andra beståndsdelarna, eller mot risperidon. 
Varför godkänns Trevicta? 
Kommittén för humanläkemedel (CHMP) noterade att injektioner av paliperidon är effektiva när det 
gäller att behandla symtom på schizofreni. Trevicta, som ges genom injektion var tredje månad, är 
effektivare än placebo och lika effektivt som månatliga injektioner av paliperidon när det gäller att 
förhindra återfall i schizofreni. Det förväntas att injektionen var tredje månad är mer praktisk för 
patienterna och gör det lättare för dem att följa behandlingen, och inga nya säkerhetsproblem 
framkom med denna beredning jämfört med paliperidons kända säkerhetsprofil. Kommittén beslutade 
därför att nyttan med Trevicta är större än riskerna och rekommenderade att Trevicta skulle 
godkännas för försäljning. 
Trevicta0F  
EMA/278749/2016  
Sida 2/3 
 
 
 
Vad görs för att garantera säker och effektiv användning av Trevicta? 
En riskhanteringsplan har tagits fram för att se till att Trevicta används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Trevicta. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Trevicta 
Den 5 december 2014 beviljade Europeiska kommissionen ett godkännande för försäljning av 
Paliperidone Janssen som gäller i hela EU. Godkännandet baserades på det godkännande som 
beviljades för Xeplion 2011 (informerat samtycke). Den 26 maj 2016 bytte läkemedlet namn till 
Trevicta. 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Trevicta finns i bipacksedeln (ingår också i EPAR). Du kan också 
kontakta din läkare eller apotekspersonal. 
Denna sammanfattning uppdaterades senast 05-2016. 
Trevicta0F  
EMA/278749/2016  
Sida 3/3 
 
 
 
