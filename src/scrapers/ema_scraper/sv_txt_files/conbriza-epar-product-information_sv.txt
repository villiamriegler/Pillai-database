BILAGA I
PRODUKTRESUMÉ
1
1.
LÄKEMEDLETS NAMN
CONBRIZA 20 mg filmdragerade tabletter
2.
KVALITATIV OCH KVANTITATIV SAMMANSÄTTNING
En filmdragerad tablett innehåller bazedoxifenacetat motsvarande 20 mg bazedoxifen.
Hjälpämne med känd effekt
En filmdragerad tablett innehåller 142,8 mg laktos (som monohydrat).
För fullständig förteckning över hjälpämnen, se avsnitt 6.1.
3.
LÄKEMEDELSFORM
Filmdragerad tablett.
Vit till benvit, kapselformad, filmdragerad tablett präglad “WY20” på ena sidan. Tabletten är ungefär 
1,5 cm lång.
4.
KLINISKA UPPGIFTER
4.1 Terapeutiska indikationer
CONBRIZA är indicerat för behandling av postmenopausal osteoporos hos kvinnor med ökad risk för 
frakturer. Vid behandling med CONBRIZA har en signifikant minskning av antalet kotfrakturer 
visats. Effekt på höftfrakturer har inte fastställts.
Vid val av behandling till postmenopausala kvinnor, med CONBRIZA eller andra terapier, inklusive 
östrogener, bör hänsyn tas till menopausala symtom, effekt på uterus- och bröstvävnad samt 
kardiovaskulära för- och nackdelar (se avsnitt 5.1).
4.2 Dosering och administreringssätt
Dosering
Den rekommenderade dosen CONBRIZA är en tablett dagligen, när som helst på dygnet, med eller 
utan föda (se avsnitt 5.2).
Doser över 20 mg rekommenderas inte eftersom det inte ger någon påvisbar ökad effekt och högre 
doser kan vara förenade med ytterligare risker (se avsnitt 5.1).
Tillskott av kalcium och/eller vitamin D bör ges om patientens dagliga intag är otillräckligt.
Särskilda populationer
Nedsatt njurfunktion
Bazedoxifen har inte utvärderats tillräckligt bland patienter med gravt nedsatt njurfunktion. 
Försiktighet skall därför iakttas i denna patientgrupp (se avsnitt 4.4 och 5.2).
Det krävs ingen dosjustering för patienter med lindrigt till måttligt nedsatt njurfunktion.
2
Nedsatt leverfunktion
Säkerheten och effekten av bazedoxifen har inte utvärderats hos patienter med nedsatt leverfunktion. 
Användning till denna patientgrupp rekommenderas därför inte (se avsnitt 4.4 och 5.2).
Äldre patienter
Det krävs ingen dosjustering baserad på ålder (se avsnitt 5.2).
Pediatrisk population
Det finns ingen relevant användning av bazedoxifen för en pediatrisk population.
Administreringssätt
Oral användning.
4.3 Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
Pågående eller anamnes på tidigare venös tromboembolisk händelse inklusive djup ventrombos, 
lungembolism och retinal ventrombos.
CONBRIZA är enbart indicerad för användning hos postmenopausala kvinnor. Bazedoxifen får inte 
tas av kvinnor i fertil ålder (se avsnitt 4.6 och 5.3).
Oförklarlig uterin blödning.
Patienter med endometriecancer eller symtom som skulle kunna tyda på denna sjukdom, eftersom 
säkerheten i denna patientgrupp inte har studerats tillräckligt.
4.4 Varningar och försiktighet
Användning av CONBRIZA rekommenderas inte till kvinnor med ökad risk för venösa
tromboemboliska händelser. CONBRIZA är förenat med en ökad risk för venös tromboembolism 
(VTE). I kliniska prövningar observerades den högsta frekvensen av VTE under det första 
behandlingsåret, med en relativ risk på 2,69 jämfört med placebo. Efter 3 år var den relativa risken 
1,63 och efter en studieperiod om 5 år var den relativa risken 1,50. Efter 7 år var den relativa risken 
1,51 (se avsnitt 4.8 och 5.1). Riskfaktorer som förknippades med fall av VTE i kliniska prövningar
omfattade: hög ålder, fetma, immobilisering, kirurgi, större trauma och malignitet. CONBRIZA skall 
utsättas före och under längre immobilisering (t.ex. återhämtning efter kirurgi, sängliggande under 
längre period) och behandlingen skall återupptas först när patienten är helt rörlig. Dessutom skall 
kvinnor som tar CONBRIZA uppmanas att stiga upp och röra på sig då och då under längre resor.
Bazedoxifen har inte studerats hos premenopausala kvinnor. Dess säkerhet hos premenopausala
kvinnor har inte fastställts och dess användning rekommenderas inte i denna population.
Inget tyder på att CONBRIZA orsakar proliferation av endometriet. Eventuell blödning från uterus 
under behandling med CONBRIZA är oväntad och skall undersökas fullständigt.
Bazedoxifen har inte studerats hos kvinnor med triglyceridnivå 300 mg/dl (>3,4 mmol/liter). 
Läkemedlet kan eventuellt förhöja triglyceridnivån och försiktighet skall därför iakttas hos patienter 
med känd hypertriglyceridemi (se avsnitt 5.1).
Säkerheten hos CONBRIZA hos patienter med bröstcancer har inte studerats. Det finns inga data om 
samtidig användning med läkemedel som används vid behandling av tidig eller avancerad bröstcancer.
Bazedoxifen rekommenderas därför inte för att behandla eller förebygga bröstcancer. 
3
Bazedoxifen har inte utvärderats tillräckligt hos patienter med gravt nedsatt njurfunktion och 
försiktighet skall iakttas i denna patientgrupp.
Patienter med nedsatt leverfunktion visade en (genomsnittlig) ökning av AUC (yta under kurvan) på 
4,3 gånger i jämförelse med kontrollpatienter. Användning i denna patientgrupp rekommenderas inte
(se avsnitt 4.2 och 5.2).
Hjälpämnen med känd effekt
CONBRIZA innehåller laktos. Patienter med något av följande sällsynta ärftliga tillstånd bör inte ta 
detta läkemedel: galaktosintolerans, total laktasbrist eller glukos-galaktosmalabsorption.
Detta läkemedel innehåller mindre än 1 mmol (23 mg) natrium per tablett, d.v.s. är näst intill 
”natriumfritt”.
4.5
Interaktioner med andra läkemedel och övriga interaktioner
I en 30 dagars studie ökade bazedoxifen koncentrationen av hormonbindande globuliner inklusive 
kortikosteroidbindande globulin (CBG), sexualhormonbindande globulin (SHBG) och 
tyroxinbindande globulin (TBG).
Bazedoxifen genomgår metabolism förmedlad av enzymet uridindifosfatglukuronosyltransferas 
(UGT) i magtarmkanalen och levern (se avsnitt 5.2). Metaboliseringen av bazedoxifen kan öka vid 
samtidig användning av substanser kända för att inducera UGT, såsom rifampicin, fenobarbital, 
karbamazepin och fenytoin, vilket potentiellt kan leda till minskad systemisk koncentration av 
bazedoxifen.
Bazedoxifen genomgår ingen eller endast försumbar metabolism förmedlad av cytokrom P450 (CYP). 
Bazedoxifen inducerar inte och hämmar inte aktiviteten hos större CYP-isoenzymer. In vitro studier 
tyder på att det är osannolikt att bazedoxifen interagerar med samtidigt administrerade läkemedel som 
metaboliseras via CYP.
Inga relevanta farmakokinetiska interaktioner har visats mellan bazedoxifen och följande läkemedel: 
ibuprofen, atorvastatin, azitromycin, eller antacida innehållande aluminium och magnesiumhydroxid. 
Det är osannolikt att bazedoxifen interagerar med warfarin, digoxin och diazepam, baserat på 
bazedoxifens plasmaproteinbindning in vitro. 
4.6
Fertilitet, graviditet och amning
Graviditet
CONBRIZA är avsett för användning endast till postmenopausala kvinnor och är kontraindicerat till
kvinnor i fertil ålder (se avsnitt 4.3). Data från behandling av gravida kvinnor med bazedoxifen
saknas. Studier på kanin har visat reproduktionstoxikologiska effekter (se avsnitt 5.3). Risken för 
människa är okänd.
Amning
Det är inte känt om bazedoxifen utsöndras i human modersmjölk. CONBRIZA är endast indicerad för 
användning hos postmenopausala kvinnor (se avsnitt 4.3) och ska inte användas under amning.
Fertilitet
Studier på råtta har visat negativa effekter på fertiliteten (se avsnitt 5.3). Risken för människa är 
okänd.
4
4.7 Effekter på förmågan att framföra fordon och använda maskiner
CONBRIZA har mindre effekt på förmågan att framföra fordon och använda maskiner.
I kliniska prövningar har sömnighet rapporterats som en biverkning av läkemedlet, och patienterna bör 
informeras om den eventuella effekten på förmågan att köra bil eller använda maskiner.
Patienterna kan uppleva synsymtom som försämrad synskärpa eller dimsyn. Om sådana symtom visar 
sig ska patienten undvika att framföra fordon eller använda maskiner som kräver fullgod syn, tills 
symtomen har försvunnit eller läkaren har meddelat att det är säkert.
4.8 Biverkningar
Sammanfattning av säkerhetsprofilen
Säkerheten hos CONBRIZA har bedömts i två dubbelblinda, randomiserade, fas 3 
multicenterprövningar med placebo och aktiv produkt. I den ena prövningen, där behandling av 
osteoporos studerades i tre år, deltog 7 492 postmenopausala kvinnor av vilka 1 886 kvinnor 
behandlades med bazedoxifen 20 mg, 1 872 kvinnor med bazedoxifen 40 mg, 1 849 kvinnor med 
raloxifen och 1 885 kvinnor med placebo. 
I den andra prövningen, en två års studie av osteoporosprofylax, deltog 1 583 postmenopausala 
kvinnor av vilka 321 kvinnor behandlades med bazedoxifen 10 mg, 322 kvinnor med bazedoxifen
20 mg, 319 kvinnor med bazedoxifen 40 mg, 311 kvinnor med raloxifen och 310 kvinnor med 
placebo.
Huvuddelen av de biverkningar som uppstod under de kliniska prövningarna var av lindrig till måttlig 
svårighetsgrad och ledde inte till utsättning av behandlingen.
De vanligaste läkemedelsrelaterade biverkningarna i dubbelblinda randomiserade studier var 
värmevallningar och muskelkramper (inklusive benkramper).
Biverkningar i tabellform
Säkerhetsdata i nedanstående tabell härrör från både kliniska studier samt spontanrapportering efter 
godkännandet för försäljning. 
Biverkningar är kategoriserade i enlighet med följande frekvenser: mycket vanliga (1/10); vanliga
(1/100, 1/10); mindre vanliga (1/1000, 1/100); sällsynta (1/10 000, 1/1000); ingen känd 
frekvens (kan inte beräknas från tillgängliga data). Biverkningarna presenteras inom varje 
frekvensområde efter fallande allvarlighetsgrad.
Klassificering av 
organsystem
Mycket 
vanliga
Vanliga
Mindre 
vanliga
Ingen känd 
frekvens (kan inte 
beräknas från 
tillgängliga data)
Immunsystemet
Centrala och 
perifera 
nervsystemet
Ögon
Hjärtat
Överkänslighet
Sömnighet
5
Retinal 
ventrombos*
Synrubbningar/
okulära 
biverkningar#
Palpitationer
Klassificering av 
organsystem
Mycket 
vanliga
Vanliga
Mindre 
vanliga
Ingen känd 
frekvens (kan inte 
beräknas från 
tillgängliga data)
Djup 
ventrombos*,
ytlig
tromboflebit
Lungemboli*
Blodkärl
Värme-
vallningar
Andningsvägar, 
bröstkorg och 
mediastinum
Magtarmkanalen
Hud och 
subkutan vävnad
Muskuloskeletala 
systemet och 
bindväv
Allmänna 
symtom och/eller 
symtom vid 
administrerings-
stället
Undersökningar
Muntorrhet
Urtikaria, 
utslag, klåda
Muskel-
kramper 
(inkluderande 
benkramper)
Perifert ödem
Förhöjd 
triglyceridhalt i 
blodet, förhöjt 
alaninaminotran
sferas (ALAT), 
förhöjt 
aspartataminotra
nsferas (ASAT)
Beskrivning av valda biverkningar
*Av 7 492 bedömbara kvinnor (medelålder = 66 år) i osteoporosbehandlingsstudien hade kvinnor som 
behandlades med bazedoxifen en ökad risk för venös tromboemboli (djup ventrombos, lungemboli 
och retinal ventrombos). Frekvensen per 1 000 kvinnoår under den 3 år långa studieperioden var 2,86
i gruppen som fick bazedoxifen 20 mg och 1,76 i placebogruppen och under den 5-åriga 
studieperioden var den 2,34 i gruppen som fick bazedoxifen 20 mg och 1,56 i placebogruppen. 
Frekvensen per 1 000 kvinnoår under den 7 år långa studieperioden var 2,06 i gruppen som fick 
bazedoxifen 20 mg och 1,36 i placebogruppen. Frekvensen av VTE var högst under det första året 
med en relativ risk på 2,69. Efter 3 år var den relativa risken 1,63 och efter en studieperiod om 5 år 
var den relativa risken 1,50. Efter den 7 år långa studieperioden var den relativa risken 1,51 (se 
avsnitt 5.1). Andra venösa tromboemboliska händelser förekom också.
#Efter godkännandet för försäljning har andra ögonbiverkningar än retinal ventrombos rapporterats. 
Dessa har gällt försämrad synskärpa, dimsyn, fotopsi, synfältsdefekter, nedsatt syn, torra ögon, 
ögonlocksödem, blefarospasm, ögonsmärta och ögonsvullnad. De underliggande orsakerna till dessa 
händelser är oklara. Om ögonsymtom uppträder ska patienten rekommenderas att söka vård.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
6
4.9 Överdosering
I fall av överdosering finns ingen specifik antidot och behandling skall vara symtomatisk.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Könshormoner och modulatorer av könsorgan, selektiv 
östrogenreceptormodulator, ATC-kod: G03XC02.
Verkningsmekanism
Bazedoxifen tillhör en klass läkemedel som kallas selektiva östrogenreceptormodulatorer (SERM). 
Bazedoxifen kan verka både som östrogenreceptoragonist och/eller -antagonist beroende på cell- och 
vävnadstyp samt målgener. Bazedoxifen minskar benresorptionen och reducerar biokemiska markörer 
för benomsättning till premenopausala nivåer. Dessa effekter på benets remodellering leder till en 
ökning av benets mineraltäthet (BMD) vilket i sin tur bidrar till en minskning av risken för frakturer. 
Bazedoxifen verkar huvudsakligen som östrogenreceptorantagonist i uterus- och bröstvävnad.
Klinisk effekt
Effekten av bazedoxifen fastställdes i två dubbelblinda, randomiserade, fas 3 multicenterstudier med 
placebo och aktiv kontroll: en 3-årig studie av osteoporosbehandling och en 2-årig studie av 
osteoporosprofylax.
Osteoporosbehandlingsstudien
I osteoporosbehandlingsstudien behandlades 7 492 postmenopausala kvinnor (medelålder 66 år,
intervall 50 till 85 år och medeltid 19,5 år sedan menopaus) med bazedoxifen (20 eller 40 mg 
dagligen), raloxifen (60 mg dagligen) eller placebo för att utvärdera frekvensen av nya kotfrakturer
över 3 år (3-årig huvudstudie). Den 3-åriga huvudstudien förlängdes två gånger med två 2-åriga, 
dubbelblinda placebokontrollerade förlängningsstudier, vilket gav en total behandlingstid på upp till 
7 år (7-årig studie). Sammanlagt 3 146 prövningspatienter fortsatte i den första 2-åriga förlängningen 
(bazedoxifen 20 mg: n=1 047, bazedoxifen 40/20 mg: n=1 041, placebo: n=1 058). Bazedoxifendosen 
40 mg sänktes till 20 mg efter ca 4 år. Raloxifengruppen upphörde under den första 2-åriga 
förlängningen. Totalt fortsatte 1 732 försökspersoner i den andra 2-åriga förlängningen (bazedoxifen 
20 mg: n=560, bazedoxifen 40/20 mg: n=582, placebo: n=590). Samtliga kvinnor fick även 1 200 mg
kalcium och 400 IE vitamin D dagligen.
I denna studie ingick huvudsakligen kaukasiska (87,3 %) kvinnor som antingen hade osteoporos utan 
kotfraktur vid baseline (BMD T-värde för ländrygg [LS] eller lårbenshals [FN] mellan -2,5 och -4,0) 
eller osteoporos med minst en lindrig kotfraktur vid baseline. Medelvärdet för LS- och FN- T-värdet
vid baseline var -2,4 respektive -1,7.
Efter 3 års behandling sågs en signifikant minskning av antalet nya kotfrakturer i jämförelse med
placebo, med bazedoxifen 20 mg (42 %), bazedoxifen 40 mg (37 %) och raloxifen 60 mg (42 %). 
Minskningen av antalet nya kotfrakturer var likartad i gruppen behandlad med bazedoxifen som i 
gruppen behandlad med raloxifen. Behandlingseffekten var likartad bland patienterna med kotfraktur 
som bland dem utan kotfraktur (tabell 1). 
7
Tabell 1: Effekt av bazedoxifen på risk för kotfrakturer efter 3 års behandling
Absolut
risk-
minskning
Antal kvinnor
Placebo
Bazedoxifen 
20 mg
n=1 724
n=1 741
Relativ risk-
minskning (95
% KI)
42 %b
(11 %, 62 %)
35 (2,34 %)
59 (4,07 %)
1,73 %
n=757
n=760
13 (1,98 %)
20 (3,13 %)
1,15 %
35 %c
n=967
n=981
22 (2,63 %)
39 (4,80 %)
2,17 %
45 %d
(6 %, 68 %)
Totalt antal kvinnor
Antal (%)a kvinnor med ny
kotfraktur
Kvinnor utan fraktur vid
baseline
Antal (%)a kvinnor med ≥1 
ny kotfraktur
Kvinnor med ≥1 fraktur vid
baseline
Antal (%)a kvinnor med ≥1 
ny kotfraktur
a Kaplan-Meier-skattning
b p-värde=0,015
c p-värde=0,22
d p-värde=0,035
Efter 5 års behandling var incidensen av nya kotfrakturer fortfarande lägre i gruppen som fick 
bazedoxifen 20 mg (4,49 %) jämfört med placebogruppen (6,82 %) med en relativ riskminskning på 
36 % (p=0,014).
Efter 7 års behandling var incidensen av nya kotfrakturer fortfarande lägre i gruppen som fick 
bazedoxifen 20 mg (7,64 %) jämfört med placebogruppen (9,90 %) med en relativ riskminskning på 
30 % (p=0,022).
Frekvensen av osteoporosrelaterade icke-kotfrakturer var likartad i grupperna bazedoxifen 20 mg 
(5,68 %), raloxifen 60 mg (5,87 %) och placebo (6,26 %). I en senare analys bestämdes 
fraktursannolikheten för en period på 10 år som index på frakturrisken vid baseline. Den 
genomsnittliga sannolikheten för frakturer under en 10-års period för större osteoporotisk fraktur i
hela studiepopulationen var 11 %. Hos patienter behandlade med bazedoxifen var frakturfrekvensen 
relaterad till fraktursannolikheten vid baseline: ju högre frakturrisk, desto större nytta av 
bazedoxifenbehandling. Hos patienter med en 10 års fraktursannolikhet på minst 16 % förknippades 
bazedoxifen med en signifikant minskning av risken för alla kliniska frakturer.
I en annan senare analys visades att den relativa risken för icke-kotfrakturer hos
bazedoxifenbehandlade kvinnor minskade med ökad fraktursannolikhet. Hos kvinnor med en 
fraktursannolikhet på minst 20 % (n = 618), minskade risken för icke-kotfrakturer efter behandling 
med bazedoxifen med 55 % (95 % konfidensintervall: 18-76) i jämförelse med placebobehandlade 
patienter.
Ökningen i bentäthet (BMD) för ländrygg var signifikant vid användning av bazedoxifen 20 mg och 
raloxifen 60 mg vid 6 månader (1,02 % respektive 1,29 %) i jämförelse med placebo och upprätthölls 
i 3 år (1,32 % respektive 2,08 %). Effekten av bazedoxifen på BMD på andra mätpunkter i skelettet
var likartad. Ökningen av BMD i förhållande till placebo förblev statistiskt signifikant på alla 
mätpunkter i skelettet under hela 5-årsperioden med bazedoxifenbehandling. Efter 7 års behandling 
med bazedoxifen var fortfarande ökningen av BMD jämfört med placebo statistiskt signifikant i 
lårbenshals, trokanter och totalt i höften. Ökningen från baseline av BMD i ländryggen var efter 7 år i 
gruppen som fick bazedoxifen 20 mg inte statistiskt större än i placebogruppen.
8
Patienter utgick ur studien när man noterade uttalad benförlust eller när kotfrakturer inträffade. 
Sådana avbrott var statistiskt signifikant vanligare i placebogruppen (4,0 %) än i bazedoxifengruppen
20 mg (2,8 %) eller raloxifengruppen 60 mg (2,1 %).
Osteoporosprofylaxstudien
I profylaxstudien (1 583 kvinnor, medelålder 58 år, medelantal år sedan menopaus 11) jämfördes 
effekter på bentäthet (BMD) av bazedoxifen (10, 20 eller 40 mg dagligen), raloxifen (60 mg dagligen)
och placebo. Alla kvinnor fick kalciumtillskott varje dag, de flesta fick 600 mg kalcium (t.ex.
Caltrate) varje dag, medan vissa fick upp till 1 200 mg om dagen. Denna studie omfattade kvinnor 
som hade en bentäthet (BMD) T-värde för ländrygg eller lårbenshals på inte mindre än -2,5. T-
medianvärdet sträckte sig från -0,6 till -1,4 beroende på skelettpunkt. 
Bentätheten (BMD) upprätthölls hos kvinnor behandlade med bazedoxifen 20 mg eller raloxifen 
60 mg medan en signifikant minskning av BMD observerades hos patienter på placebo. Ökningen av 
bentäthet (BMD) för ländrygg med bazedoxifen 20 mg eller raloxifen 60 mg, i jämförelse med 
placebo, var signifikant vid 6 månader (1,14 % respektive 1,26 %) och upprätthölls i 2 år (1,41 % 
respektive 1,49 %). Effekten av bazedoxifen på bentäthet (BMD) vid andra punkter i skelettet var 
likartad.
Klinisk säkerhet
Utvärdering av benhistomorfometri och benomsättning
I osteoporosbehandlingsstudien med 7 492 postmenopausala kvinnor (medelålder = 66 år) togs 121 
benbiopsier från höftbenskammen efter administrering av fluorokrommarkörer. Proven togs på
kvinnor i grupperna behandlade med bazedoxifen, raloxifen och placebo (bazedoxifen 20 mg = 28,
bazedoxifen 40 mg = 29, raloxifen 60 mg = 32, placebo = 32) efter cirka 2 eller 3 års behandling. 
Histologisk utvärdering av benbiopsier från alla behandlingsgrupper uppvisade bildning av normalt 
lamellben hos alla behandlade kvinnor. Inga tecken på osteomalaci, peritrabekulär eller märgfibros, 
celltoxicitet eller filtben visades i något av benproven från någon av behandlingsgrupperna.
Histomorfometrisk utvärdering visade normal mineralisering med förekomst av normal
osteoidtjocklek, normal mineraliseringsfördröjningstid och mineraldeponeringshastighet.
I osteoporosbehandlingsstudien resulterade behandling med bazedoxifen 20 mg eller raloxifen 60 mg i
en signifikant minskning av serummarkörer för benresorption (C-telopeptid) och benbildning 
(osteokalcin) jämfört med placebo, vilket tyder på en minskning av benomsättningen. En median
minskning från baseline på över 25 % för C-telopeptid och osteokalcin observerades vid behandling 
med bazedoxifen. En likartad minskning av benomsättningen sågs i studien av osteoporosprofylax.
Effekter på lipidmetabolism och hjärtkärlsystemet
Efter 3 års behandling i osteoporosbehandlingsstudien visade bazedoxifen 20 mg och raloxifen 60 mg 
signifikanta minskningar av totalt kolesterol i serum och LDL-kolesterol samt en signifikant ökning av 
HDL-kolesterol jämfört med placebo. Medianförändringen i procent från baseline för totalt kolesterol, 
LDL- och HDL- kolesterol med bazedoxifen 20 mg var –3,75 %, –5,36 % respektive 5,10 %, värden
som var likartade med raloxifen 60 mg. Effekten på triglycerider i grupperna bazedoxifen 20 mg och
raloxifen 60 mg var likartad den för placebo. Denna lipidprofil upprätthölls under hela 
behandlingsperioden om 7 år. En likartad effekt på lipider erhölls i osteoporosprofylaxstudien. Den 
kliniska relevansen av dessa förändringar är inte fastställd. 
I osteoporosprövningen på 7 492 patienter (genomsnittlig ålder = 66 år) hade de 
bazedoxifenbehandlade kvinnorna en ökad risk för VTE (djup ventrombos, lungembolism och retinal 
ventrombos) (se avsnitt 4.8). Den högsta frekvensen av VTE per 1 000 uppföljda kvinnoår 
observerades under det första året: 4,64 i den grupp som fick bazedoxifen 20 mg och 1,73 i 
placebogruppen (relativ risk 2,69) Frekvensen per 1 000 kvinnoår efter 3 år var 2,86 i den grupp som 
fick bazedoxifen 20 mg och 1,76 i placebogruppen (relativ risk 1,63). Frekvensen per 1 000 kvinnoår 
efter 5 år var 2,34 i den grupp som fick bazedoxifen 20 mg och 1,56 i placebogruppen (relativ risk 
9
1,50). Efter 7 år var frekvensen per 1 000 kvinnoår 2,06 i den grupp som fick bazedoxifen 20 mg och 
1,36 i placebogruppen (relativ risk 1,51).
Cerebrovaskulära effekter
I den 3-åriga huvudstudien var frekvensen av ischemisk stroke per 1 000 kvinnoår likartad för gruppen 
som fick 20 mg bazedoxifen (1,98) och placebogruppen (2,2) och högre i gruppen som fick 40 mg 
bazedoxifen (2,72). Frekvensen av transient ischemisk attack (TIA) per 1 000 kvinnoår var likartad 
för gruppen som fick 20 mg bazedoxifen (1,1) och placebogruppen (0,88) och högre i gruppen som 
fick 40 mg bazedoxifen (1,59).
Efter 5 års behandling var frekvensen av ischemisk stroke per 1 000 kvinnoår likartad för gruppen 
som fick 20 mg bazedoxifen (1,87) och placebogruppen (2,02). Frekvensen av TIA per 1 000 kvinnoår 
var högre för gruppen som fick 20 mg bazedoxifen (0,94) än för placebogruppen (0,62).
Efter 7 års behandling var frekvensen av ischemisk stroke per 1 000 kvinnoår densamma för gruppen 
som fick 20 mg bazedoxifen (1,78) och placebogruppen (1,78). Frekvensen av TIA per 1 000 kvinnoår 
var högre för gruppen som fick bazedoxifen 20 mg (0,96) än för placebogruppen (0,55).
Effekter på uterus
I studien av osteoporosbehandling visade undersökningar med transvaginalt ultraljud (TVU) minimala 
förändringar av tjockleken på endometriet hos grupperna behandlade med placebo (-0,08 mm, n=131), 
bazedoxifen 20 mg (-0,07 mm, n=129) och raloxifen 60 mg (0,16 mm, n=110) efter 2 år. Vid 3 år
hade inga fall av endometriecancer inträffat och endast 1 fall (0,1 %) av endometriehyperplasi bland
kvinnor behandlade med bazedoxifen 20 mg. I raloxifen gruppen noterades ett fall (0,1 %) av
endometriecancer, ett fall (0,1 %) av sarkom och ett fall (0,1 %) av endometriehyperplasi. I 
placebogruppen förekom 3 fall (0,2 %) av endometriecancer och 1 fall (0,1 %) av
endometriehyperplasi. Polyper i endometriet diagnostiserades hos 10 kvinnor behandlade med
bazedoxifen 20 mg, 17 kvinnor behandlade med raloxifen 60 mg och 11 kvinnor behandlade med 
placebo till och med månad 36.
Efter 5 års behandling hade endometriets tjocklek inte förändrats i gruppen som fick bazedoxifen 
20 mg och var fortfarande likartad den i placebogruppen; det fanns inga fall av endometriecancer i 
gruppen som fick bazedoxifen 20 mg jämfört med 6 fall i placebogruppen (p<0,05).
Efter 7 års behandling hade endometriets tjocklek inte förändrats i gruppen som fick bazedoxifen 
20 mg och var fortfarande likartad den i placebogruppen; det fanns inga fall av endometriecancer i 
gruppen som fick bazedoxifen 20 mg jämfört med 7 fall i placebogruppen (p<0,008).
I studien av osteoporosprofylax visade TVU minimala förändringar från baseline av
endometrietjocklek i gruppen behandlad med placebo (-0,24 mm, n=154), bazedoxifen 20 mg (-0,06 
mm, n=158) och raloxifen 60 mg (0,01 mm, n=154) efter 2 år. Inga fall av hyperplasi eller
endometriemalignitet identifierades hos kvinnor behandlade med bazedoxifen eller raloxifen.
Effekter på bröstvävnad
I osteoporosbehandlingsstudien var frekvensen av bröstvävnadsrelaterade biverkningar likartad i 
bazedoxifengruppen som i placebogruppen vid 3 år. Det fanns 5 fall av bröstcancer per 4 591 personår
vid uppföljning i gruppen behandlad med bazedoxifen 20 mg (1,09 per 1 000), 7 fall av bröstcancer 
per 4 526 personår vid uppföljning i gruppen behandlad med raloxifen 60 mg (1,55 per 1 000) och 8 
fall av bröstcancer per 4 604 personår vid uppföljning i placebogruppen (1,74 per 1 000). Efter 5 års 
behandling fanns det 9 fall av bröstcancer i den grupp som fick bazedoxifen 20 mg (1,40 per
1 000 kvinnoår) och 10 fall i placebogruppen (1,56 per 1 000 kvinnoår). Efter 7 års behandling fanns 
det 13 fall av bröstcancer i den grupp som fick bazedoxifen 20 mg (1,78 per 1 000 kvinnoår) och 
11 fall i placebogruppen (1,50 per 1 000 kvinnoår).
I profylaxstudien var frekvensen för bröstvävnadsrelaterade biverkningar (ömhet, smärta, cancer, 
godartad neoplasm) likartad i grupperna på bazedoxifen 20 mg, raloxifen 60 mg och placebo.
10
I brösttäthetsstudien, en delstudie i osteoporosbehandlingsstudien, utvärderades 444 postmenopausala 
kvinnor (genomsnittlig ålder=59 år) med osteoporos från alla 4 behandlingsgrupperna med avseende 
på mammografiska förändringar av brösttätheten vid 24 månader. Det genomsnittliga antalet 
mammografiska förändringar av brösttätheten hade minskat signifikant från studiestart (-1,45 
procentenheter, p<0,05) i gruppen som fick bazedoxifen 20 mg medan inga förändringar observerades 
i placebogruppen (-0,15 procentenheter).
Effekter på maligniteter i tyreoidea och ovarier
I osteoporosbehandlingsstudien på 7 492 postmenopausala kvinnor (medelålder 66 år) förekom efter 
7 års behandling 5 fall av tyreoideacancer hos 1 886 försökspersoner som behandlades med 
bazedoxifen 20 mg (0,69 per 1 000) och 1 fall hos 1 885 försökspersoner som behandlades med 
placebo (0,14 per 1 000). Inga fall av tyreoideacancer förekom hos gruppen som behandlades med 
40 mg i upp till 5 år.
I osteoporosbehandlingsstudien på 7 492 postmenopausala kvinnor (medelålder 66 år) förekom efter 7 
års behandling 5 fall av ovariecancer hos 1 886 försökspersoner som behandlades med bazedoxifen 
20 mg (0,69 per 1 000) och inga fall av ovariecancer hos 1 885 försökspersoner som behandlades med 
placebo. Ett fall av ovariecancer förekom i gruppen som behandlades med 40 mg i upp till 5 år.
5.2
Farmakokinetiska egenskaper
Medelvärden för farmakokinetiska parametrar för bazedoxifen efter multipeldoser till friska
postmenopausala rörliga kvinnor som var naturligt postmenopausala eller som hade genomgått
bilateral ooforektomi visas översiktligt i tabell 2.
Tabell 2. Medelvärde ± SD farmakokinetiska parametrar för bazedoxifen (n=23)
tmax
(h)
AUC
(ng•h/ml)
Cmax
(ng/ml)
t½
(h)
Cl/F
(l/h/kg)
Multipeldos
20 mg/dygn
Absorption
6,2 ± 2,2
1,7 ± 1,8
28 ± 11
82 ± 37
4,1 ± 1,7
Bazedoxifen absorberas snabbt med tmax på cirka 2 timmar och uppvisar en linjär ökning av 
plasmakoncentrationen för engångsdoser från 0,5 mg upp till 120 mg och dagliga multipeldoser från
1 mg till 80 mg. Bazedoxifens absoluta biotillgänglighet är cirka 6 %. När engångsdoser på 20 mg 
bazedoxifen administrerades vid fettrik måltid, ökade Cmax och AUC med 28 % respektive 22 %. I en 
ytterligare studie för att utvärdera effekten av en standardiserad måttligt fettrik måltids inverkan på 
farmakokinetiken hos bazedoxifen i steady-state, visades en ökning av Cmax och AUC på 42 % 
respektive 35 %, när 20 mg bazedoxifen administrerades med föda. Eftersom dessa förändringar inte 
betraktas som kliniskt relevanta, kan bazedoxifen administreras utan hänsyn till föda.
Distribution
Efter intravenös administrering av en dos bazedoxifen 3 mg är distributionsvolymen 14,7 ± 3,9 l/kg. 
Bazedoxifen binds i hög grad (98 % - 99 %) till plasmaproteiner in vitro.
Metabolism
Metabolismen av bazedoxifen hos postmenopausala kvinnor har fastställts efter oral administrering av 
20 mg radioaktivt märkt bazedoxifen. Bazedoxifen metaboliseras i stor utsträckning hos kvinnor.
Glukuronidering är den viktigaste metabolismvägen. Ingen eller endast försumbar metabolism 
förmedlad av cytokrom P450 visas. Bazedoxifen-5-glukuronid är den huvudsakliga cirkulerande 
metaboliten. Koncentrationen av denna glukuronid är cirka 10 gånger högre än koncentrationen av 
oförändrad aktiv substans i plasma.
11
Eliminering
Bazedoxifen elimineras med en halveringstid på cirka 30 timmar. Steady-state-koncentrationer uppnås 
under den andra veckan vid administrering en gång dagligen. Uppenbar oral clearance av bazedoxifen
är cirka 4 till 5 l/timme/kg. Den främsta utsöndringsvägen för radioaktivt märkt bazedoxifen är i feces
och mindre än 1 % av dosen utsöndras i urinen.
Särskilda populationer
Nedsatt leverfunktion
Absorption, metabolism och elimination av en 20 mg engångsdos bazedoxifen hos patienter med 
nedsatt leverfunktion [Child-Pugh klass A (n=6), B (n=6) och C (n=6)] jämfördes med personer med 
normal leverfunktion (n=18). I genomsnitt visade patienter med nedsatt leverfunktion en 4,3-faldig
ökning av AUC jämfört med kontrollpersoner. Säkerhet och effekt har inte utvärderats ytterligare hos 
patienter med nedsatt leverfunktion. Användning i denna patientgrupp rekommenderas inte (se avsnitt 
4.2 och 4.4).
Nedsatt njurfunktion
Det finns endast begränsade kliniska uppgifter (n=5) om patienter med måttligt nedsatt njurfunktion
(kreatininclearance  50 ml/min). En 20 mg engångsdos bazedoxifen administrerades till dessa 
patienter. Försumbara mängder bazedoxifen utsöndrades i urinen. Nedsatt njurfunktion hade ingen 
eller endast försumbar inverkan på farmakokinetiken hos bazedoxifen och det krävs ingen 
dosjustering.
Äldre patienter
Farmakokinetiken efter en 20 mg engångsdos bazedoxifen utvärderades i en studie med 26 friska 
postmenopausala kvinnor. I jämförelse med kvinnor i åldersgruppen 51-64 år (n=8) visade kvinnor i
åldersgruppen 65-74 år (n=8) en genomsnittlig ökning av AUC på 1,5 gånger och kvinnor  75 år
(n=8) visade en genomsnittlig ökning av AUC på 2,3 gånger. Den mest sannolika orsaken till 
ökningen var åldersrelaterade förändringar av leverfunktionen. Det krävs ingen åldersrelaterad 
justering av dosen.
Pediatrisk population
Farmakokinetiken hos bazedoxifen har inte studerats i pediatrisk population.
Etnisk grupp
Inga farmakokinetiska skillnader mellan etniska grupper har observerats.
5.3
Prekliniska säkerhetsuppgifter
Studier på kanin uppvisade abortering och ökad frekvens av hjärtavvikelser (ventrikelseptumdefekt) 
och skelettavvikelser (fördröjd benbildning, missbildade eller förskjutna ben, huvudsakligen i ryggrad 
och skalle) hos fostren vid moderstoxiska doser på 0,5 mg/kg/dygn (1,5 gånger human exponering). 
Behandling av råtta med moderstoxiska doser på 1 mg/kg/dygn (0,3 gånger human exponering) 
resulterade i färre antal levande foster och/eller minskning av fostrens kroppsvikt. Inga avvikelser 
observerades i fostrens utveckling. 
Dagliga doser på 0,3 till 30 mg/kg (0,03 till 8 gånger human exponering) administrerades till honråtta 
före och efter parning med obehandlad hanråtta. Estruscykler och fertilitet påverkades ogynnsamt i
alla hongrupper som fick bazedoxifen.
Effekten av behandling med bazedoxifen på ben, uterus och mjölkkörtel utvärderades hos
ooforektomerad råtta (0,15 till 1,5 mg/kg/dygn) och icke-human primat [Cynomolgus macaca] (0,2 till
25,0 mg/kg/dygn). Hos råtta behandlad med bazedoxifen i cirka ett år förebyggdes delvis effekterna 
12
av ooforektomi på flera skelettparametrar (benmineralinnehåll, benmineraltäthet och arkitektur).
Dessutom minskade uterin våtvikt i jämförelse med den hos obehandlade djur och histologisk 
utvärdering visade ringa till ingen skillnad mot kontrollgrupp. Hos apa ledde behandling med 
bazedoxifen i 18 månader till partiellt bevarande av kortikal och porös benmassa fastställd med
bentäthets(BMD)-mätning. Det partiella bevarandet av benmassa uppnåddes genom reducering av de
ooforektomiframkallade ökningarna i benomsättning, utvärderade med biokemiska markörer av 
benomsättning och histomorfometriska index uppmätta i poröst och kortikalt ben. Det är viktigt att 
tillägga att administrering av bazedoxifen inte hade någon ogynnsam effekt på benkvalitet hos någon 
av de två djurslagen. I likhet med resultaten vid studien av gnagare, ledde behandling med 
bazedoxifen hos icke-human primat till atrofi i uterus och mjölkkörtel utan någon annan histologisk 
differentiering mot obehandlade djur.
Studier med upprepad dos till gnagare och cynomolgusapa med normal cykel visade markant 
stimulering av ovariefollikeltillväxt utan ovulation vilket ledde till partiellt hemorragiska ovariecystor 
och betydligt förhöjda östradiolnivåer. Denna farmakologiska effekt av bazedoxifen kan också 
förväntas hos premenopausala kvinnor men betraktas som kliniskt irrelevant hos postmenopausala 
kvinnor.
Vid 6 månaders karcinogenicitetsstudie hos transgena möss visades en ökad frekvens av godartade
granulosacelltumörer i ovarier hos honmöss som gavs 150 eller 500 mg/kg/dygn. Systemisk 
exponering (AUC) av bazedoxifen i dessa grupper var 35 respektive 69 gånger större än hos 
postmenopausala kvinnor som fått 20 mg/dygn i 14 dagar.
En ökad frekvens av benigna granulosacelltumörer i ovarier observerades hos honråtta vid 
dietkoncentrationer på 0,03 och 0,1 % i en 2 års karcinogenicitetsstudie på råtta. Systemisk
exponering (AUC) för bazedoxifen i dessa grupper var 2,6 respektive 6,6 gånger den som 
observerades hos postmenopausala kvinnor behandlade med 20 mg/dygn i 14 dagar.
Förekomsten av benigna granulosacelltumörer i ovarium hos honmus och honråtta som har fått
bazedoxifen är en klasseffekt av SERM-läkemedel, relaterad till dess farmakologi hos gnagare som 
behandlas under sitt fertila liv när deras ovarier är verksamma och mottagliga för hormonell 
stimulering.
Bazedoxifen befanns inte vara genotoxiskt eller mutagent i en serie tester som omfattade in vitro test 
av bakteriell omvänd mutation, in vitro test av direkt mutation av däggdjursceller vid tymidinkinas-
plats (TK±) i L5178 lymfomceller hos mus, in vitro test av kromosomavvikelser i ovarieceller hos 
kinesisk hamster (CHO) och in vivo test av mikronukleus från mus.
Bazedoxifen orsakade kortikomedullär nefrokalcinos och ökade spontan kronisk progressiv nefropati
(CPN) i han-råttor. Urin-test indikerade patologiska förändringar. Vid långtidsstudier observerades 
njurtumörer (adenom och karcinom) vid samtliga testade doser, förmodligen som en konsekvens av 
den kroniska njurskadan. I en 2-års karcinogenicitetsstudie på råtta gavs bazedoxifen oralt i födan i 
doserna 0, 0,003 %, 0,01 %, 0,03 % eller 0, 1 %, vilket resulterade i exponeringar, baserade på yta 
(mg/m2), på cirka 0,6 till 23 gånger respektive 0,9 till 31 gånger den kliniska dosen på 20 mg, bland
hanråttor respektive honråttor. Eftersom kronisk progressiv nefropati och kortikomedullär 
nefrokalcinos med största sannolikhet är rått-specifika nefropatier, är dessa fynd förmodligen inte 
relevanta för människor.
I en 18 månaders effektstudie på ben bland äldre ooforektomerade cynomogusapor, gavs bazedoxifen 
oralt till apor i doserna 0, 0,2, 0,5, 1,5 och 25 mg/kg/dygn, vilket resulterade i exponeringar, baserade
på yta (mg/m2), på cirka 0,2 till 24 gånger den kliniska dosen på 20 mg. I denna studie observerades 
njurcellskarcinom. Dessa tumörer betraktas som spontana njurcellskarcinom och det är känt att de 
förekommer hos icke-humana primater och det är osannolikt att de är relevanta för människor.  
13
6.
FARMACEUTISKA UPPGIFTER
6.1
Förteckning över hjälpämnen
Tablettkärna
Laktosmonohydrat
Mikrokristallin cellulosa
Pregelatiniserad stärkelse (majs)
Natriumstärkelseglykolat
Natriumlaurilsulfat
Kolloidal vattenfri kiseldioxid
Magnesiumstearat
Askorbinsyra
Filmdragering
Hypromellos
Titandioxid (E171)
Makrogol 400
6.2
Inkompatibiliteter
Ej relevant.
6.3 Hållbarhet
18 månader.
6.4
Särskilda förvaringsanvisningar
Förvaras vid högst 25 C.
6.5
Förpackningstyp och innehåll
PVC/Aclar-blisterförpackningar om 7, 28, 30, 84 och 90 filmdragerade tabletter.
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion 
Inga särskilda anvisningar. 
7.
INNEHAVARE AV GODKÄNNANDE FÖR FÖRSÄLJNING
Pfizer Europe MA EEIG
Boulevard de la Plaine 17
1050 Bruxelles
Belgien
14
8.
NUMMER PÅ GODKÄNNANDE FÖR FÖRSÄLJNING
EU/1/09/511/001
EU/1/09/511/002
EU/1/09/511/003
EU/1/09/511/004
EU/1/09/511/005
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 17 april 2009
Datum för den senaste förnyelsen: 17 april 2014
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
15
BILAGA II
A. TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
C.  ÖVRIGA VILLKOR OCH KRAV FÖR GODKÄNNANDET FÖR
FÖRSÄLJNING
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET
16
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare som ansvarar för frisläppande av tillverkningssats
Pfizer Ireland Pharmaceuticals
Little Connell
Newbridge
County Kildare
Irland 
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Receptbelagt läkemedel.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
•
Periodiska säkerhetsrapporter
Innehavaren av godkännandet för försäljning ska lämna in periodiska säkerhetsrapporter för detta 
läkemedel i enlighet med de krav som anges i den förteckning över referensdatum för unionen 
(EURD-listan) som föreskrivs i artikel 107c.7 i direktiv 2001/83/EG och som offentliggjorts på 
webbportalen för europeiska läkemedel
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet för 
försäljning samt eventuella efterföljande överenskomna uppdateringar av riskhanteringsplanen.
En uppdaterad riskhanteringsplan ska lämnas in
 på begäran av Europeiska läkemedelsmyndigheten,
 när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
Om datum för inlämnandet av en periodisk säkerhetsrapport och uppdateringen av en 
riskhanteringsplan sammanfaller kan de lämnas in samtidigt.
17
BILAGA III
MÄRKNING OCH BIPACKSEDEL
18
A. MÄRKNING
19
UPPGIFTER SOM SKA FINNAS PÅ YTTRE FÖRPACKNINGEN
KARTONG
1.
LÄKEMEDLETS NAMN
CONBRIZA 20 mg filmdragerade tabletter
bazedoxifen
2.
DEKLARATION AV AKTIV(A) SUBSTANS(ER)
En filmdragerad tablett innehåller bazedoxifenacetat motsvarande 20 mg bazedoxifen.
3.
FÖRTECKNING ÖVER HJÄLPÄMNEN
Innehåller även laktos.
Se bipacksedel för ytterligare information. 
4.
LÄKEMEDELSFORM OCH FÖRPACKNINGSSTORLEK
Filmdragerade tabletter
7 filmdragerade tabletter
28 filmdragerade tabletter
30 filmdragerade tabletter
84 filmdragerade tabletter
90 filmdragerade tabletter
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Oral användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
20
9.
SÄRSKILDA FÖRVARINGSANVISNINGAR
Förvaras vid högst 25 ºC.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Pfizer Europe MA EEIG
Boulevard de la Plaine 17
1050 Bruxelles
Belgien
12. NUMMER PÅ GODKÄNNANDE FÖR FÖRSÄLJNING
EU/1/09/511/001 28 tabletter
EU/1/09/511/002 30 tabletter
EU/1/09/511/003 84 tabletter
EU/1/09/511/004 90 tabletter
EU/1/09/511/005 7 tabletter
13. TILLVERKNINGSSATSNUMMER 
Lot
14. ALLMÄN KLASSIFICERING FÖR FÖRSKRIVNING
Receptbelagt läkemedel.
15. BRUKSANVISNING
16.
INFORMATION I PUNKTSKRIFT
CONBRIZA
17. UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen.
21
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
22
UPPGIFTER SOM SKA FINNAS PÅ BLISTER ELLER STRIPS
BLISTER
1.
LÄKEMEDLETS NAMN
CONBRIZA 20 mg filmdragerade tabletter
bazedoxifen
2.
INNEHAVARE AV GODKÄNNANDE FÖR FÖRSÄLJNING
Pfizer Europe MA EEIG
3.
UTGÅNGSDATUM
EXP
4.
TILLVERKNINGSSATSNUMMER
Lot 
5.
ÖVRIGT
23
B. BIPACKSEDEL
24
Bipacksedel: Information till patienten
CONBRIZA 20 mg filmdragerade tabletter
bazedoxifen
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4.
-
I denna bipacksedel finns information om följande:
1.
2.
3.
4.
5.
6.
Vad CONBRIZA är och vad det används för
Vad du behöver veta innan du tar CONBRIZA 
Hur du tar CONBRIZA
Eventuella biverkningar
Hur CONBRIZA ska förvaras
Förpackningens innehåll och övriga upplysningar
1.
Vad CONBRIZA är och vad det används för
CONBRIZA innehåller den aktiva substansen bazedoxifen och är ett läkemedel som tillhör en grupp 
icke-hormonella läkemedel som kallas selektiva östrogenreceptormodulatorer (SERM). Läkemedlet 
används för behandling av osteoporos hos kvinnor som har nått menopaus och som därför har ökad 
risk för frakturer. Läkemedlet verkar genom att bromsa eller stoppa förtunningen av ben hos dessa 
kvinnor. Detta läkemedel ska inte användas för behandling av osteoporos hos män.
2.
Vad du behöver veta innan du tar CONBRIZA
Ta inte CONBRIZA





om du är allergisk (överkänslig) mot bazedoxifen eller något annat innehållsämne i detta 
läkemedel (anges i avsnitt 6).
om du har eller har haft en blodpropp (till exempel i ett blodkärl i benen, lungorna eller 
ögonen).
om du är gravid eller kan bli gravid. Detta läkemedel kan skada fostret om läkemedlet tas under 
graviditet.
om du har oförklarlig blödning från slidan. Detta måste undersökas av läkare.
om du har cancer i livmodern.  
Varningar och försiktighet
Tala med läkare eller apotekspersonal innan du tar CONBRIZA


eftersom läkemedlet kan öka risken för att du får en blodpropp. Blodproppar uppstår mycket 
sällan men kan orsaka allvarliga hälsoproblem, invaliditet eller dödsfall. Tala med din läkare 
för att fastställa om du har ökad risk för blodpropp.
om du har svårt för att röra dig under en längre period till exempel om du sitter i rullstol, måste
sitta ned för det mesta eller ligga till sängs medan du återhämtar dig efter en operation eller 
25
  
sjukdom. Om du är på långresa ska du stiga upp och röra på dig eller röra på benen och fötterna 
regelbundet. Om du sitter stilla i samma ställning under en längre tid kan nämligen 
blodcirkulationen påverkas och risken för blodpropp blir större. Om du måste hålla dig stilla 
under en längre tid, till exempel för att du snart ska opereras, är det viktigt att du talar med din 
läkare om hur du kan minska risken för blodpropp. 
om du ännu inte har nått menopaus. CONBRIZA har endast studerats hos kvinnor som har nått 
menopaus, och kan därför inte rekommenderas till andra.
om du tidigare har haft förhöjd nivå triglycerider (en typ av fett som finns i blodet).
om du har problem med levern eller svåra problem med njurarna.
om du blöder från slidan medan du tar CONBRIZA ska du tala med din läkare.
om du har bröstcancer eftersom det inte finns tillräcklig erfarenhet av användning av detta 
läkemedel bland kvinnor med denna sjukdom.





På grund av bland annat tillstånden som beskrivs ovan är detta läkemedel kanske inte lämpligt för dig. 
Om du har något av de beskrivna problemen, tala med din läkare innan du börjar ta läkemedlet.
Andra läkemedel och CONBRIZA
Tala om för läkare eller apotekspersonal om du tar eller nyligen har tagit andra läkemedel.
Graviditet och amning
CONBRIZA är avsett för användning endast bland kvinnor som nått menopaus. Läkemedlet får inte 
tas av kvinnor som är gravida eller som fortfarande kan bli gravida. Ta inte detta läkemedel ifall du 
ammar, eftersom det är oklart om läkemedlet kan gå över i modersmjölken. 
Körförmåga och användning av maskiner
Om du känner dig sömnig när du har tagit detta läkemedel ska du inte köra bil eller använda maskiner.
Du kan få vissa synproblem, till exempel dimsyn, när du tar detta läkemedel. Om detta händer ska du 
undvika att framföra fordon eller använda maskiner tills läkaren meddelar dig att det är säkert.
CONBRIZA innehåller laktos och natrium
Detta läkemedel innehåller laktos (en typ av socker). Om du inte tål vissa sockerarter, bör du kontakta 
din läkare innan du tar denna medicin. Detta läkemedel innehåller mindre än 1 mmol natrium (23 mg) 
per tablett, d.v.s. är näst intill ”natriumfritt”.
3.
Hur du tar CONBRIZA
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. Du ska fortsätta att ta detta läkemedel så länge läkaren säger att du 
ska. Du måste ta detta läkemedel varje dag för att behandlingen ska verka.



Rekommenderad dos är en tablett (via munnen) dagligen. Mer än en tablett om dagen ger inte 
ökad effekt och det kan vara förenat med ökad risk. 
Du kan ta tabletten när som helst på dygnet med eller utan föda.
Detta läkemedel ska tas tillsammans med tillräcklig mängd kalcium och vitamin D. Tala med 
din läkare för att få reda på om ditt intag av kalcium och vitamin D redan är tillräckligt eller om 
du behöver tillskott av kalcium och/eller vitamin D. Du kan ta tillskotten på samma gång som 
läkemedlet.
26
Om du har tagit för stor mängd av CONBRIZA
Tala med din läkare eller apotekspersonal om du oavsiktligt tagit för stor mängd av CONBRIZA.
Om du har glömt att ta CONBRIZA
Om du glömmer att ta en tablett vid vanlig tid, ta den så snart du kommer ihåg det. Om det nästan är 
dags för nästa dos av detta läkemedel, hoppa över dosen du missade och ta nästa dos vid vanlig tid. Ta 
inte dubbel dos för att kompensera för glömd tablett.
Om du slutar att ta CONBRIZA
Om du bestämmer dig för att sluta ta detta läkemedel före den ordinerade behandlingstidens slut ska 
du första tala med din läkare.
Om du har ytterligare frågor om användningen av detta läkemedel, eller om upphörande av 
användningen av detta läkemedel, kontakta läkare eller apotekspersonal.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Allvarliga biverkningar – Sluta ta CONBRIZA och sök läkare omedelbart
Mindre vanliga (kan förekomma hos upp till 1 av 100 användare):
 Om du får tecken på blodpropp i benen eller lungorna, till exempel smärtsam svullnad eller 
rodnad på benen, plötslig bröstsmärta eller svårt att andas.
 Om du har tecken på blodpropp i ögat (retinal ven), till exempel ensidig synrubbning, nedsatt 
syn, dimsyn eller synförlust på ett öga.
 Om du får något av de problem som räknas upp i avsnittet ”Ta inte CONBRIZA”
Ingen känd frekvens (förekommer hos ett okänt antal användare):
 Om du upplever andra biverkningar som påverkar ögat och/eller synen (ser gnistor eller 
ljusblixtar, får avsmalnande synfält och svullnad av öga eller ögonlock).
Övriga biverkningar
En del patienter har fått följande biverkningar när de tagit CONBRIZA:
Mycket vanliga (kan förekomma hos fler än 1 av 10 användare):



Muskelkramper (inklusive benkramper)
Värmevallningar
Svullnad av händer, fötter och ben (perifert ödem)
Vanliga (kan förekomma hos upp till 1 av 10 användare):




Allergisk reaktion (inklusive överkänslighet och urtikaria)
Utslag, klåda
Muntorrhet
Ökad mängd triglycerider i blodet (fett som finns i blodet)
27


Förhöjt antal leverenzymer
Sömnighet
Ingen känd frekvens (förekommer hos ett okänt antal användare):


Hjärtklappning
Torra ögon, ögonsmärta, minskad synskärpa, nedsatt syn, blefarospasm (onormala oavsiktliga 
blinkningar eller ögonlocksspasmer).
Rapportering av biverkningar
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet.
5.
Hur CONBRIZA ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen och blistret efter EXP. Utgångsdatumet är den 
sista dagen i angiven månad.
Förvaras vid högst 25 C.
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
-
-
Den aktiva substansen är bazedoxifen. En filmdragerad tablett innehåller bazedoxifenacetat 
motsvarande 20 mg bazedoxifen.
Övriga innehållsämnen är laktosmonohydrat, mikrokristallin cellulosa, pregelatiniserad 
stärkelse (majs), natriumstärkelseglykolat, natriumlaurilsulfat, kolloidal vattenfri kiseldioxid, 
magnesiumstearat, askorbinsyra, hypromellos, titandioxid (E171) och makrogol 400 (se avsnitt 
2 ”CONBRIZA innehåller laktos och natrium”).
Läkemedlets utseende och förpackningsstorlekar
CONBRIZA levereras som vita till benvita, kapselformade, filmdragerade tabletter märkta “WY20”. 
Tabletten är ungefär 1,5 cm lång. De är förpackade i blister av PVC/Aclar och tillhandahålls i 
förpackningar om 7, 28, 30, 84 och 90 tabletter. 
Eventuellt kommer inte alla förpackningsstorlekar att marknadsföras.
Innehavare av godkännande för försäljning och tillverkare
Innehavare av godkännande för försäljning:
Pfizer Europe MA EEIG, Boulevard de la Plaine 17, 1050 Bruxelles, Belgien.
Tillverkare: 
28
Pfizer Ireland Pharmaceuticals, Little Connell, Newbridge, County Kildare, Irland.
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Luxembourg/Luxemburg
Pfizer NV/SA
Tél/Tel: +32 (0)2 554 62 11 
България 
Пфайзер Люксембург САРЛ, 
Клон България 
Тел.: +359 2 970 4333
Česká republika
Pfizer, spol. s r.o. 
Tel: +420-283-004-111
Danmark
Pfizer ApS 
Tlf: +45 44 20 11 00 
Deutschland
PFIZER PHARMA GmbH
Tel: +49 (0)30 550055-51000
Latvijā
Pfizer Luxembourg SARL filiāle Latvijā
Tel: +371 670 35 775
Lietuva
Pfizer Luxembourg SARL filialas Lietuvoje
Tel: +370 52 51 4000
Magyarország
Pfizer Kft
Tel.: +36 1 488 3700 
Malta
Vivian Corporation Ltd.
Tel: +356 21344610
Nederland
Pfizer BV
Tel: +31 (0)10 406 43 01
Eesti
Pfizer Luxembourg SARL Eesti filiaal
Tel: +372 666 7500 
Norge
Pfizer AS
Tlf: +47 67 526 100 
Ελλάδα
Pfizer Ελλάς A.E.
Τηλ: +30 210 6785 800
España
Pfizer, S.L.
Tel: +34 91 490 99 00
France
Pfizer
Tél: +33 (0)1 58 07 34 40 
Hrvatska
Pfizer Croatia d.o.o.
Tel: +385 1 3908 777
Ireland
Pfizer Healthcare Ireland
Tel: 1800 633 363 (toll free)
+44 (0)1304 616161
Österreich
Pfizer Corporation Austria Ges.m.b.H.
Tel: +43 (0)1 521 15-0
Polska
Pfizer Polska Sp. z o.o. 
Tel.: +48 22 335 61 00 
Portugal
Laboratórios Pfizer, Lda.
Tel: +351 21 423 5500
România
Pfizer Romania S.R.L
Tel: +40 (0) 21 207 28 00
Slovenija
Pfizer Luxembourg SARL
Pfizer, podružnica za svetovanje s področja
farmacevtske dejavnosti, Ljubljana
Tel: +386 (0)1 52 11 400
29
Ísland
Icepharma hf.
Sími: +354 540 8000
Italia
Pfizer S.r.l. 
Tel: +39 06 33 18 21
Slovenská republika
Pfizer Luxembourg SARL, 
organizačná zložka 
Tel: +421 2 3355 5500
Suomi/Finland
Pfizer Oy 
Puh/Tel: +358 (0)9 430 040
Kύπρος
Pfizer Ελλάς Α.Ε. (Cyprus Branch)
Τηλ: +357 22 817690
Sverige 
Pfizer AB 
Tel: +46 (0)8 550 520 00 
United Kingdom (Northern Ireland)
Pfizer Limited
Tel: +44 (0) 1304 616161
Denna bipacksedel ändrades senast {MM/ÅÅÅÅ}.
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
30
