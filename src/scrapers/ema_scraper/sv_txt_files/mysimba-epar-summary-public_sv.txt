EMA/247802/2015
EMEA/H/C/003687
Sammanfattning av EPAR för allmänheten
Mysimba
Naltrexon / bupropion
Detta är en sammanfattning av det offentliga europeiska utredningsprotokollet (EPAR) för Mysimba. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Mysimba ska användas.
Praktisk information om hur Mysimba ska användas finns i bipacksedeln. Du kan också kontakta din 
läkare eller apotekspersonal.
Vad är Mysimba och vad används det för?
Mysimba är ett läkemedel som används tillsammans med kost och motion för att hjälpa till med 
viktkontrollen hos vuxna


som lider av fetma (har ett BMI – Body Mass Index – på minst 30),
som lider av övervikt (har ett BMI på mellan 27 och 30) och har viktrelaterade komplikationer 
såsom diabetes, onormalt höga fetthalter i blodet eller högt blodtryck.
BMI är ett mått som visar på förhållandet mellan kroppsvikten och längden.
Mysimba innehåller de aktiva substanserna naltrexon och bupropion, som är godkända var för sig i EU 
för andra ändamål.
Hur används Mysimba?
Mysimba finns som depottabletter innehållande 7,2 mg naltrexon och 78 mg bupropion och är 
receptbelagt. Depottablett innebär att naltrexon och bupropion långsamt frisätts från tabletten under 
några timmar.
Behandlingen med Mysimba inleds med en enda tablett varje morgon, och dosen höjs gradvis under 
fyra veckor till den rekommenderade dosen på två tabletter två gånger dagligen, helst tillsammans 
med mat. 
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union
© European Medicines Agency, 2015. Reproduction is authorised provided the source is acknowledged.
Patienternas svar på läkemedlet liksom tolerabilitet för läkemedlet ska kontrolleras regelbundet och 
behandlingen ska avbrytas hos de patienter som får vissa biverkningar såsom förhöjt blodtryck. 
Mysimba ska även avbrytas om patienterna inte har förlorat minst 5 procent av sin ursprungliga 
kroppsvikt efter fyra månaders behandling.
Mer information finns i bipacksedeln.
Hur verkar Mysimba?
Exakt hur Mysimba verkar är inte fullständigt klarlagt, men de två aktiva substanserna, naltrexon och 
bupropion, verkar på delar av hjärnan som styr födointaget och energibalansen, samt minskar effekten 
av den del av hjärnan som styr lusten förknippad med intag av mat. När de ges tillsammans minskar 
deras verkan aptiten och den mängd patienterna äter, samtidigt som deras energiförbrukning ökar, 
vilket gör att de kan hålla sig till en kalorireducerad kost och minska sin kroppsvikt.
Vilken nytta med Mysimba har visats i studierna?
Mysimbas effekt när det gäller att minska kroppsvikten har påvisats i fyra huvudstudier med omkring 
4 500 patienter med fetma eller övervikt, där Mysimba jämfördes med placebo (en overksam 
behandling). Patienterna i studierna fick läkemedlet som del av ett viktminskningsprogram med råd 
och stöd om kost och motion. Huvudmåtten på effekt var procentandelen minskad kroppsvikt under 28 
eller 56 veckors behandling, samt andelen patienter som uppnådde minst en 5-procentig 
viktminskning. Studierna undersökte även antalet patienter som uppnådde minst en mer stringent 
10-procentig viktminskning, och resultaten analyserades med olika metoder för att beakta antalet 
patienter som inte slutförde studien (cirka 50 procent under ett år).
I tre av studierna var den genomsnittliga viktminskningen hos patienterna som behandlades med 
Mysimba cirka 3,7 till 5,7 procent, jämfört med 1,3 till 1,9 procent med placebo. Andelen Mysimba-
behandlade patienter som uppnådde en 5-procentig viktminskning varierade från 28 till 42 procent 
jämfört med 12 till 14 procent med placebo. Omkring 13 till 22 procent av dem som tog Mysimba 
uppnådde en minst 10-procentig viktminskning, vilket uppnåddes av 5 till 6 procent av de 
placebobehandlade patienterna.
I den andra studien, som också hade en mer omfattande patientrådgivning, sågs en större total 
viktminskning under studietiden: 8,1 procent med Mysimba och 4,9 procent med placebo. Omkring 
46 procent och 30 procent av patienterna som fick Mysimba uppnådde en viktminskning på 5 
respektive 10 procent, jämfört med 34 respektive 17 procent med placebo.
Graden av förbättring med Mysimba jämfört med placebo var liknande när andra analysmetoder 
användes, även om nyttan var minst med de mest konservativa metoderna som antog att de patienter 
som inte slutförde studien inte skulle ha genomgått någon förbättring. Behandlingseffekten var mer 
uttalad hos patienter som slutförde 56 veckors behandling, eller som hade förlorat minst 5 procent av 
sin ursprungliga kroppsvikt efter fyra månader.
Vilka är riskerna med Mysimba?
De vanligaste biverkningarna som orsakas av Mysimba (kan uppträda hos fler än 1 av 10 personer) är 
illamående, kräkningar och förstoppning. Yrsel och torr mun var också vanligt förekommande 
(uppträder hos upp till 1 av 10 patienter). En fullständig förteckning över biverkningar som 
rapporterats för Mysimba finns i bipacksedeln.
Mysimba får inte ges till vissa patienter som löper särskilt hög risk för biverkningar, däribland patienter 
med allvarligt nedsatt njur- eller leverfunktion, patienter med okontrollerat högt blodtryck, patienter 
Mysimba
EMA/247802/2015
Sida 2/3
som någon gång haft krampanfall (epileptiska anfall), vissa psykologiska problem eller som har en 
hjärntumör eller har utsättningssymtom efter utsättande av alkohol eller vissa droger. En fullständig 
förteckning över restriktioner finns i bipacksedeln.
Varför godkänns Mysimba?
Kommittén för humanläkemedel (CHMP) fann att läkemedlets effekt när det gäller att främja 
viktminskning visserligen var begränsad, men att den var tillräcklig för att vara kliniskt signifikant, och 
att en obligatorisk omprövning av behandlingen efter fyra månader bör säkerställa att läkemedlet bara 
fortsätter att ges till dem hos vilka läkemedlet innebär en tillräcklig nytta. Vad gäller säkerheten hyste 
CHMP vissa farhågor över möjliga effekter på hjärtat och blodkärlen (kardiovaskulära resultat) och en 
lätt förhöjd risk för krampanfall (epileptiska anfall), men fann att de vanligaste biverkningarna i stort 
sett var hanterbara eftersom patienterna kunde sluta ta läkemedlet om biverkningarna blev för 
besvärliga. Interimsuppgifter från en fortlöpande studie om kardiovaskulära resultat granskades under 
bedömningen men CHMP rekommenderade dessutom fortlöpande övervakning av läkemedlets 
kardiovaskulära effekter. På grundval av de tillgängliga beläggen fann CHMP att nyttan med Mysimba 
är större än riskerna och rekommenderade att Mysimba skulle godkännas för försäljning i EU.
Vad görs för att garantera säker och effektiv användning av Mysimba?
En riskhanteringsplan har tagits fram för att se till att Mysimba används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Mysimba. Där anges också lämpliga försiktighetsåtgärder som vårdpersonal och patienter ska vidta.
Företaget som marknadsför Mysimba kommer även att framställa ett informationspaket för läkare som 
förskriver läkemedlet, däribland vägledning om hur man avbryter behandlingen hos patienter som inte 
svarar eller om det finns farhågor över biverkningar. Det kommer även att utföra en kompletterande 
studie för att bedöma läkemedlets effekt på hjärtat och blodkärlen.
I sammanfattningen av riskhanteringsplanen finns mer information.
Mer information om Mysimba
Den 26 mars 2015 beviljade Europeiska kommissionen ett godkännande för försäljning av Mysimba 
som gäller i hela EU.
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Mysimba finns i bipacksedeln (ingår också i EPAR). Du kan också kontakta din 
läkare eller apotekspersonal.
Denna sammanfattning uppdaterades senast 03-2015.
Mysimba
EMA/247802/2015
Sida 3/3
