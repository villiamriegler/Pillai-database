BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Quadramet 1,3 GBq/ml injektionsvätska, lösning. 
2. 
KVALITATIV OCH KVANTITATIV SAMMANSÄTTNING 
Varje ml lösning innehåller 1,3 GBq Samarium (153Sm) lexidronam pentanatrium vid referensdatum 
(motsvarar 20–80 µg/ml samarium per injektionsflaska) 
Den specifika aktiviteten hos samarium är cirka 16–65 MBq/µg samarium. 
Varje injektionsflaska innehåller 2-4 GBq vid referensdatum. 
Samarium-153 avger både betapartiklar med medelhög energi och en bildåtergivande gammafoton, 
och har en halveringstid på 46,3 timmar (1,93 dagar). Den primära strålningen från samarium-153 
framgår av tabell 1. 
TABELL 1: DATA FÖR PRIMÄR STRÅLNING FRÅN SAMARIUM-153 
Strålning 
Beta 
Beta 
Beta 
Gamma 
Energi (keV)* 
640 
710 
810 
103 
Mängd 
30 % 
50 % 
20 % 
29 % 
* 
För betastrålning anges maximal energi, medelvärdet för betapartiklarnas energi är 233 keV. 
Hjälpämne med känd effekt: natrium 8,1 mg/ml. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Injektionsvätska, lösning. 
Genomskinlig, färglös eller lätt bärnstensfärgad lösning med ett pH-värde mellan 7,0 och 8,5. 
4. 
KLINISKA UPPGIFTER 
4.1  Terapeutiska indikationer 
Quadramet är indicerat för smärtlindring vid skelettsmärta hos patienter med multipla smärtsamma 
osteoblastiska skelettmetastaser som tar up teknetium (99mTc)-märkta bisfosfonater vid 
skelettscintigrafi. 
Förekomsten av osteoblastiska metastaser som tar upp teknetium (99mTc)-märkta bisfosfonater måste 
bekräftas innan behandlingen påbörjas. 
2 
 
 
 
 
 
 
 
 
 
 
 
 
 
 
 
 
 
 
 
 
4.2  Dosering och administreringssätt 
Quadramet får endast administreras av läkare med erfarenhet av användning av radioaktiva läkemedel 
och efter fullständig onkologisk bedömning av patienten av läkare med adekvat utbildning. 
Dosering 
Rekommenderad dos av Quadramet är 37 MBq per kg kroppsvikt. 
Pediatrisk population 
Quadramet rekommenderas inte till barn under 18 års ålder beroende på brist på data avseende 
säkerhet och effekt. 
Administreringssätt 
Quadramet ska administreras långsamt intravenöst genom en etablerad venös infart under en minuts 
tid. Quadramet får ej spädas före användning. 
Patienter som svarar på behandling med Quadramet märker vanligtvis smärtlindring inom 1 vecka 
efter behandlingen. Smärtlindringen kan vara från 4 veckor upp till 4 månader. Patienter som upplever 
en smärtreduktion kan uppmuntras att minska sin användning av opioidanalgetika.  
Upprepad administration av Quadramet bör baseras på den enskilda patientens svar på tidigare 
behandling och på kliniska symptom. Man bör lämna ett intervall på minst 8 veckor, vilket dock ska 
anpassas så att benmärgen hinner återfå normal funktion.  
Säkerhetsdata avseende upprepad dosering är begränsade och baserade på användning av produkten 
inom ”compassionate use”-program. 
För instruktioner om beredning av läkemedlet före administrering, se avsnitt 12. 
4.3  Kontraindikationer 
• 
• 
• 
Överkänslighet mot den aktiva substansen (etylendiamintetrametylenfosfonsyra (EDTMP) eller 
liknande fosfonatföreningar) eller mot något hjälpämne som anges i avsnitt 6.1. 
till gravida (se avsnitt 4.6) 
till patienter som erhållit kemoterapi eller behandling med halvkroppsbestrålning under de 
närmast föregående 6 veckorna. 
Quadramet används endast som ett palliativt läkemedel och bör ej användas samtidigt med 
myelotoxisk kemoterapi eftersom detta kan förstärka den myelotoxiska effekten. 
Det får ej användas samtidigt med andra bisfosfonater om interferens påvisas på skelettscintigrafi med 
teknetium (99mTc)-märkt bisfosfonat. 
4.4  Varningar och försiktighet 
I frånvaro av kliniska data ska den injicerade aktiviteten anpassas efter njurfunktionen. 
Användning av Quadramet på patienter med tecken på nedsatt benmärgsreserv eller sjukdomsrelaterad 
nedsättning rekommenderas ej, om inte de potentiella fördelarna av behandlingen uppväger riskerna. 
På grund av potentiell benmärgshämning efter administrering bör blodvärdena kontrolleras varje 
vecka i minst 8 veckor, med början 2 veckor efter administrering av Quadramet, eller tills adekvat 
benmärgsfunktion har återställts. 
Patienten bör uppmuntras att dricka (eller genom intravenös administrering erhålla) minst 500 ml 
vätska före injektion och bör vidare uppmuntras att tömma blåsan så ofta som möjligt efter injektion så 
att den utsätts för så litet strålning som möjligt. 
3 
 
 
 
 
 
 
 
 
 
 
 
 
 
 
 
 
 
Eftersom clearance för Quadramet är snabb, behöver försiktighetsåtgärder relaterade till 
radioaktiviteten i urinen ej vidtas när det gått 6-12 timmar efter administreringen. 
Speciella försiktighetsåtgärder, såsom kateterisering av urinblåsan, bör vidtas under sex timmar efter 
administrering hos patienter med inkontinens för att minska risken för radioaktiv kontaminering av 
kläder, sänglinne och patientens omgivning. För övriga patienter bör urinsamling göras under minst 
sex (6) timmar. 
Blåskateter bör sättas på patienter med urinvägsobstruktion. 
Radioaktiva läkemedel får endast tas emot, användas och administreras av därtill behörig personal i 
för ändamålet avsedd klinisk miljö. Mottagande, förvaring, användning, transport och kassering 
omfattas av bestämmelser och/eller licenser utfärdade av lokal behörig myndighet. 
Radioaktiva läkemedel skall beredas av användaren på ett sätt som uppfyller både strålskyddskrav och 
farmaceutiska kvalitetskrav. Lämpliga aseptiska försiktighetsmått skall vidtas i enlighet med kraven på 
Good Manufacturing Practice för läkemedel. 
4.5 
Interaktioner med andra läkemedel och övriga interaktioner 
På grund av de potentiella additiva effekterna på benmärgen bör behandling ej ges samtidigt med 
kemoterapi eller extern strålbehandling. Quadramet kan ges efter båda dessa behandlingar när 
tillräcklig tid förflutit för att benmärgen ska återfå adekvat funktion. 
4.6  Fertilitet, graviditet och amning 
Graviditet 
Quadramet är kontraindicerat (se 4.3) under graviditet. Eventuell graviditet måste med säkerhet 
uteslutas. Kvinnor i fertil ålder skall använda effektiv preventivmetod under behandling och hela 
uppföljningsperioden. 
Amning 
Inga kliniska data finns beträffande utsöndring av Quadramet i modersmjölk. Om administrering av 
Quadramet bedöms nödvändig måste därför modersmjölksersättning ges i stället bör bröstmjölk och 
urmjölkad mjölk kasseras. 
4.7  Effekter på förmågan att framföra fordon och använda maskiner 
Inga studier har utförts. 
4.8  Biverkningar 
En minskning av antalet vita blodkroppar och antalet trombocyter samt anemi observerades hos 
patienter som erhöll Quadramet.  
I kliniska prövningar sjönk antalet vita blodkroppar och trombocyter till ett lägsta värde av cirka 40 % 
till 50 % av normalvärdet 3-5 veckor efter en dos och återgick vanligtvis till initialnivå inom 8 veckor 
efter behandlingstidens slut.  
Det  fåtal  patienter  som  drabbades  av  hematopoetisk  toxicitet  grad  3  eller  4  hade  antingen  nyligen 
genomgått  extern  strålbehandling  eller  kemoterapi,  eller  hade  en  snabbt  progredierande  sjukdom, 
sannolikt involverande benmärgen.  
Bland rapporterna om trombocytopeni efter lansering har det funnits enstaka rapporter om intrakraniell 
blödning, och fall där utgången varit dödlig. 
4 
 
 
 
 
 
 
 
 
 
 
 
 
 
 
 
 
 
Ett litet antal patienter rapporterade en övergående ökning av skelettsmärta kort tid efter injektion 
(flare-reaktion). Denna är vanligtvis lindrig och självreglerande och förekommer inom 72 timmar efter 
injektion. Sådana reaktioner svarar vanligtvis på analgetika. 
Biverkningar såsom illamående, kräkningar, diarré och svettningar har rapporterats. 
Överkänslighetsreaktioner, inklusive sällsynta fall av anafylaktisk reaktion, har rapporterats efter 
administrering av Quadramet. 
Några patienter upplevde ryggmärgs/rotkompressioner, disseminerad intravaskulär koagulation och 
cerebrovaskulära händelser. Förekomsten av dessa biverkningar kan vara förknippade med patientens 
sjukdomsutveckling. När spinalmetastaser föreligger på cervikotorakal nivå, kan en ökad risk för 
ryggmärgskompression ej uteslutas. 
Stråldosen vid terapeutisk användning kan resultera i högre incidens av cancer och mutationer. Det är 
alltid nödvändigt att säkerställa att strålningsriskerna är mindre än riskerna av själva sjukdomen. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.  
4.9  Överdosering 
Läkemedlet får endast administreras av därtill behörig personal i för ändamålet avsedd klinisk miljö. 
Risken för farmakologisk överdosering är därför minimal. 
De förväntade riskerna sammanhänger med oavsiktlig administrering av en alltför stor mängd 
radioaktivitet. Stråldosen till kroppen kan begränsas genom att man stimulerar diures och frekventa 
urintömningar. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: diverse radioaktiva läkemedel för smärtlindring 
ATC-kod: V10BX02 
Verkningsmekanism 
Quadramet har affinitet för skelettvävnad och koncentreras i intim förening med hydroxiapatit till 
områden med benomsättning. 
Farmakodynamisk effekt 
Studier på råttor har visat att Quadramet snabbt försvinner från blodet och lokaliseras till områden där 
benmatrix tillväxer, speciellt det osteoidskikt som undergår mineralisering.  
Klinisk effekt och säkerhet 
I kliniska prövningar med planar scintigrafi ackumuleras Quadramet i ett förhållande av cirka 5 mellan 
lesion och normal benvävnad och ett förhållande av cirka 6 mellan lesion och mjukdelar. Områden 
med metastaser kan således ackumulera betydligt större mängder Quadramet än omgivande normalt 
skelett. 
5 
 
 
 
 
 
 
 
 
 
 
 
 
 
 
 
 
5.2  Farmakokinetiska egenskaper 
Absorption 
Totalt upptag av Quadramet i skelettet i studier på 453 patienter med olika primära maligniteter var 
65,5 ± 15,5 % av den administrerade aktiviteten. Man fann en positiv korrelation mellan upptaget i 
skelettet och antalet metastaser, medan däremot upptaget i skelettet var omvänt proportionellt mot 
radioaktiviteten i plasma efter 30 minuter. 
Eliminering 
Hos patienter försvinner Quadramet snabbt från blodet. Trettio minuter efter injektion av medlet på 
22 patienter kvarstod endast 9,6 ± 2,8 % av den administrerade aktiviteten i plasma. Mellan 4 och 
24 timmar hade radioaktiviteten i plasma minskat från 1,3 ± 0,7 % till 0,05 ± 0,03 %.  
Utsöndring i urin inträffade mestadels under de första 4 timmarna (30,3 ± 13,5 %). Efter 12 timmar 
hade 35,3 ± 13,6 % av den administrerade aktiviteten utsöndrats i urinen. Lägre utsöndring i urinen 
inträffade hos patienter med utbredda skelettmetastaser oavsett administrerad mängd radioaktivt 
läkemedel. 
Metabolism 
Analys av urinprov visade att radioaktiviteten var bunden till det intakta komplexet. 
5.3  Prekliniska säkerhetsuppgifter 
Radiolysprodukterna av Sm-EDTMP visade en njurtoxicitet hos råttor och hundar med en ingen-
effekt-nivå på 2,5 mg/kg. 
Upprepad dosadministrering av samarium (153Sm)-EDTMP till hundar visade att det krävdes något 
längre tid innan nedsatt benmärgsfunktion och perifera hematologiska parametrar återhämtade sig 
jämfört med vad som var fallet efter administrering av en enstaka dos. 
Radioaktivt Sm-EDTMP har ej testats med avseende på mutagenicitet/karcinogenicitet, men på grund 
av den radioaktiva exponeringen vid terapeutiska doser föreligger en möjlig genotoxisk/karcinogen 
risk. 
Icke-radioaktivt Sm-EDTMP visade ingen mutagen potential i en serie tester in vivo och in vitro. 
Samma resultat observerades för Sm-EDTMP innehållande radiolyserade nedbrytningsprodukter. 
I en karcinogenicitetsstudie av EDTMP förekom det osteosarkom hos råttor vid höga doser. I frånvaro 
av genotoxiska egenskaper kan dessa effekter tillskrivas de kelatbildande egenskaperna hos EDTMP, 
vilka leder till störningar i benmetabolismen.  
Inga studier har utförts för bedömning av effekten av Quadramet på reproduktionen. 
6. 
FARMACEUTISKA UPPGIFTER 
6.1  Förteckning över hjälpämnen 
Totalt EDTMP (som EDTMP.H2O) 
Kalcium-EDTMP natriumsalt (som Ca) 
Totalt natrium (som Na) 
Vatten för injektionsvätskor 
6 
 
 
 
 
 
 
 
 
 
 
 
 
 
 
 
 
 
6.2 
Inkompatibiliteter 
Då blandbarhetsstudier saknas får detta läkemedel inte blandas med andra läkemedel. 
6.3  Hållbarhet 
1 dygn efter den referenstidpunkt för aktiviteten som finns angiven i produktmärkningen. 
Ska användas inom 6 timmar efter upptining. Får ej omfrysas efter upptining. 
6.4  Särskilda förvaringsanvisningar 
Quadramet levereras fryst i torris. 
Förvaras i frys vid -10(cid:176) C till -20(cid:176) C i originalförpackningen. 
Förvaras i enlighet med nationella bestämmelser för radioaktivt material. 
6.5  Förpackningstyp och innehåll 
15 ml injektionsflaska (European Pharmacopoeia, färglös av typ I-glas) försluten med teflonbelagd 
propp av klorbutyl/naturgummi och aluminiumförsegling av flip-off-typ. 
Varje injektionsflaska innehåller 1,5 ml (2 GBq vid kalibrering) till 3,1 ml (4 GBq vid kalibrering) 
injektionsvätska, lösning. 
6.6  Särskilda anvisningar för destruktion och övrig hantering 
Administrering av radioaktiva läkemedel skapar risker för andra människor i form av extern strålning 
eller radioaktiv förorening från urinspill, kräkningar etc. Förebyggande strålskyddsåtgärder i 
överensstämmelse med nationella bestämmelser måste därför vidtas. 
Ej använt läkemedel och avfall ska kasseras enligt gällande anvisningar. 
(Se avsnitt 12 för utförliga anvisningar för beredning av läkemedlet.) 
7. 
INNEHAVARE AV GODKÄNNANDE FÖR FÖRSÄLJNING 
CIS bio international 
Boîte Postale 32 
F-91192 GIF-SUR-YVETTE Cedex 
FRANKRIKE 
8. 
NUMMER PÅ GODKÄNNANDE FÖR FÖRSÄLJNING 
EU/1/97/057/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 05 februari 1998 
Datum för den senaste förnyelsen: 12 december 2007 
10.  DATUM FÖR ÖVERSYN AV PRODUKTRESUMÉN 
7 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
11.  ABSORBERAD DOS OCH EFFEKTIV DOS 
Den uppskattade absorberade strålningsdosen för en genomsnittlig vuxen patient vid intravenös 
injektion av Quadramet visas i tabell 2. Dosimetriuppskattningarna baserades på kliniska 
biodistributionsstudier där man använde metoder för beräkning av stråldoser som utvecklats av 
Medical Internal Radiation Dose (MIRD) Committee inom Society of Nuclear Medicine. 
Eftersom Quadramet utsöndras i urinen, baserades strålningsexponeringen på ett urintömningsintervall 
av 4,8 timmar. Uppskattningarna av stråldosen för ben och märg förutsätter att radioaktiviteten avsätts 
på benytan i enlighet med autoradiogram av benprover tagna från patienter som fått Quadramet. 
Stråldos till specifika organ som eventuellt ej är målorgan för behandlingen kan påverkas signifikant 
av patofysiologiska förändringar inducerade av sjukdomsförloppet. Detta bör beaktas då följande 
information används:  
TABELL 2 : ABSORBERADE STRÅLDOSER 
Organ 
Binjure 
Bröstkorg 
Colon ascendens 
Colon descendens 
Gallblåsa 
Hjärna 
Hjärtmuskelvägg 
Hud 
Lever 
Lungor 
Magsäck 
Mjälte 
Muskel 
Njurar 
Ovarier 
Pankreas 
Röd benmärg 
Skelettyta 
Testis 
Thymus 
Tunntarm 
Tyreoidea 
Urinblåsvägg 
Uterus 
Effektiv dos (mSv/MBq) 
Absorberad dos per injicerad aktivitet (mGy/MBq) 
0,009 
0,003 
0,005 
0,010 
0,004 
0,011 
0,005 
0,004 
0,005 
0,008 
0,004 
0,004 
0,007 
0,018 
0,008 
0,005 
1,54 
6,76 
0,005 
0,004 
0,006 
0,007 
0,973 
0,011 
0,307 
För detta läkemedel är den effektiva dosen 796 mSv efter en injicerad aktivitet av 2 590 MBq. 
För en administrerad aktivitet av 2 590 MBq är den typiska stråldosen till målorganet, 
skelettmetastaser, 86,5 Gy och de typiska stråldoserna till kritiska organ: normal skelettyta 17,5 Gy, 
röd benmärg 4,0 Gy, urinblåsvägg 2,5 Gy, njurar 0,047 Gy och ovarier 0,021 Gy. 
8 
 
 
 
 
 
 
12. 
INSTRUKTION FÖR BEREDNING AV RADIOFARMAKA 
Låt produkten tina i rumstemperatur före administrering. 
Injektionslösningen skall granskas före användning. Den ska vara genomskinlig och utan partiklar. 
Man måste vara noga med att skydda ögonen när man granskar vätskan med avseende på 
genomskinlighet. 
Aktiviteten bör mätas med doskalibrator omedelbart före administrering. Verifiering av administrerad 
dos och identifiering av patienten krävs före administrering av Quadramet. 
Av strålningssäkerhetsskäl bör patienten behandlas i lämpliga lokaler för terapeutisk användning av 
ickeförseglade radioaktiva källor. Patienten kan lämna lokalen då exponeringsvärdet överensstämmer 
med det i gällande bestämmelser angivna gränsvärdet. 
Ej använt läkemedel och avfall ska kasseras enligt gällande anvisningar. 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/ 
9 
 
 
 
 
 
 
 
 
BILAGA II 
A. 
INNEHAVARE SOM ANSVARAR FÖR FRISLÄPPANDE AV TILLVERKNINGSSATS 
B.  VILLKOR ELLER BEGRÄNSNINGAR FÖR GODKÄNNANDE FÖR 
FÖRSKRIVNING OCH ANVÄNDNING 
C.  ÖVRIGA VILLKOR OCH RAV FÖR GODKÄNNANDET FÖR FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
10 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
INNEHAVARE SOM ANSVARAR FÖR FRISLÄPPANDE AV TILLVERKNINGSSATS 
Namn och adress till tillverkare som ansvarar för frisläppande av tillverkningssats 
CIS bio international 
Boîte Postale 32 
F-91192 Gif-sur-Yvette cedex 
Frankrike 
B.  VILLKOR ELLER BEGRÄNSNINGAR FÖR FÖRSKRIVNING OCH ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
Farmakovigilanssystem 
Innehavaren av godkännandet för försäljning måste se till att farmakovigilanssystemet i modul 1.8.1 i 
godkännandet för försäljning finns och fungerar innan och under tiden läkemedlet finns på marknaden. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
Ej relevant. 
11 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
METALLÅDA/BLYCYLINDER 
1. 
LÄKEMEDLETS NAMN 
Quadramet 1,3 GBq/ml injektionsvätska, lösning 
Samarium (153Sm) lexidronam pentanatrium 
2. 
DEKLARATION AV AKTIV(A) SUBSTANS(ER) 
Samarium (153Sm) lexidronam pentanatrium: 
(Motsvarande 20 till 80 µg/ml samarium) 
1,3 GBq/ml vid referensdatum. 
3. 
FÖRTECKNING ÖVER HJÄLPÄMNEN 
Totalt EDTMP (som EDTMP.H2O) 
Kalcium-EDTMP natriumsalt (som Ca) 
Totalt natrium (som Na) 
Vatten för injektionsvätskor  
4. 
LÄKEMEDELSFORM OCH FÖRPACKNINGSSTORLEK 
Injektionsvätska, lösning i en endos injektionsflaska. 
ml 
GBq/injektionsflaska, 
(kl. 12 h CET) 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
För intravenös användning 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
8. 
UTGÅNGSDATUM 
Utg.dat. : DD/MM/ÅÅÅÅ 
(kl. 12 CET) 
9. 
SÄRSKILDA FÖRVARINGSANVISNINGAR 
Förvaras i frys vid –10(cid:176) C till -20(cid:176) C i originalförpackningen 
Ska användas inom 6 timmar efter upptining 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
Ej använt läkemedel och avfall ska kasseras enligt gällande anvisningar. 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
CIS bio international 
Boîte Postale 32 
91192 GIF-SUR-YVETTE Cedex 
FRANKRIKE 
12.  NUMMER PÅ GODKÄNNANDE FÖR FÖRSÄLJNING 
EU/1/97/057/001 
13.  TILLVERKNINGSSATSNUMMER 
Batch 
14.  ALLMÄN KLASSIFICERING FÖR FÖRSKRIVNING 
Receptbelagt läkemedel. 
15.  BRUKSANVISNING 
16.     INFORMATION I PUNKTSKRIFT 
<Braille krävs ej> 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
INJEKTIONSFLASKA AV GLAS 
1. 
LÄKEMEDLETS NAMN OCH ADMINISTRERINGSVÄG 
Quadramet 1,3 GBq/ml injektionsvätska, lösning 
Samarium (153Sm) lexidronam pentanatrium 
För intravenös användning 
2. 
ADMINISTRERINGSSÄTT 
3. 
UTGÅNGSDATUM 
Utg.dat.: DD/MM/ÅÅÅÅ 
(kl. 12 CET) 
4. 
TILLVERKNINGSSATSNUMMER 
Batch:    
5.  MÄNGD UTTRYCKT I VIKT, VOLYM ELLER PER ENHET 
ml 
GBq/injektionsflaska, 
(kl. 12 h CET) 
6. 
ÖVRIGT 
Tillverkare: CIS bio international. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Quadramet 1,3 GBq/ml injektionsvätska, lösning 
Samarium (153Sm) lexidronam pentanatrium. 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till din läkare eller apotekspersonal. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
Vad Quadramet är och vad det används för 
1. 
Vad du behöver veta innan du använder Quadramet 
2. 
Hur du använder Quadramet 
3. 
Eventuella biverkningar 
4. 
Hur Quadramet ska förvaras 
5. 
Förpackningens innehåll och övriga upplysningar 
6. 
1. 
Vad Quadramet är och vad det används för 
Quadramet är en läkemedelsprodukt som endast är avsedd för terapeutisk användning. 
Detta radioaktiva läkemedel används för att behandla den skelettsmärta som din sjukdom orsakar. 
Quadramet söker sig gärna till skelettvävnad. När det har injicerats koncentreras det till metastaserna i 
skelettet. Eftersom Quadramet innehåller små mängder av ett radioaktivt grundämne, samarium 153, 
levereras strålningen lokalt till metastaserna, och man kan därför uppnå en lindring av skelettsmärtan. 
2. 
Innan du använder Quadramet  
Ta inte Quadramet: 
• 
• 
• 
om du är allergisk mot etylendiamintetrametylenfosfonsyra (EDTMP) eller liknande 
fosfonatföreningar eller något annat innehållsämne i detta läkemedel (anges i avsnitt 6). 
om du är gravid. 
om du har fått kemoterapi eller halvkroppsbestrålning under de senaste sex veckorna. 
Varningar och försiktighet 
Tala med läkare innan du använder Quadramet. 
Din läkare kommer att ta blodprov en gång i veckan i minst 8 veckor för att kontrollera antalet 
blodplättar samt vita och röda blodkroppar, vilka kan sjunka en aning till följd av behandlingen. 
Under 6 timmar efter injektionen med Quadramet kommer läkaren att uppmana dig att dricka och 
kissa så ofta som möjligt. Han bestämmer också när du får lämna radioterapiavdelningen. 
Vid urininkontinens eller förträngning i urinvägarna får du en urinkateter i cirka 6 timmar. Hos övriga 
patienter tar man tillvara urinen i minst 6 timmar. 
Om du har nedsatt njurfunktion kommer mängden läkemedel att anpassas för detta. 
Barn och ungdomar 
Quadramet rekommenderas inte för barn under 18 års ålder. 
18 
 
 
 
 
 
 
 
 
 
 
 
 
 
 
 
 
 
 
Andra läkemedel och Quadramet 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du använder detta läkemedel. 
Quadramet får ej ges till gravida kvinnor. 
Om det anses nödvändigt att ge Quadramet till en kvinna som ammar måste amningen upphöra. 
3. 
Hur du använder Quadramet 
Din läkare kommer att vilja göra en speciell scanning-undersökning innan du får Quadramet för att 
fastställa om det är sannolikt att du kan ha nytta av läkemedlet. 
Dosering: 
En engångsdos på 37 megaBecquerel (Becquerel är den enhet som radioaktivitet mäts i) Quadramet 
per kilogram kroppsvikt kommer att injiceras. 
Om du har intrycket att effekten av Quadramet är för stark eller för svag ska du tala om det för din 
läkare eller farmaceut. 
Administreringssätt och administreringsväg: 
Quadramet administreras genom långsam injektion i ett blodkärl. 
Administreringsfrekvens: 
Detta läkemedel är inte avsett för regelbunden eller kontinuerlig injektion. Däremot kan ytterligare en 
injektion ges efter 8 veckor, beroende på hur din sjukdom utvecklas. 
Behandlingstidens längd: 
Du får tillstånd att lämna radioterapiavdelningen efter en dosimetrisk kontroll (normalt inom 6 timmar 
efter en Quadramet-injektion). 
Om du använt för stor mängd av Quadramet 
Eftersom Quadramet levereras i flaskor för engångsbruk är en oavsiktlig överdosering osannolik. 
Stråldosen till kroppen kan begränsas genom att man ökar vätskeintaget och kissar ofta. 
Om du har ytterligare frågor om detta läkemedel kontakta läkare eller apotekspersonal. 
19 
 
 
 
 
 
 
 
 
 
 
 
 
 
 
 
 
 
 
 
 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Biverkningarna av Quadramet har samband med en sänkning av antalet röda och vita blodkroppar och 
blodplättar. I vissa fall har blödningar rapporterats, som ibland har varit allvarliga.  
Detta är orsaken till att dina blodvärden kommer att kontrolleras noga i några veckor efter Quadramet-
injektionen. 
I enstaka fall kan du känna av en ökad skelettsmärta ett par dagar efter Quadramet-injektionen. Det är 
inget att bli oroad av; skulle det inträffa får du lite mer smärtstillande medel. Smärtan är måttlig och 
kortvarig och går över på några timmar. 
Biverkningar som illamående, kräkningar, diarré och svettningar har rapporterats. 
Överkänslighetsreaktioner, inklusive sällsynta fall av anafylaktisk reaktion, har rapporterats efter 
administrering av Quadramet. 
I sällsynta fall har följande biverkningar observerats: neuralgi (attackvisa nervsmärtor), 
koagulationsrubbningar, cerebrovaskulära händelser (stroke). Dessa bedömdes ha samband med 
sjukdomsförloppet. 
Om du får ont i ryggen eller förändrad känsel måste du tala med din läkare så fort som möjligt. 
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Quadramet ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten.  
Utgångsdatum för Quadramet är 1 dygn efter den referenstidpunkt för aktiviteten som finns angiven på 
etiketten. 
Förvaras vid –10°C till –20°C i frys i originalförpackningen. 
Quadramet ska användas inom 6 timmar efter upptining. Får ej omfrysas efter upptining. 
I produktmärkningen finns anvisningar för hur produkten bör förvaras och utgångsdatum för 
läkemedelsbatchen. Sjukhuspersonalen kontrollerar att läkemedlet förvaras på rätt sätt och att du inte 
får det efter angivet utgångsdatum. 
Förvaras i enlighet med nationella bestämmelser för radioaktivt material. 
20 
 
 
 
 
 
 
 
 
 
 
 
 
 
 
 
 
 
 
 
6. 
Förpackningens innehåll och övriga upplysningar 
Innehållsdeklaration 
Den aktiva substansen är samarium (153Sm) lexidronam pentanatrium. 
Varje ml lösning innehåller 1,3 GBq Samarium (153Sm) lexidronam pentanatrium vid referensdatum 
(motsvarar 20–80 µg/ml samarium per injektionsflaska). 
Övriga innehållsämnen är totalt EDTMP (som EDTMP.H2O), kalcium-EDTMP natriumsalt (som Ca), 
totalt natrium (som Na), vatten för injektionsvätskor. 
Läkemedlets utseende och förpackningsstorlekar 
Quadramet är en injektionsvätska, lösning. 
Läkemedlet  är  en  genomskinlig  eller  lätt  bärnstensfärgad  lösning  som  är  förpackad  i  en  15  ml 
injektionsflaska (European Pharmacopoeia, färglös av typ I-glas) försluten med teflonbelagd propp av 
klorbutyl/naturgummi och aluminiumförsegling av flip-off-typ. 
Varje injektionsflaska innehåller 1,5 ml (2 GBq vid referensdatum) till 3,1 ml (4 GBq vid 
referensdatum) injektionsvätska, lösning. 
Innehavare av godkännande för försäljning och tillverkare 
CIS bio international 
Boîte Postale 32 
F-91192 Gif-sur-Yvette cedex 
FRANKRIKE 
Denna bipacksedel ändrades senast {MM/ÅÅÅÅ}. 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/. 
Följande uppgifter är endast avsedda för hälso- och sjukvårdspersonal: 
Den fullständiga produktresumén för Quadramet finns som ett separat dokument i 
produktförpackningen, med målsättningen att ge hälso- och sjukvårdspersonal ytterligare vetenskaplig 
och praktisk information om administrering och användning av detta radioaktiva läkemedel. 
Se produktresumén (produktresumén ska finnas i asken). 
21 
 
 
 
 
 
 
 
 
 
 
 
 
 
 
 
