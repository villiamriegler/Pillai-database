EMA/449920/2021 
EMEA/H/C/005348 
Lenalidomide Krka (lenalidomid) 
Sammanfattning av Lenalidomide Krka och varför det är godkänt inom EU 
Vad är Lenalidomide Krka och vad används det för? 
Lenalidomide Krka är ett läkemedel som används för att behandla vissa typer av cancer och allvarliga 
sjukdomar som påverkar blodkropparna och benmärgen, nämligen multipelt myelom, 
myelodysplastiska syndrom samt mantelcellslymfom och follikulärt lymfom. 
Vid multipelt myelom, en cancer som påverkar plasmacellerna (en typ av vita blodkroppar), ges 
Lenalidomide Krka till följande patientgrupper: 
•  Vuxna med tidigare obehandlat (nydiagnostiserat) multipelt myelom som genomgått autolog 
stamcellstransplantation (ett förfarande där patientens benmärg rensas från celler och ersätts av 
patientens egna stamceller för att bilda ny benmärg). 
•  Vuxna med tidigare obehandlat multipelt myelom som inte kan genomgå stamcellstransplantation. 
Läkemedlet ges som kombinationsbehandling med dexametason, eller med bortezomib och 
dexametason, eller med melfalan och prednison. 
•  Vuxna vars sjukdom har behandlats minst en gång. Lenalidomide Krka ges i kombination med 
dexametason. 
Vid myelodysplastiska syndrom, en grupp benmärgssjukdomar som orsakar anemi (lågt antal röda 
blodkroppar), ges Lenalidomide Krka till patienter som behöver blodtransfusioner för att hantera 
anemin. Det ges till patienter med en genetisk förändring (som kallas 5q-deletion) när andra 
behandlingar inte är lämpliga. 
Vid mantelcellslymfom och follikulärt lymfom, blodcancertyper som drabbar en typ av vita 
blodkroppar som kallas B-lymfocyter, ges Lenalidomide Krka till vuxna vars sjukdom har kommit 
tillbaka efter behandling, eller som inte svarar på behandling. Vid follikulärt lymfom ges det i 
kombination med rituximab. 
Lenalidomide Krka innehåller den aktiva substansen lenalidomid och är ett generiskt läkemedel, vilket 
innebär att Lenalidomide Krka innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Revlimid. Mer information om 
generiska läkemedel finns i dokumentet med frågor och svar här. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Hur används Lenalidomide Krka? 
Lenalidomide Krka är receptbelagt och behandlingen ska övervakas av läkare som har erfarenhet av 
att använda cancerläkemedel. 
Lenalidomide Krka finns som kapslar i olika styrkor och tas genom munnen. Behandlingen ges i cykler 
där Lenalidomide Krka tas en gång per dag på vissa dagar i cyklerna. Behandlingscyklerna fortsätter 
tills sjukdomen inte längre kontrolleras eller tills biverkningarna blir oacceptabla. Dosen beror på vilken 
sjukdom läkemedlet ges mot, patientens allmänhälsa och resultaten från blodprov. Dosen kan behöva 
sänkas eller behandlingen avbrytas om vissa biverkningar uppträder. 
För mer information om hur du använder Lenalidomide Krka, läs bipacksedeln eller tala med läkare 
eller apotekspersonal. 
Hur verkar Lenalidomide Krka? 
Den aktiva substansen i Lenalidomide Krka, lenalidomid, är ett immunmodulerande medel. Det innebär 
att läkemedlet påverkar aktiviteten i immunsystemet (kroppens naturliga försvar). Lenalidomid verkar 
på flera sätt: det blockerar utvecklingen av onormala celler, förhindrar tillväxten av blodkärl i tumörer 
och stimulerar särskilda celler i immunsystemet till att angripa de onormala cellerna. 
Hur har Lenalidomide Krkas effekt undersökts? 
Fördelarna och riskerna med den aktiva substansen vid godkända användningar har redan studerats 
för referensläkemedlet, Revlimid, och behöver inte studeras igen för Lenalidomide Krka. 
Liksom för alla läkemedel har företaget lagt fram kvalitetsdata för Lenalidomide Krka. Företaget 
genomförde också studier som visar att det är ”bioekvivalent” med referensläkemedlet. Två läkemedel 
är bioekvivalenta när de bildar samma halter av den aktiva substansen i kroppen och förväntas 
därmed ha samma effekt. 
Vilka är fördelarna och riskerna med Lenalidomide Krka? 
Eftersom Lenalidomide Krka är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Lenalidomide Krka godkänt i EU? 
Europeiska läkemedelsmyndigheten (EMA) fann att det styrkts att Lenalidomide Krka i enlighet med 
EU:s krav har likvärdig kvalitet och är bioekvivalent med Revlimid. EMA fann därför att fördelarna med 
Lenalidomide Krka är större än de konstaterade riskerna, liksom för Revlimid, och att Lenalidomide 
Krka kan godkännas för försäljning i EU. 
Vad görs för att garantera säker och effektiv användning av Lenalidomide 
Krka? 
Företaget som marknadsför Lenalidomide Krka kommer att ta fram utbildningsmaterial till hälso- och 
sjukvårdspersonal samt patientbroschyrer, där det förklaras att läkemedlet kan vara skadligt för foster 
och närmare anges vilka åtgärder som är nödvändiga för att läkemedlet ska vara säkert att använda. 
Det kommer också att lämna ut kort till patienter om de säkerhetsåtgärder som ska vidtas. 
Företaget har också inrättat ett graviditetspreventionsprogram och kommer att samla in information 
om läkemedlets användning utanför de godkända indikationerna. Kartongerna som innehåller kapslar 
Lenalidomide Krka (lenalidomid)  
EMA/449920/2021  
Sida 2/3 
 
 
 
med Lenalidomide Krka kommer dessutom att förses med varningen om att lenalidomid kan vara 
skadligt för foster. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lenalidomide Krka har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Lenalidomide Krka kontinuerligt. 
Biverkningar som har rapporterats för Lenalidomide Krka utvärderas noggrant och nödvändiga 
åtgärder vidtas för att skydda patienterna. 
Mer information om Lenalidomide Krka 
Lenalidomide Krka d.d. Den 11 februari 2021 beviljades Novo mesto ett godkännande för försäljning 
som gäller i hela EU. 
Den 4 augusti 2021 ändrades läkemedlets namn till Lenalidomide Krka. 
Mer information om Lenalidomide Krka finns på EMA:s webbplats: 
ema.europa.eu/medicines/human/EPAR/lenalidomide-krka. Information om referensläkemedlet finns 
också på EMA:s webbplats. 
Denna sammanfattning uppdaterades senast 08-2021. 
Lenalidomide Krka (lenalidomid)  
EMA/449920/2021  
Sida 3/3 
 
 
 
