EMA/103317/2021  
EMEA/H/C/005377 
Ontozry (cenobamat) 
Sammanfattning av Ontozry och varför det är godkänt inom EU 
Vad är Ontozry och vad används det för? 
Ontozry är ett epilepsiläkemedel för behandling av epilepsianfall i en specifik del av hjärnan (fokala 
anfall), inklusive sådana som slutligen sprider sig till hela hjärnan (sekundär generalisering). 
Ontozry används som tillägg till andra epilepsiläkemedel för vuxna med anfall som inte är under 
kontroll trots att minst två andra behandlingar har prövats. 
Det innehåller den aktiva substansen cenobamat. 
Hur används Ontozry? 
Ontozry finns som tabletter som tas en gång om dagen. Patienten börjar med en daglig dos på 
12,5 mg och dosen ska ökas under flera veckor upp till en måldos på 200 mg. Om patientens anfall 
fortfarande inte är under kontroll kan dosen ökas till upp till 400 mg. 
Läkemedlet är receptbelagt. För mer information om hur du använder Ontozry, läs bipacksedeln eller 
tala med läkare eller apotekspersonal. 
Hur verkar Ontozry? 
Epilepsi orsakas av onormal elektrisk aktivitet i hjärnan. Det är oklart exakt hur Ontozry verkar, men 
det påverkar aktiviteten i kanaler som gör att elektriska impulser kan överföras mellan nervcellerna. 
Detta kan förhindra onormal elektrisk aktivitet i hjärnan, vilket minskar risken för ett epileptiskt anfall. 
Vilka fördelar med Ontozry har visats i studierna? 
I en huvudstudie på 437 patienter var Ontozry effektivare än placebo (overksam behandling) när det 
gällde att minska antalet anfall hos patienter med okontrollerade partiella anfall trots tidigare 
behandling. Hos omkring 40 procent av patienterna som fick en dos på 100 mg Ontozry om dagen 
under tre månaders behandling och hos 64 procent av dem som fick 400 mg om dagen minskade 
anfallsfrekvensen med minst 50 procent. Detta kan jämföras med 26 procent av de patienter som fick 
placebo. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
 
Vilka är riskerna med Ontozry? 
De vanligaste biverkningarna som orsakas av Ontozry (kan förekomma hos fler än 1 av 10 användare) 
är sömnighet, huvudvärk och problem med att hålla balansen. 
Ontozry ska inte ges till patienter med medfött kort QT-syndrom, ett sällsynt genetiskt tillstånd som 
kan leda till oregelbunden hjärtrytm. En fullständig förteckning över restriktioner och biverkningar 
finns i bipacksedeln. 
Varför är Ontozry godkänt i EU? 
En huvudstudie visade att Ontozry kan minska anfallsfrekvensen hos många patienter. De vanligaste 
biverkningarna är sådana som påverkar nervsystemet, till exempel sömnighet, trötthet och yrsel. 
Europeiska läkemedelsmyndigheten (EMA) fann att fördelarna med Ontozry är större än riskerna och 
att Ontozry kan godkännas för försäljning i EU. 
Vad görs för att garantera säker och effektiv användning av Ontozry? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ontozry har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Ontozry kontinuerligt. 
Biverkningar som har rapporterats för Ontozry utvärderas noggrant och nödvändiga åtgärder vidtas för 
att skydda patienterna. 
Mer information om Ontozry 
Mer information om Ontozry finns på EMA:s webbplats: 
ema.europa.eu/medicines/human/EPAR/ontorzy  
Ontozry (cenobamat)  
EMA/103317/2021 
Sida 2/2 
 
 
 
 
