EMA/753310/2016 
EMEA/H/C/004075 
Sammanfattning av EPAR för allmänheten 
Afstyla 
lonoktokog alfa 
Detta är en sammanfattning av det offentliga europeiska utredningsprotokollet (EPAR) för Afstyla. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Afstyla ska användas. 
Praktisk information om hur Afstyla ska användas finns i bipacksedeln. Du kan också kontakta din 
läkare eller apotekspersonal. 
Vad är Afstyla och vad används det för? 
Afstyla är ett läkemedel som används för att behandla och förebygga blödning hos patienter med 
hemofili A (en ärftlig blödningsrubbning som orsakas av brist på ett koaguleringsprotein som kallas 
faktor VIII). Det innehåller den aktiva substansen lonoktokog alfa. 
Hur används Afstyla? 
Afstyla finns som pulver och vätska som används för att göra en injektionsvätska, lösning. Injektionen 
ges i en ven under flera minuter. Dosen och frekvensen för injektionerna beror på om Afstyla används 
för att behandla eller förebygga blödning, hur allvarlig patientens faktor VIII-brist är, blödningens 
omfattning och var den uppstår samt patientens tillstånd och kroppsvikt. 
Afstyla är receptbelagt och behandling ska ges under överinseende av en läkare med erfarenhet av att 
behandla hemofili. Mer information finns i bipacksedeln. 
Hur verkar Afstyla? 
Patienter med hemofili A saknar faktor VIII, ett protein som behövs för normal koagulering av blodet, 
och därför blöder de lätt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Den aktiva substansen i Afstyla, lonoktokog alfa, är en kortare version av human faktor VIII som 
verkar i kroppen på samma sätt som human faktor VIII. Den ersätter faktor VIII som saknas, och 
hjälper därmed blodet att koagulera och ger en tillfällig kontroll av blödningen. 
Vilken nytta med Afstyla har visats i studierna? 
Afstyla har visat sig vara effektivt när det gäller att förebygga och behandla blödningsepisoder i två 
huvudstudier på patienter med svår hemofili A som tidigare hade behandlats med andra faktor VIII-
produkter. 
I den första studien ingick 173 patienter i åldern 12 år och äldre. Totalt 848 blödningsepisoder 
registrerades under studien, av vilka 94 procent upphörde efter en eller två injektioner av Afstyla. 
Afstyla bedömdes som ”utmärkt” eller ”bra” vid behandling av 92 procent av blödningsepisoderna. Vid 
de 16 kirurgiska ingreppen som utfördes under studien bedömdes Afstyla som ”utmärkt” eller ”bra” när 
det gällde att förebygga blödningsepisoder när det användes två till tre gånger per vecka. Bland 
patienterna som fick Afstyla för att förebygga blödning registrerades i medeltal 1,14 blödningsepisoder 
per år för varje patient, vilket var lägre än de 19,64 episoderna per år för patienter som inte fick 
Afstyla i förebyggande syfte. 
I den andra studien ingick 83 patienter under 12 års ålder. Afstyla bedömdes som ”utmärkt” eller ”bra” 
vid behandling av 96 procent av de 347 blödningsepisoder som registrerats under studien; 96 procent 
av blödningsepisoderna upphörde efter en eller två injektioner av Afstyla. Bland patienterna som fick 
Afstyla för att förebygga blödning var det genomsnittliga antalet blödningsepisoder per år 2,30 för 
patienter som fick Afstyla tre gånger per vecka, och 4,37 för de som fick Afstyla två gånger per vecka. 
Vilka är riskerna med Afstyla? 
Överkänslighetsreaktioner (allergi) är vanliga med Afstyla och kan drabba upp till 1 av 10 personer. De 
kan innefatta: angioödem (svullnad av vävnader under huden), sveda och smärta vid injektionsstället, 
frossa, blodvallningar, kliande utslag över hela kroppen, huvudvärk, nässelfeber, hypotoni (lågt 
blodtryck), letargi, illamående, rastlöshet, takykardi (snabba hjärtslag), tryck över bröstet, stickningar, 
kräkningar och väsande andning. I vissa fall kan dessa reaktioner bli allvarliga. 
Det finns även en risk med faktor VIII-läkemedel att vissa patienter utvecklar inhibitorer (antikroppar) 
mot faktor VIII, vilket gör att läkemedlet slutar verka och leder till en förlust av blödningskontroll. 
Afstyla får inte användas av patienter med känd allergi mot hamsterproteiner. 
En fullständig förteckning över biverkningar och restriktioner finns i bipacksedeln. 
Varför godkänns Afstyla? 
Afstyla har visat sig vara effektivt både när det gäller att förebygga och behandla blödningsepisoder. 
När det gäller säkerhet är de rapporterade biverkningarna i linje med de som förväntas för en faktor 
VIII-produkt, även om överkänslighetsreaktioner uppstod oftare med Afstyla. Ytterligare säkerhetsdata 
ska tillhandahållas av pågående studier. 
Kommittén för humanläkemedel (CHMP) fann att nyttan med Afstyla är större än riskerna och 
rekommenderade att Afstyla skulle godkännas för försäljning i EU. 
Vad görs för att garantera säker och effektiv användning av Afstyla? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Afstyla har tagits med i produktresumén och bipacksedeln. 
Afstyla  
EMA/753310/2016 
Page 2/3 
 
 
 
Övrig information om Afstyla 
EPAR för Afstyla finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Afstyla finns i 
bipacksedeln (ingår också i EPAR). Du kan också kontakta din läkare eller apotekspersonal. 
Afstyla  
EMA/753310/2016 
Page 3/3 
 
 
 
