EMA/373911/2020 
EMEA/H/C/002362 
Capecitabine Teva (kapecitabin) 
Sammanfattning av Capecitabine Teva och varför det är godkänt inom EU 
Vad är Capecitabine Teva och vad används det för? 
Capecitabine Teva är ett cancerläkemedel som används för att behandla följande: 
•  Tjocktarmscancer. Capecitabine Teva ges med eller utan andra cancerläkemedel till patienter som 
har opererats för tjocktarmscancer i stadium III (Dukes stadium C). 
•  Metastaserande kolorektalcancer (tjocktarms- eller ändtarmscancer som har spridit sig till andra 
delar av kroppen). Capecitabine Teva ges med eller utan andra cancerläkemedel. 
•  Avancerad magsäckscancer. Capecitabine Teva ges tillsammans med andra cancerläkemedel, 
däribland ett läkemedel som innehåller platina som till exempel cisplatin. 
• 
Lokalt avancerad eller metastaserande bröstcancer (bröstcancer som har börjat sprida sig till 
andra delar av kroppen). Capecitabine Teva ges tillsammans med docetaxel (ett annat 
cancerläkemedel) efter att behandling med antracykliner (en annan typ av cancerläkemedel) har 
misslyckats. Capecitabine Teva kan också ges som enda läkemedel när behandling med både 
antracykliner och taxaner (en annan typ av cancerläkemedel) har misslyckats eller när ytterligare 
behandling med antracykliner inte är lämplig. 
Capecitabine Teva är ett generiskt läkemedel. Det innebär att Capecitabine Teva innehåller samma 
aktiva substans och verkar på samma sätt som ett ”referensläkemedel” som redan är godkänt i EU. 
Referensläkemedlet är Xeloda. Mer information om generiska läkemedel finns i dokumentet med frågor 
och svar här. 
Capecitabine Teva innehåller den aktiva substansen kapecitabin. 
Hur används Capecitabine Teva? 
Capecitabine Teva får endast förskrivas av läkare som är behörig att ordinera cancerläkemedel. 
Innan behandlingen inleds rekommenderas att patienterna testas för att kontrollera om de har ett 
fungerande dihydropyrimidindehydrogenas-enzym (DPD-enzym). 
Capecitabine Teva finns som tabletter (150 mg och 500 mg). Dosen beror på patientens längd och vikt 
och typen av cancer som behandlas. Tabletterna med Capecitabine Teva ska tas inom 30 minuter efter 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
  
 
 
 
 
måltid. Tabletterna ges två gånger om dagen i 14 dagar, följt av 7 dagars uppehåll före nästan 
omgång. 
Behandlingen pågår i sex månader efter tjocktarmsoperation. För andra typer av cancer avbryts 
behandlingen om sjukdomen förvärras eller om patienten får oacceptabla biverkningar. Dosen måste 
justeras för patienter med lever- eller njursjukdom och för patienter som får vissa biverkningar. För 
patienter med delvis brist på DPD kan en lägre dos övervägas. 
För mer information om hur du använder Capecitabine Teva, läs bipacksedeln eller tala med läkare 
eller apotekspersonal. 
Hur verkar Capecitabine Teva? 
Den aktiva substansen i Capecitabine Teva, kapecitabin, är ett cellgift (ett läkemedel som dödar celler 
som delar sig, till exempel cancerceller) som tillhör gruppen antimetaboliter. Kapecitabin omvandlas till 
läkemedlet fluorouracil i kroppen. Omvandlingen är större i tumörceller än i normal vävnad. 
Fluorouracil är en analog till pyrimidin. Pyrimidin ingår i cellernas genetiska material (DNA och RNA). I 
kroppen tar fluorouracil pyrimidins plats och stör de enzymer som medverkar i bildandet av ny DNA. 
Därigenom hämmar det tumörcellernas tillväxt och dödar dem slutligen. 
Hur har Capecitabine Teva effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Xeloda och behöver inte studeras igen för Capecitabine Teva. 
Liksom för alla läkemedel lade företaget fram studier om kvaliteten på Capecitabine Teva. Företaget 
har också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Capecitabine Teva? 
Eftersom Capecitabine Teva är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Capecitabine Teva godkänt i EU? 
Europeiska läkemedelsmyndigheten (EMA) fann att det styrkts att Capecitabine Teva i enlighet med 
EU:s krav har likvärdig kvalitet och är bioekvivalent med Xeloda. Myndigheten fann därför att 
fördelarna är större än de konstaterade riskerna, liksom för Xeloda, och att Capecitabine Teva kan 
godkännas för försäljning i EU. 
Vad görs för att garantera säker och effektiv användning av Capecitabine 
Teva? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Capecitabine Teva har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Capecitabine Teva kontinuerligt. 
Biverkningar som har rapporterats för Capecitabine Teva utvärderas noggrant och nödvändiga åtgärder 
vidtas för att skydda patienterna. 
Capecitabine Teva (kapecitabin)  
Sida 2/3 
 
 
 
 
Mer information om Capecitabine Teva 
Den 20 april 2012 beviljade Europeiska kommissionen ett godkännande för försäljning av Capecitabine 
Teva som gäller i hela EU. 
Mer information om Capecitabine Teva finns på EMA:s webbplats: 
ema.europa.eu/medicines/human/EPAR/capecitabine-teva 
Information om referensläkemedlet finns också på EMA:s webbplats. 
Denna sammanfattning uppdaterades senast 06-2020. 
Capecitabine Teva (kapecitabin)  
Sida 3/3 
 
 
 
 
