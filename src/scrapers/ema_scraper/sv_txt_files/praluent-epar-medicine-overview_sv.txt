EMA/472171/2023 
EMEA/H/C/00388 
Praluent (alirokumab) 
Sammanfattning av Praluent och varför det är godkänt inom EU 
Vad är Praluent och vad används det för? 
Praluent är ett läkemedel för att sänka fetthalterna i blodet. 
Det används för att sänka fetthalterna hos vuxna med primär hyperkolesterolemi (höga 
kolesterolhalter i blodet utan fastställd orsak, ofta till följd av personens genuppsättning) och blandad 
dyslipidemi (onormala halter av olika fetter i blodet, däribland kolesterol). Det ges också till barn från 
8 års ålder med heterozygot familjär hyperkolesterolemi (höga halter av kolesterol i blodet med en 
genetisk orsak som ärvs från en förälder). 
Det används också för att minska risken för hjärtproblem och stroke hos vuxna som har aterosklerotisk 
hjärt-kärlsjukdom (hjärtproblem som t.ex. hjärtinfarkt, stroke eller andra problem i 
cirkulationssystemet som orsakas av fettansamlingar i artärväggarna). 
Praluent ges i kombination med en statin eller med en statin plus andra fettsänkande läkemedel. 
Praluent kan också ges utan en statin till patienter som inte kan ta statiner. Vissa patienter måste stå 
på en fettsnål kost. 
Praluent innehåller den aktiva substansen alirokumab. 
Hur används Praluent? 
Praluent ges som en injektion under huden i buken (magen), låret eller överarmen med en förfylld 
spruta eller förfylld injektionspenna. Läkemedlet är receptbelagt. 
Patienterna eller deras vårdare kan själva injicera läkemedlet efter att de fått utbildning av 
vårdpersonal. För att få mer information om hur du använder Praluent, läs bipacksedeln eller tala med 
läkare eller apotekspersonal. 
Hur verkar Praluent? 
Den aktiva substansen i Praluent, alirokumab, är en monoklonal antikropp (en typ av protein) som har 
utformats för att känna igen och binda till ett särskilt enzym som kallas PCSK9. Detta enzym fäster vid 
kolesterolreceptorer på levercellernas yta och gör att dessa receptorer tas upp och bryts ner inuti 
cellerna. Dessa receptorer reglerar kolesterolhalterna i blodet, särskilt LDL-kolesterol (lipoprotein med 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2023. Reproduction is authorised provided the source is acknowledged. 
 
 
 
 
 
 
 
låg densitet), genom att föra bort det från blodomloppet. Genom att fästa vid och blockera PCSK9 
förhindrar Praluent att receptorerna bryts ner, vilket ökar antalet receptorer på cellytan, där de kan 
fästa vid LDL-kolesterolet och föra bort det från blodomloppet. Detta hjälper till att minska mängden 
LDL-kolesterol i blodet. Alirokumab bidrar också till att minska mängden av andra fetthaltiga ämnen i 
blodet hos patienter med blandad dyslipidemi. 
Vilka fördelar med Praluent har visats i studierna? 
Hyperkolesterolemi och blandad dyslipidemi 
Praluent har undersökts i 10 huvudstudier som omfattade över 5 000 vuxna med hyperkolesterolemi 
(däribland patienter med heterozygot familjär sjukdom) och blandad dyslipidemi. I några studier 
undersöktes Praluent som enda läkemedel, och i andra studier undersöktes Praluent i kombination med 
andra fettsänkande läkemedel, däribland studier med patienter som stod på de högsta 
rekommenderade statindoserna. I några studier jämfördes Praluent med placebo (overksam 
behandling) och i andra med ezetimib (ett annat läkemedel mot hyperkolesterolemi). Studierna visade 
att när Praluent gavs tillsammans med en statin ledde detta till en betydande sänkning av halterna av 
LDL-kolesterol i blodet (mellan 39 och 62 procent mer än placebo) efter 6 månaders behandling. När 
Praluent gavs med standardbehandling eller som enda behandling ledde detta till att halterna av LDL-
kolesterol i blodet sänktes 24–36 procent mer än med ezetimib. 
Heterozygot familjär hyperkolesterolemi 
I en studie på 153 barn och ungdomar i åldern 8–17 år med heterozygot familjär hyperkolesterolemi 
sågs en 34-procentig minskning av halterna av LDL-kolesterol efter 24 veckor hos barn som fick en låg 
dos av Praluent en gång varannan vecka, jämfört med en ökning på 10 procent hos barn som fick 
placebo. Hos barn som fick en hög dos av Praluent en gång var fjärde vecka minskade halterna av 
LDL-kolesterol med 38 procent, jämfört med en minskning på 4 procent hos barn som fick placebo. 
Aterosklerotisk hjärtsjukdom 
I en studie på över 18 000 vuxna med fastställd hjärtsjukdom drabbades mindre än 10 procent av 
patienterna som fick Praluent av en hjärt-kärlhändelse under studien (dvs. dödsfall, hjärtinfarkt, 
stroke, bröstsmärta till följd av problem med blodflödet till hjärtat som ledde till inläggning på 
sjukhus), jämfört med över 11 procent av patienterna som fick placebo. 
Vilka är riskerna med Praluent? 
En fullständig förteckning över biverkningar och restriktioner för Praluent finns i bipacksedeln. 
De vanligaste biverkningarna som orsakas av Praluent (kan förekomma hos upp till 1 av 
10 användare) är reaktioner på injektionsstället såsom smärta och rodnad, problem som drabbar 
näsan och halsen, t.ex. förkylningar, samt klåda. De vanligaste biverkningarna som ledde till att 
behandlingen fick avbrytas var lokala reaktioner på injektionsstället. 
Varför är Praluent godkänt i EU? 
Europeiska läkemedelsmyndigheten (EMA) noterade att behandling med Praluent ledde till en 
betydande sänkning av halterna av LDL-kolesterol, som är en känd riskfaktor för hjärt-kärlsjukdom, i 
samtliga studier på patienter med primär hyperkolesterolemi och blandad dyslipidemi, däribland 
patienter som stod på de högsta rekommenderade statindoserna eller som var intoleranta mot dem. 
Jämförbara resultat sågs hos barn med heterozygot familjär hyperkolesterolemi. Hos vuxna med 
aterosklerotisk hjärtsjukdom minskade Praluent antalet hjärt-kärlhändelser, i synnerhet hjärtinfarkt 
Praluent (alirokumab)  
EMA/472171/2023  
Sida 2/3 
 
 
 
och stroke. Vad gäller säkerheten drog EMA slutsatsen att Praluent har en godtagbar säkerhetsprofil. 
EMA fann därför att fördelarna med Praluent är större än riskerna och att Praluent kan godkännas för 
försäljning i EU. 
Vad görs för att garantera säker och effektiv användning av Praluent? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Praluent har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Praluent kontinuerligt. 
Biverkningar som har rapporterats för Praluent utvärderas noggrant och nödvändiga åtgärder vidtas 
för att skydda patienterna. 
Mer information om Praluent 
Den 23 september 2015 beviljades Praluent ett godkännande för försäljning som gäller i hela EU. 
Mer information om Praluent finns på EMA:s webbplats: 
ema.europa.eu/medicines/human/EPAR/praluent. 
Denna sammanfattning uppdaterades senast 11-2023. 
Praluent (alirokumab)  
EMA/472171/2023  
Sida 3/3 
 
 
 
