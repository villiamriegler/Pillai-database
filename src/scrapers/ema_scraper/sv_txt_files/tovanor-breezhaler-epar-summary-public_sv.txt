EMA/326862/2018 
EMEA/H/C/002690 
Tovanor Breezhaler (glykopyrroniumbromid) 
Sammanfattning av Tovanor Breezhaler och varför det är godkänt inom EU 
Vad är Tovanor Breezhaler och vad används det för? 
Läkemedlet Tovanor Breezhaler används för att lindra symtomen på kronisk obstruktiv lungsjukdom 
(KOL) hos vuxna. KOL är en kronisk sjukdom där luftvägarna och luftblåsorna inuti lungorna blir 
skadade eller tilltäppta, vilket gör det svårt att andas. Tovanor Breezhaler används för (regelbunden) 
underhållsbehandling. 
Det innehåller den aktiva substansen glykopyrroniumbromid. 
Hur används Tovanor Breezhaler? 
Kapslar med Tovanor Breezhaler, som innehåller ett pulver för inandning, används endast tillsammans 
med inhalatorn för Tovanor Breezhaler och får inte sväljas. För att ta en dos placerar patienten en 
kapsel i inhalatorn och andas in pulvret från kapseln genom munnen. 
Den rekommenderade dosen är en kapsel en gång om dagen vid samma tidpunkt varje dag. Patienten 
ska inte ta mer än en kapsel om dagen. 
Tovanor Breezhaler är receptbelagt. 
För mer information om hur du använder Tovanor Breezhaler, läs bipacksedeln eller tala med läkare 
eller apotekspersonal. 
Hur verkar Tovanor Breezhaler? 
Den aktiva substansen i Tovanor Breezhaler, glykopyrroniumbromid, är en 
muskarinreceptorantagonist. Detta innebär att den vidgar luftvägarna genom att blockera 
muskarinreceptorer (mål) i muskelcellerna i lungorna. Muskarinreceptorerna kontrollerar musklernas 
sammandragning. När glykopyrroniumbromid inhaleras får det musklerna i luftvägarna att slappna av, 
vilket hjälper till att hålla luftvägarna öppna så att patienten kan andas lättare. 
Vilken nytta med Tovanor Breezhaler har visats i studierna? 
Tovanor Breezhaler befanns vara effektivare än placebo (overksam behandling) för att lindra 
symtomen på KOL i två huvudstudier på totalt 1 888 patienter med KOL. I båda studierna var 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
huvudeffektmåttet förbättringen av patienternas forcerade exspiratoriska volym (FEV1, den största 
volym luft som en person kan andas ut på en sekund). 
Efter 12 veckors behandling ökade Tovanor Breezhaler FEV1 med 97 ml mer än placebo i den första 
studien och med 108 ml mer i den andra studien. 
Vilka är riskerna med Tovanor Breezhaler? 
De vanligaste biverkningarna som orsakas av Tovanor Breezhaler (uppträder hos fler än 1 av 100 
patienter) är muntorrhet, nasofaryngit (inflammation i näsa och hals), insomni (sömnsvårigheter), 
muskel- och skelettsmärta och gastroenterit (diarré och kräkningar). En fullständig förteckning över 
biverkningar och restriktioner för Tovanor Breezhaler finns i bipacksedeln. 
Varför är Tovanor Breezhaler godkänt i EU? 
Europeiska läkemedelsmyndigheten noterade att Tovanor Breezhaler hade en blygsam men relevant 
nytta för patienterna när det gällde att förbättra lungfunktionen och att läkemedlet också förbättrade 
symtomen på KOL. EMA noterade också att det faktum att läkemedlet ges en gång om dagen kan 
hjälpa patienterna att hålla sig till behandlingen. Det fanns inte heller några betänkligheter om 
säkerheten för Tovanor Breezhaler, vars biverkningar liknar dem som orsakas av andra läkemedel med 
muskarinreceptorantagonister. EMA fann därför att fördelarna med Tovanor Breezhaler är större än 
riskerna och att Tovanor Breezhaler kan godkännas för försäljning i EU. 
Vad görs för att garantera säker och effektiv användning av Tovanor 
Breezhaler? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Tovanor Breezhaler har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna om användningen av Tovanor 
Breezhaler kontinuerligt. Biverkningar som har rapporterats för Tovanor Breezhaler utvärderas 
noggrant och nödvändiga åtgärder för att skydda patienter vidtas. 
Mer information om Tovanor Breezhaler 
Den 28 september 2012 beviljades Tovanor Breezhaler ett godkännande för försäljning som gäller i 
hela EU. 
Mer information om Tovanor Breezhaler finns på EMA:s webbplats ema.europa.eu/Find 
medicine/Human medicines/European public assessment reports. 
Denna sammanfattning uppdaterades senast 06-2018. 
Tovanor Breezhaler (glykopyrroniumbromid) 
EMA/326862/2018 
Sida 2/2 
 
 
 
 
 
 
