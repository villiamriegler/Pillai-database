EMEA:S VETENSKAPLIGA SLUTSATSER OCH SKÄL TILL ÄNDRING AV 
GODKÄNNANDET FÖR FÖRSÄLJNING FÖR HBVAXPRO 
INLEDNING 
HBVAXPRO  är  ett  monovalent  vaccin  för  aktiv  immunisering  mot  hepatit  B-virusinfektion  orsakad 
av alla kända subtyper i alla åldersgrupper som riskerar att exponeras för hepatit B-virus. Den aktiva 
substansen  i  HBVAXPRO,  hepatit  B-vaccin  (rekombinant),  är  renat  hepatit  B-virus  ytantigen, 
rekombinant (HBsAg). HBVAXPRO är ett vaccin som framkallar ett specifikt humoralt och cellulärt 
immunsvar  mot  HBsAg,  vilket  resulterar  i  en  aktiv  immunisering  mot  hepatit  B-virusinfektion. 
Fördelen med HBVAXPRO är att den ger effektivt skydd mot hepatit B i samtliga åldersgrupper och 
inte innehåller tiomersal i slutprodukten. 
Frågor som rör den relativt låga immunogeniciteten hos hepatit B-komponenten (HepB) i de vacciner 
som  innehåller  den  rekombinanta  hepatit  B-komponenten  från  SPMSD  har  bedömts  och  ingående 
diskuterats  av  CHMP  och  dess  arbetsgrupper  (arbetsgruppen  för  bioteknik  och  arbetsgruppen  för 
vacciner).  
Den 26 maj 2005 enades CHMP om behovet av att sammankalla ett ad hoc-expertgruppsmöte om det 
kort- och långsiktiga skydd som rekombinanta hepatit B-vacciner ger. CHMP uttryckte oro över att det 
föreligger tecken på en oförutsägbar variabilitet i antikroppssvaret mot hepatit B efter vaccinering med 
Hexavac.  Denna  variabilitet  förefaller  vara  relaterad  till  de  för  närvarande  okontrollerbara 
variationerna  i  tillverkningsprocessen  för  den  rekombinanta  HepB-komponenten  i  vaccinet.  Oro 
uttrycktes  över  den  låga  immunogeniciteten  hos  HepB-komponenten  i  Hexavac  och  de  potentiella 
konsekvenserna 
långtidsskyddet  mot  hepatit  B-infektion  och  boostbarheten  efter  en 
primärvaccinering med detta vaccin. 
för 
Efter  indragningen  av  Hexavac  på  grund  av  minskad  immunogenicitet  hos  Hep  B-komponenten  i 
vaccinet,  ombads  innehavaren  av  godkännandet  för  försäljning  (Sanofi  Pasteur  MSD)  i  september 
2005 att framlägga ytterligare data och ett klargörande om det långsiktiga immunologiska minne och 
skydd  mot  Hep  B-virusinfektion  som  HBVAXPRO  och  PROCOMVAX  ger  samt  tidsscheman 
beträffande tillgängligheten av ytterligare data.  
Vid  sitt  plenarmöte  i  januari  2006  bekräftade  CHMP  sin  oro  beträffande  den  minskande 
immunogeniciteten  hos  den  rekombinanta  HepB-komponenten  i  HBVAXPRO  och  PROCOMVAX. 
CHMP  diskuterade  den  nuvarande  bristen  på  kunskap  om  fyndens  kliniska  signifikans  och  det 
immunologiska minnet i allmänhet och ansåg att dessa frågor måste undersökas noggrant innan beslut 
om reglerande åtgärder fattas. 
Kommittén noterade även att den senaste studien på barn under ett år avslutades 2001. Därför måste 
de  data  som  erhållits  hittills  tolkas  med  försiktighet,  eftersom  de  härrör  från  användningen  av  den 
barndos (5 µg) HepB-vaccin som tillverkades före  2001. Det finns vissa indikationer på att det HepB-
vaccin  som  tillverkas  för  närvarande  är  mindre  immunogent  än  det  vaccin  som  tillverkades  under 
1990-talet. Skälet till den under flera år avtagande immunogeniciteten är fortfarande inte klarlagt.  
Man  ansåg  att  beslut  skulle  fattas  enligt  de  svar  som  lämnats  om  kvalitet  och  kliniska  frågor.  De 
kliniska frågorna diskuterades med innehavaren av godkännandet för försäljning hos arbetsgruppen för 
vacciner  (VWP)  under  deras  möte  i  februari  2006,  medan  kvalitetsfrågorna  diskuterades  vid 
arbetsgruppens för bioteknik (BWP) möte i februari 2006.  
Den  13  februari  2006  tog  Europeiska  kommissionen  initiativ  till  förfarandet  enligt  artikel  20  i 
förordning (EG) nr 726/2004, efter det att CHMP uttryckt oro angående den låga immunogeniciteten 
hos  HepB-komponenten  i  HBVAXPRO.  CHMP  anmodades  att  avge  ett  yttrande  huruvida 
godkännandet  för  försäljning  av  HBVAXPRO  skulle  bibehållas,  ändras,  tillfälligt  upphävas  eller 
återkallas inom ramen för ett förfarande enligt artikel 20 i förordning (EG) nr 726/2004. 
1 
 
 
 
 
 
 
 
 
 
DISKUSSION 
Från  kvalitetssynpunkt  finns  det  inga  tekniska,  analytiska  eller  djurrelaterade  verktyg  som  kan 
förutsäga  immunogeniciteten  hos  rekombinanta  hepatit  B-komponenter  hos  människa.  Analytiska 
verktyg  kan  användas  som  överensstämmelsekriterier  men  inte  som  korrelat  till  säkerhet  och  effekt 
(immunogenicitet) hos de hepatit B-tillverkningssatser som producerats hos SPMSD. Eftersom det inte 
finns något lämpligt in vitro- eller in vivo-system för att förutsäga en acceptabel immunogenicitet hos 
människa,  är  det  viktigt  att  notera  att  det  i  detta  skede  förefaller  som  om  den  musmodell  C3H  som 
innehavaren av godkännandet för försäljning föreslagit, kan skilja på de tillverkningssatser av hepatit 
B som är godkända och de som inte är det. Trots det kommer den nya föreslagna modellen endast att 
ha  ett  prediktivt  värde  när  det  validerats  fullständigt  och  har  visat  sig  kunna  skilja  på 
tillverkningssatser  av  HBVAXPRO  som  gett  ett  högt  respektive  ett  lågt  immunsvar  under  kliniska 
prövningar.  
Även om grundorsaken till den minskade immunogeniciteten under de senaste 5 åren fortfarande inte 
har fastställts, tillhandahölls bevis för att tillverkningsprocessen förefaller vara under bättre kontroll. 
Innehavaren av godkännandet för försäljning har utvecklat en uppgraderad tillverkningsprocess för att 
öka  immunogeniciteten.  Interimresultatet  från  en  klinisk  prövning  med  de  ”processuppgraderade” 
rekombinanta  hepatit  B-tillverkningssatserna  bekräftar  att  immunogeniciteten  hos  det  nuvarande 
HBVAXPRO-vaccinet har den tidigare kvaliteten och ger belägg för en konsekvent trend mot högre 
GMT-nivåer hos HBVAXPRO som tillverkats med den modifierade processen. 
De  data  som  CHMP  har  granskat  omfattade  data  från  7  studier  med  HBVAXPRO  och  Procomvax, 
varav  en  pågår  för  närvarande.  Dessa  prövningar  genomfördes 
i  olika  riskgrupper  och 
ålderskategorier, dvs. barn födda av hepatit B-positiva mödrar, spädbarn, friska ungdomar och friska 
personer mellan 16 och 35 år.  
I  de  studier  som  innehavaren  av  godkännandet  för  försäljning  genomfört  hittills  med  HBVAXPRO 
och Procomvax, har seroprotektiva nivåer uppnåtts hos flertalet vaccinerade. Det finns inga tecken på 
att  vare  sig  det  kort-  eller  det  långsiktiga  skyddet  har  påverkats.  I  några  av  de  prövningar  som 
genomförts under de senaste 5 åren var GMT-nivåerna hos hepatit B-vaccinerna lägre än de svar som 
observerades i början av 1990-talet, men de kliniska data som genererats av sponsorn i ovan beskrivna 
prövningar  visar  på  konsekventa,  höga  anti-HB  seroprotektiva  värden,  vilket  är  det  fastställda 
korrelatet till effekt. En genomgång av den kliniska effekten, bedömd som skydd mot sjukdom, och 
redovisad  i  V121-018-studien,  stödjer  dessutom  slutsatsen  att  hepatit  B-vaccinerna  förblir  effektiva 
när det gäller att minska hepatit B-infektionen och dess allvarliga följdtillstånd. 
Den  grupp  spädbarn  som  fötts  av  hepatit  B-positiva  mödrar  är  på  grund  av  den  relativt  höga 
infektionsrisken  den  population  som  är  känsligast  för  en  eventuell  otillräcklig  immunogenicitet  hos 
vaccinet. Eftersom det för närvarande inte finns några rapporter om fall av genombrottsinfektion efter 
HBVAXPRO-vaccination  och  med  tanke  på  att  EU  är  en  lågendemisk  region,  kunde  inte  någon 
omedelbar säkerhetssignal identifieras av CHMP. 
De senaste immunogenicitetsuppgifterna härrör från  interimsanalysen av V232-054-studien. Detta  är 
den  tredje  studien  under  de  senaste  åren  som  undersökt  den  nuvarande  produkten  (från  BTMC 
tillverkningsanläggning)  hos  unga  vuxna  som  använder  samma  doseringsschema  (de  övriga  två 
studierna  är  V501-011  och  V232-052).  Resultaten  från  dessa  tre  studier  med  en  produkt  som 
tillverkats på den aktuella anläggningen, bekräftar en säker reproducerbar effekt på grundval av dessa 
färska historiska data och bör dessutom även kunna förutsäga den effekt som kan förväntas hos andra 
populationer.  Tidigare  erfarenheter  visar  att  det  aldrig  förekommit  fall  där  bra  effekt  hos  ungdomar 
och  unga  vuxna  inte  motsvarats  av  bra  effekt  hos  spädbarn.  Därför  ger  resultaten  från  denna  studie 
belägg för att den aktuella tillgängliga produkten ger den förväntade nivån av skyddande antikroppar i 
alla de populationer för vilka den är indicerad.  
Förutom de immunogenicitetsdata som har genererats under de senaste 5 åren från kliniska prövningar 
med data från HBVAXPRO och PROCOMVAX, stöds den acceptabla effekten från dessa vacciner av 
iakttagelser vid övervakning av hepatit B-fall i USA och Nya Zeeland och av en analys av trenden när 
2 
 
 
 
 
 
 
det  gäller  de  felaktiga  vacciner  som  rapporterats  till  säkerhetsdatabasen  hos  innehavaren  av 
godkännandet för försäljning. 
CHMP  anmodade  innehavaren  av  godkännandet  för  försäljning  att  genomföra  studier  av  nyfödda, 
spädbarn, äldre vuxna, njurdialyspatienter och dosintervall samt en boosterstudie med den nuvarande 
beredningen  och  den  processuppgraderade  produkten  för  att  ytterligare  säkerställa  att  vaccinet  ger 
tillräckligt långsiktigt skydd mot hepatit B. 
Med  tanke  på  avsaknaden  av  analytiska  verktyg  för  att  kunna  förutsäga  immunogeniciteten  hos 
människa,  beaktades  behovet  av  regelbundna  tester  av  rekombinanta  HepB-tillverkningssatser  i 
kliniska  prövningar  för  att  säkerställa  en  konsekvent  hög  immunogenicitet  hos  HBVAXPRO  som 
särskilt tillverkats enligt den nya uppdaterade/förbättrade processen. CHMP enades med innehavaren 
av  godkännandet  för  försäljning  om  att  innehavaren  om  4  år,  om  det  inte  pågår  kliniska  studier  av 
immunogeniciteten hos den hepatit B-antigen som tillhör denne, ska genomföra en studie av vaccinets 
immunogenicitet  minst  var  fjärde  år  för  att  säkerställa  att  kunskapen  om  den  tillverkade  produkten 
hålls aktuell och att den kliniska effekten motsvarar förväntningarna.  
CHMP enades med innehavaren av godkännandet för försäljning om en reviderad produktinformation 
för samtliga presentationer av HBVAXPRO, vilken ska återspegla de råd och förslag som givits under 
förfarandet.  Reviderade  produktresuméer  och  bipacksedlar  innehåller  uppdaterad  information  i  fråga 
om hur produkten bäst används enligt senaste kliniska data. Dessa ändringar belyser i princip den oro 
CHMP och dess arbetsgrupper gett uttryck för.  
I avvaktan på resultatet från studierna åtog sig innehavaren av godkännandet för försäljning att ändra 
avsnitten 4.2, 4.4, 4.5 (i tillämpliga fall) och 5.1 i produktresumén enligt följande: 
•  Behovet  av  den  4:e  dosen  vid  12  månader  har  förstärkts,  när  det  komprimerade 
administreringsschemat 0, 1, 2 och 12 månader används. 
•  Rekommendationerna  har  skärpts  när  det  gäller  serologisk  testning  och  administrering  av 
tilläggsdoser efter behov hos immunförsvagade patienter, hos patienter i andra högriskgrupper 
som inte svarar och vid förmodad exponering för hepatit B.  
•  Samtidig  administrering  av  pneumokockkonjugatvaccin  rekommenderas  inte,  eftersom  detta 
inte undersökts tillräckligt när det gäller HBVAXPRO. 
•  Hos njurdialyspatienter hos vilka otillräcklig antikroppstiter uppnåtts efter boosterdos, måste 
användningen av alternativa hepatit B-vacciner övervägas. 
SLUTSATS 
CHMP granskade ingående samtliga tillgängliga tekniska och kliniska data om HBVAXPRO. CHMP 
beaktade  även  de  utfästelser  som  innehavaren  av  godkännandet  för  försäljning  gjort  som  svar  på 
CHMP:s  begäran  om  att  effekten  av  HBVAXPRO  från  och  med  nu  noggrant  ska  kontrolleras  i  ett 
antal  lämpliga  kliniska  studier  som  omfattar  alla  ålders-  och  riskkategorier.  CHMP  konstaterade  att 
användningen  av  detta  vaccin  inte  utgör  någon  omedelbar  risk  för  någon  av  de  målgrupper  som 
vaccinet är indicerat för. Eventuella kvarstående risker minimeras till en acceptabel nivå genom den i 
grunden reviderade produktresumén.  
Sjukvårdspersonal kommer att få information för att säkerställa att vaccinet används på ett korrekt sätt 
i de olika ålders- och riskkategorierna. CHMP godkände den nya produktinformationen och samtyckte 
till att avsluta förfarandet enligt artikel 20 utan ytterligare reglerande åtgärder. 
I beaktande av samtliga diskuterade punkter, inklusive de tidsscheman som krävs för att fullt ut utreda 
alla  frågor  som  kan  hänföras  till  den  låga  HepB-immunogeniciteten  efter  vaccinering  med 
HBVAXPRO och även till bedömningen av de data som innehavaren av godkännandet för försäljning 
tillhandahållit,  ansåg  CHMP  att  godkännandet  för  försäljning  av  HBVAXPRO  ska  ändras  i 
överensstämmelse med artikel 5.1 i förordning (EG) nr 726/2004. 
3 
 
 
 
 
 
 
 
 
 
 
 
SKÄL FÖR ÄNDRINGEN AV GODKÄNNANDET FÖR FÖRSÄLJNING AV HBVAXPRO 
CHMP är av den uppfattningen att produktinformationen om HBVAXPRO ska ändras för att bibehålla 
ett säkert och effektivt kliniskt bruk med beaktande av följande: 
•  Med beaktande av de data om den låga immunogeniciteten som idag är tillgängliga fann CHMP 
att det behövdes ytterligare studier för att säkerställa det långsiktiga skyddet mot hepatit B med det 
nuvarande vaccinet i framtiden. 
innehavaren  av  godkännandet 
•  CHMP konstaterade att den sänkta immunogeniciteten hos den HepB-komponent som levererats 
av 
i 
tillverkningsprocessen för denna komponent och att innehavaren av godkännandet för försäljning 
efter  en  omfattande  granskning  av 
identifierat  den  aktuella 
adjuvantationsprocessen som en möjlig grundorsak till den sänkta immunogeniciteten hos HepB-
vaccinkomponenten. 
förefaller  bero  på  variationer 
tillverkningsprocessen 
försäljning, 
för 
•  Användningen  av  detta  vaccin  utgör  inte  någon  omedelbar  risk  för  någon  av  de  målgrupper 
vaccinet  är  indicerat  för.  Eventuella  kvarstående  risker  minimeras  till  en  acceptabel  nivå  genom 
den i grunden reviderade produktresumén. 
•  CHMP ansåg att nytta/riskförhållandet hos HBVAXPRO förblir gynnsam när det gäller skydd mot 
hepatit  B-virusinfektion  orsakad  av  alla  subtyper  i  samtliga  ålderskategorier  som  riskerar  att 
exponeras för hepatit B-viruset. 
CHMP har rekommenderat en ändring av godkännandet för försäljning av HBVAXPRO enligt artikel 
5.2 i förordning (EG) nr 726/2004.  
4 
 
 
 
 
 
 
 
 
 
 
