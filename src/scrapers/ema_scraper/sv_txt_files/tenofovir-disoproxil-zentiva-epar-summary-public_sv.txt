EMA/513930/2016 
EMEA/H/C/004120 
Sammanfattning av EPAR för allmänheten 
Tenofovir disoproxil Zentiva 
tenofovir disoproxil 
Detta är en sammanfattning av det offentliga europeiska utredningsprotokollet (EPAR) för Tenofovir 
disoproxil Zentiva. Det förklarar hur EMA bedömt läkemedlet för att rekommendera godkännande i EU 
och villkoren för att använda det. Syftet är inte att ge några praktiska råd om hur Tenofovir disoproxil 
Zentiva ska användas. 
Praktisk information om hur Tenofovir disoproxil Zentiva ska användas finns i bipacksedeln. Du kan 
också kontakta din läkare eller apotekspersonal. 
Vad är Tenofovir disoproxil Zentiva och vad används det för? 
Tenofovir disoproxil Zentiva används för att behandla patienter som är minst 12 år gamla och som är 
infekterade med humant immunbristvirus typ 1 (hiv-1), ett virus som orsakar förvärvat 
immunbristsyndrom (aids). Tenofovir disoproxil Zentiva tas i kombination med andra hivläkemedel. 
När det gäller ungdomar (från 12 till 18 år) ges det enbart till dem som inte kan behandlas med andra 
nukleotida omvända transkriptashämmare (NRTI) som förstahandsbehandling. Till patienter som 
tidigare fått läkemedel mot hivinfektion får läkare endast förskriva Tenofovir disoproxil Zentiva efter 
att ha gått igenom de antivirala läkemedel som patienten tagit tidigare, eller efter att ha övervägt om 
det är troligt att viruset svarar på antivirala läkemedel. 
Tenofovir disoproxil Zentiva används också för att behandla kronisk (långvarig) infektion med hepatit 
B-virus hos vuxna och ungdomar från 12 års ålder vars lever är skadad men fortfarande fungerar 
(kompenserad leversjukdom). Hos vuxna kan läkemedlet också ges till de patienter med leverskada 
där levern inte fungerar ordentligt (dekompenserad leversjukdom) och till de patienter som inte svarar 
på behandling med lamivudin (ett annat hepatit B-läkemedel). 
Tenofovir disoproxil Zentiva innehåller den aktiva substansen tenofovir disoproxil. Tenofovir disoproxil 
Zentiva är ett generiskt läkemedel, vilket innebär att Tenofovir disoproxil Zentiva liknar ett 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
referensläkemedel som redan är godkänt i EU. Referensläkemedlet är Viread. Mer information om 
generiska läkemedel finns i dokumentet med frågor och svar här. 
Hur används Tenofovir disoproxil Zentiva? 
Tenofovir disoproxil Zentiva är receptbelagt och behandling ska inledas och övervakas av en specialist 
med erfarenhet av behandling av hivinfektion eller kronisk hepatit B. 
Tenofovir disoproxil Zentiva finns som tabletter (245 mg) som ska tas genom munnen. Det tas en 
gång dagligen tillsammans med mat. Dosen kan behöva minskas eller läkemedlet tas mer sällan för 
patienter med måttlig eller allvarlig njursvikt. Mer information om hur läkemedlet tas, inklusive 
dosering för vuxna och ungdomar, finns i produktresumén (ingår också i EPAR). 
Hur verkar Tenofovir disoproxil Zentiva? 
Den aktiva substansen i Tenofovir disoproxil Zentiva, tenofovir disoproxil, är en s.k. prodrug som 
omvandlas till tenofovir i kroppen. 
Tenofovir är en nukleotid omvänd transkriptashämmare (NRTI). Vid hivinfektion blockerar den 
aktiviteten hos omvänt transkriptas, ett enzym som produceras av hiv och gör det möjligt för viruset 
att infektera celler och bilda fler virus. I kombination med andra antivirala läkemedel minskar 
Tenofovir disoproxil Zentiva mängden hiv i blodet och håller den på en låg nivå. Tenofovir disoproxil 
Zentiva botar inte hivinfektion eller aids, men kan motverka skador på immunsystemet och undvika att 
infektioner och sjukdomar som har samband med aids utvecklas. 
Tenofovir stör också funktionen hos DNA-polymeras, ett enzym som produceras av hepatit B-viruset 
och deltar då virus-DNA byggs upp. Tenofovir disoproxil Zentiva förhindrar DNA-uppbyggnaden hos 
virus och hindrar därmed viruset från att föröka sig och spridas. 
Hur har Tenofovir disoproxil Zentivas effekt undersökts? 
Eftersom Tenofovir disoproxil Zentiva är ett generiskt läkemedel har studierna begränsats till tester 
som visar att det är bioekvivalent med referensläkemedlet Viread. Två läkemedel är bioekvivalenta när 
de bildar samma halter av den aktiva substansen i kroppen. 
Vilka är fördelarna och riskerna med Tenofovir disoproxil Zentiva? 
Eftersom Tenofovir disoproxil Zentiva är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför godkänns Tenofovir disoproxil Zentiva? 
Kommittén för humanläkemedel (CHMP) fann att det styrkts att Tenofovir disoproxil Zentiva i enlighet 
med EU:s krav har likvärdig kvalitet och är bioekvivalent med Viread. CHMP fann därför att nyttan är 
större än de konstaterade riskerna, liksom för Viread. Kommittén rekommenderade att Tenofovir 
disoproxil Zentiva skulle godkännas för användning i EU. 
Vad görs för att garantera säker och effektiv användning av Tenofovir 
disoproxil Zentiva? 
Företaget som marknadsför Tenofovir disoproxil Zentiva kommer att se till att alla läkare som väntas 
förskriva eller använda läkemedlet får utbildningsmaterial som innehåller viktig säkerhetsinformation, 
särskilt om riskerna och försiktighetsåtgärderna som rör njurfunktion och skelett. 
Tenofovir disoproxil Zentiva  
EMA/513930/2016 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tenofovir disoproxil Zentiva har också tagits med i 
produktresumén och bipacksedeln. 
Mer information om Tenofovir disoproxil Zentiva 
EPAR för Tenofovir disoproxil Zentiva finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Tenofovir disoproxil Zentiva finns i bipacksedeln (ingår också i EPAR). Du kan också kontakta din 
läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Tenofovir disoproxil Zentiva  
EMA/513930/2016 
Sida 3/3 
 
 
 
