EMA/322710/2021 
EMEA/H/C/001048 
Xiliarx (vildagliptin) 
Sammanfattning av Xiliarx och varför det är godkänt inom EU 
Vad är Xiliarx och vad används det för? 
Xiliarx är ett läkemedel mot diabetes som används tillsammans med kost och motion för att kontrollera 
blodglukosnivån  (blodsockret)  hos  vuxna  med  typ  2-diabetes.  Det  ges  som  enda  läkemedel  när 
metformin (ett  annat läkemedel mot  diabetes) inte  är lämpligt, eller tillsammans med andra läkemedel 
mot diabetes, däribland insulin,  när dessa läkemedel inte ger tillräcklig blodsockerkontroll.  
Xiliarx innehåller den aktiva substansen vildagliptin. 
Hur används Xiliarx? 
Xiliarx är receptbelagt och finns som tabletter på 50 mg. Rekommenderad dos av Xiliarx är följande: 
• 
• 
En  tablett  på morgonen och en  tablett  på kvällen (100  mg per dag) när  det används ensamt, med 
metformin, med  en tiazolidindion,  med metformin  plus en  sulfonureid, eller med insulin  (med  eller 
utan metformin). 
En  tablett  på  morgonen  (50 mg  per dag)  när  läkemedlet  tas  tillsammans  med  en  sulfonureid.  En 
lägre  dos  av  sulfonureiden  kan  också  övervägas  för  att  minska  risken  för  hypoglykemi  (lågt 
blodsocker).  
För  patienter  med  njurproblem av  måttlig  eller  allvarlig  svårhetsgrad är  den  rekommenderade dosen 
50 mg en gång om dagen.  
Eftersom  vildagliptin  har  förknippats  med  leverproblem  ska  läkaren  utföra  tester  för  att  kontrollera 
patientens leverfunktion före behandling med Xiliarx och med jämna mellanrum under behandlingen. 
För  mer  information  om  hur  du  använder  Xiliarx,  läs  bipacksedeln  eller  tala  med  läkare  eller 
apotekspersonal. 
Hur verkar Xiliarx? 
Typ 2-diabetes  är  en  sjukdom  där  bukspottkörteln  inte  producerar  tillräckligt  med  insulin  för  att 
kontrollera  sockerhalten  i  blodet,  eller  där  kroppen  inte  kan  använda  insulinet  effektivt.  Den  aktiva 
substansen  i  Xiliarx,  vildagliptin,  är  en  dipeptidylpeptidas 4-hämmare  (DPP-4-hämmare).  Den  verkar 
genom att blockera nedbrytningen av inkretinhormoner i kroppen. Dessa hormoner frigörs efter en måltid 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
och  stimulerar  bukspottkörtelns  produktion  av  insulin.  Vildagliptin  förlänger  deras  verkan genom  att 
blockera nedbrytningen av inkretinhormoner i blodet, och stimulerar bukspottkörteln att  producera mer 
insulin när blodsockernivåerna är höga. Vildagliptin har ingen effekt när blodsockret är lågt.  
Vildagliptin  minskar också den  mängd  glukos som  bildas  i  levern genom  att  höja  insulinnivåerna  och 
sänka nivåerna av hormonet glukagon.  Tillsammans bidrar detta  till  att  sänka blodsockernivåerna och 
underlätta kontrollen av typ 2-diabetes. 
Vilka fördelar med Xiliarx har visats i studierna? 
Xiliarx ensamt eller som tilläggsbehandling har undersökts i 11 huvudstudier på sammanlagt över 6 000 
patienter  med  typ  2-diabetes  och  otillräcklig  kontroll  av  blodsockernivåerna. I  samtliga  studier  var 
huvudeffektmåttet förändringen av nivåerna i blodet av en substans som kallas glykosylerat hemoglobin 
(HbA1c), vilket ger en indikation på hur väl blodsockret kontrolleras.  
Xiliarx var effektivt  när det  gäller  att  minska  nivåerna av  HbA1c,  men  mindre effektivt  än metformin, 
rosiglitazon  (en  tiazolidindion)  eller  gliklazid  (en  sulfonureid).  I  en  studie  där  Xiliarx  jämfördes  med 
metformin  sågs  signifikant  bättre  resultat  med  metformin:  en  minskning  av  HbA1c  med 
1,5 procentenheter efter 52  veckor jämfört med en  minskning med  cirka 1 procentenhet  hos patienter 
som behandlades med Xiliarx. 
När Xiliarx användes som tillägg till  metformin och pioglitazon (en tiazolidindion) sänkte Xiliarx nivåerna 
av HbA1c med 0,8–1,0  procentenhet. När Xiliarx användes tillsammans med glimepirid (en sulfonureid) 
gav det en  minskning med cirka 0,6 procentenheter. Hos  patienter som fick placebo som tillägg  till  sin 
befintliga behandling var förändringarna av HbA1c-nivåerna däremot mindre, från en sänkning med 0,3 
till  en ökning med 0,2 procentenheter. 
Som  tillägg  till  metformin  plus  glimepirid  sänkte  Xiliarx  HbA1c-nivåerna  med  1 procentenhet  jämfört 
med en minskning på 0,3 procentenheter hos patienter som tog placebo.  
När  Xiliarx användes som  tillägg  till  insulinbehandling  ledde slutligen  detta  till  en  större minskning  av 
HbA1c-nivåerna  än  vid  tillägg  av placebo.  Denna  effekt var  dock  liten  i  en  av studierna,  möjligen  på 
grund  av  att  studien  innefattade  långtidspatienter  med  lägre  sannolikhet  för  förbättring.  I  en  annan 
studie var emellertid denna effekt signifikant.  Hos patienter som tog  Xiliarx som tillägg till  insulin,  med 
eller  utan  metformin, 
sänktes  HbA1c-nivåerna  med  0,77  procentenheter 
jämfört  med 
0,05  procentenheter för patienter som tog placebo som tillägg till  insulin.    
Vilka är riskerna med Xiliarx? 
Den vanligaste biverkningen som orsakas av Xiliarx (kan förekomma hos upp  till 1 av 10 användare) är 
yrsel.  En  fullständig  förteckning  över  biverkningar  som  rapporterats  för  läkemedlet,  däribland 
biverkningar som uppträder när det tas tillsammans med andra diabetesläkemedel, finns i bipacksedeln. 
En fullständig  förteckning över restriktioner finns  i bipacksedeln. 
Varför är Xiliarx godkänt i EU? 
Studier har  visat att  Xiliarx är effektivt  som tillägg  till  metformin,  en tiazolidindion  eller en  sulfonureid 
(dubbelbehandling),  en  sulfonureid  och  metformin  (trippelbehandling)  eller  insulin  med  eller  utan 
metformin.  Xiliarx ensamt har  också visat sig  vara effektivt när  det  gäller att  sänka blodsockret, men 
mindre  effektivt  än  metformin.  Läkemedlet ska  därför endast  ges  till  patienter  för vilka  metformin  är 
Xiliarx (Xiliarx (vildagliptin)  
EMA/322710/2021  
Sida 2/3 
 
 
 
 
 
olämpligt, antingen  på grund av biverkningar som orsakas av metformin eller för att de har ett tillstånd 
som gör att metformin inte är lämpligt för dem. Biverkningarna av Xiliarx var oftast lindriga och försvann 
över tid.   
Europeiska läkemedelsmyndigheten (EMA)  fann att  fördelarna med Xiliarx är större än riskerna och att 
Xiliarx kan godkännas för försäljning i EU. 
Vad görs för att garantera säker och effektiv användning av Xiliarx? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Xiliarx har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Xiliarx kontinuerligt.  Biverkningar 
som  har  rapporterats  för  Xiliarx  utvärderas  noggrant  och  nödvändiga  åtgärder  vidtas  för  att  skydda 
patienter. 
Mer information om Xiliarx 
Den 19  november 2008 beviljades Xiliarx ett godkännande för försäljning som gäller i hela EU.  
Mer information om Xiliarx finns på EMA:s webbplats: ema.europa.eu/medicines/human/EPAR/xiliarx. 
Denna sammanfattning  uppdaterades senast 06-2021. 
Xiliarx (Xiliarx (vildagliptin)  
EMA/322710/2021  
Sida 3/3 
 
 
 
 
