BILAGA I 
PRODUKTRESUMÉ 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Yellox 0,9 mg/ml ögondroppar, lösning 
2. 
KVALITATIV OCH KVANTITATIV SAMMANSÄTTNING 
1 ml lösning innehåller 0,9 mg bromfenak (som natriumseskvihydrat). 
1 droppe innehåller ungefär 33 mikrogram bromfenak. 
Hjälpämne med känd effekt:  
1 ml lösning innehåller 50 mikrogram bensalkoniumklorid. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Ögondroppar, lösning. 
Klar, färglös lösning. 
pH: 8,1–8,5; osmolalitet: 270–330 mOsmol/kg 
4. 
KLINISKA UPPGIFTER 
4.1  Terapeutiska indikationer 
Yellox är indicerad hos vuxna för behandling av postoperativ ögoninflammation efter 
kataraktextraktion. 
4.2  Dosering och administreringssätt 
Dosering 
Användning hos vuxna, inklusive äldre 
En droppe Yellox i det/de påverkade ögat/ögonen två gånger dagligen med början första dagen efter 
kataraktkirurgi och behandlingen fortsätter under den postoperativa periodens första 2 veckor. 
Behandlingen ska inte överstiga 2 veckor, eftersom säkerhetsdata efter denna tid inte finns 
tillgängliga. 
Nedsatt lever- och njurfunktion 
Yellox har inte studierats hos patienter med leversjukdom eller nedsatt njurfunktion. 
Pediatrisk population 
Säkerhet och effekt för bromfenak för barn har inte fastställts. Inga data finns tillgängliga. 
Administreringssätt 
För okulär användning. 
Om fler än ett topiskt ögonläkemedel används, ska läkemedlen administreras med minst 5 minuters 
mellanrum. 
För att förhindra kontamination av droppspetsen och lösningen måste man vara noga med att inte 
vidröra ögonlocken, omgivande områden eller andra ytor med flaskans droppspets.  
4.3  Kontraindikationer 
2
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Överkänslighet mot bromfenak eller mot något hjälpämne listat i avsnitt 6.1 eller mot andra icke-
steroida antiinflammatoriska läkemedel (NSAID). 
Yellox är kontraindicerat hos patienter hos vilka astmaattacker, urticaria eller akut rinit utlöses av 
acetylsalicylsyra eller av andra läkemedel med prostaglandinsynteshämmande aktivitet. 
4.4  Varningar och försiktighet 
Alla topiska NSAID kan fördröja läkning liksom topiska kortikosteroider. Samtidig användning av 
NSAID och topiska steroider kan öka risken för läkningsproblem. 
Korskänslighet 
Det finns risk för korskänslighet mot acetylsalicylsyra, fenylättiksyraderivat och andra NSAID. Därför 
ska behandling av individer som tidigare har visat känslighet för dessa läkemedel undvikas (se avsnitt 
4.3). 
Känsliga personer 
Hos känsliga patienter kan fortsatt användning av topiska NSAID, däribland bromfenac, leda till 
epitelnedbrytning, korneal förtunning, kornealerosion, kornealsår eller korneaperforation. Dessa 
händelser kan hota synen. Patienter med tecken på epitelnedbrytning i hornhinnan ska omedelbart 
avbryta användning av topiska NSAID och noggrant övervakas med avseende på hornhinnans 
tillstånd. Följaktligen kan samtidig användning av oftalmiska kortikosteroider och NSAID medföra 
högre risk för korneala biverkningar hos riskpatienter. 
Erfarenhet efter marknadsföring 
Erfarenhet av topiska NSAID efter marknadsföring tyder på att patienter med komplicerade 
ögonoperationer, korneal denervering, epiteldefekter i hornhinnan, diabetes mellitus och sjukdomar på 
ögonytan, t.ex. torra ögon, reumatoid artrit eller upprepade ögonoperationer under kort tid kan ha ökad 
risk för korneala biverkningar som kan hota synen. Topiska NSAID ska användas med försiktighet hos 
dessa patienter. 
Det har förekommit rapporter om att oftalmiska NSAID kan orsaka blödning i ögonvävnader 
(däribland hyphema) i samband med ögonkirurgi. Yellox ska användas med försiktighet hos patienter 
med känd blödningsbenägenhet eller som får andra läkemedel som kan förlänga blödningstiden. 
Vid utsättning av Yellox har man i sällsynta fall sett att en uppblossande inflammatorisk reaktion, t.ex. 
i form av makulaödem, kan förekomma på grund av starroperationen. 
Ögoninfektion 
En akut ögoninfektion kan maskeras av topisk användning av antiinflammatoriska läkemedel. 
Användning av kontaktlinser 
I allmänhet rekommenderas inte användning av kontaktlinser under den postoperative perioden efter 
kataraktkirurgi. Därför ska patienter rådas att inte använda kontaktlinser under behandling med 
Yellox. 
Hjälpämnen 
Bensalkoniumklorid 
Detta läkemedel innehåller 0,00185 mg per droppe motsvarande 0,05 mg/ml. 
Bensalkoniumklorid kan tas upp av mjuka kontaktlinser och kan missfärga kontaktlinserna. 
Patienterna ska ta ut kontaktlinser innan de använder läkemedlet och vänta minst 15 minuter innan 
kontaktlinserna sätts in igen. 
Bensalkoniumklorid har rapporterats orsaka ögonirritation, torra ögon och kan påverka tårfilmen och 
hornhinnan. Ska användas med försiktighet hos patienter med torra ögon och hos patienter med skadad 
hornhinna. 
Patienter ska monitoreras vid längre tids användning av läkemedlet. 
3
 
 
 
 
 
 
 
 
 
 
 
 
 
 
4.5 
Interaktioner med andra läkemedel och övriga interaktioner 
Inga interaktionsstudier har genomförts, inga interaktioner med antibiotikainnehållande ögondroppar 
som använts i samband med kirurgi har rapporterats. 
4.6  Fertilitet, graviditet och amning 
Graviditet 
Det finns inga adekvata data från användningen av bromfenak hos gravida kvinnor. Djurstudier har 
visat reproduktionstoxikologiska effekter (se avsnitt 5.3). Den potentiella risken för människa är 
okänd. Eftersom den systemiska exponeringen hos icke-gravida kvinnor är försumbar efter behandling 
med Yellox, kan risken under graviditet anses vara låg. 
På grund av de kända effekterna av läkemedel som hämmar prostaglandinbiosyntesen på fosters 
kardiovaskulära system (slutning av ductus arteriosus), ska dock användning av Yellox under 
graviditetens tredje trimester undvikas. Användning av Yellox rekommenderas i allmänhet inte under 
graviditet om inte fördelarna uppväger den potentiella risken. 
Amning 
Det är okänt om bromfenak eller dess metaboliter utsöndras i bröstmjölk. Djurstudier har visat att 
bromfenak utsöndras i mjölk hos råtta efter mycket höga orala doser (se avsnitt 5.3). Inga effekter 
förväntas på ammade nyfödda barn/spädbarn eftersom systemexponering hos den ammande kvinnan 
av bromfenak är försumbar. Yellox kan användas under amning. 
Fertilitet 
Inga effekter av bromfenak på fertiliteten observerades i djurstudier. Dessutom är den systemiska 
exponeringen för bromfenak försumbar och av detta skäl behövs inte graviditetstest eller 
preventivmedel. 
4.7  Effekter på förmågan att framföra fordon och använda maskiner 
Yellox har en liten påverkan på förmågan att köra bil eller använda maskiner. Övergående dimsyn kan 
uppstå när dropparna appliceras. Om dimsyn uppstår när dropparna appliceras, ska patienten 
rekommenderas att avstå från bilkörning och från att använda maskiner tills synen har normaliserats. 
4.8  Biverkningar 
Sammanfattning av säkerhetsprofilen 
Baserat på  klinisk data fick totalt 3,4 % av patienterna  en eller flera biverkningar. De vanligaste eller 
viktigaste biverkningarna i de poolade studierna var onormal känsla i ögat (0,5 %), kornealerosion 
(lindrig eller måttlig) (0,4 %), ögonklåda (0,4 %), ögonsmärta (0,3 %) och ögonrodnad (0,3 %). 
Korneala biverkningar observerades endast i den japanska populationen. Biverkningar medförde sällan 
avbrytande. Totalt 8 (0,8 %) patienter avbröt behandlingen i förtid i en studie på grund av en 
biverkning. Dessa omfattade 3 (0,3 %) patienter med lindrig kornealerosion, 2 (0,2 %) patienter med 
ögonlocksödem och 1 (0,1 %) patient med onormal känsla i ögat, kornealödem eller ögonklåda. 
Tabell över biverkningar 
Följande biverkningar klassificerades i enlighet med följande konvention: mycket vanliga (≥1/10), 
vanliga (≥1/100, <1/10), mindre vanliga (≥1/1 000, <1/100), sällsynta (≥1/10 000, <1/1 000), eller 
mycket sällsynta (<1/10 000). Inom varje frekvensgrupp presenteras biverkningarna efter fallande 
allvarlighetsgrad. 
Tabellen nedan beskriver biverkningar efter organsystem och frekvens. 
MedDRA-klassificering 
av organsystem 
Frekvens 
Biverkningar 
4
 
 
 
 
 
 
 
 
 
 
 
 
 
 
 
 
Ögon 
Mindre vanliga 
Sällsynta 
Andningsvägar, bröstkorg 
och mediastinum 
Mindre vanliga 
Reducerad synskärpa 
Hemorragisk retinopati 
Epiteldefekt i hornhinnan** 
Kornealerosion (lindrig eller måttlig) 
Epitelstörning i hornhinnan 
Kornealödem 
Retinala exsudat 
Ögonsmärta 
Ögonlocksblödning 
Dimsyn 
Fotofobi  
Ögonlocksödem 
Ögonflytning 
Ögonklåda 
Ögonirritation 
Ögonrodnad 
Konjunktival hyperemi 
Onormal känsla i ögat 
Ögonobehag 
Korneaperforation* 
Kornealsår* 
Kornealerosion, kraftig* 
Skleromalaci* 
Korneala infiltrat* 
Korneal störning* 
Kornealärr* 
Epistaxis 
Hosta 
Nässinusdränage 
Astma* 
Ansiktssvullnad 
Sällsynta 
Mindre vanliga 
Allmänna symtom 
och/eller symtom vid 
administreringsstället 
*Allvarliga rapporter från erfarenhet efter marknadsföring hos mer än 20 miljoner patienter 
** Observerat vid dosering fyra gånger dagligen 
Patienter med tecken på epitelnedbrytning i hornhinnan ska instrueras att omedelbart avbryta 
användning av Yellox och noggrant övervakas med avseende på hornhinnans tillstånd (se avsnitt 4.4). 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Inga kliniskt angelägna onormala fynd eller biverkningar noterades vid administration av 2 droppar 2 
mg/ml lösning 4 gånger dagligen i upp till 28 dagar. Oavsiktlig administrering med mer än en droppe 
ska inte resultera i ökad topikal exponering eftersom överskottsvolym sköljs ur ögat på grund av 
begränsad kapacitet i konjunktivalsäcken.  
Det finns praktiskt taget ingen risk för biverkningar på grund av oavsiktlig oral administrering. Om 
innehållet i 5 ml flaskan sväljs korrelerar detta till en oral dos om mindre än 5 mg bromfenac, vilket är 
30 gånger lägre än en daglig dos bromfenac oral formulering som användes förr. 
5
 
 
 
 
 
 
 
Om Yellox oavsiktligt sväljs, ska man dricka vätska för att späda ut läkemedlet. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Medel vid ögonsjukdomar, icke-steroida antiinflammatoriska medel, ACT-
kod: S01BC11 
Verkningsmekanism 
Bromfenak är ett icke-steroid antiinflammatoriskt medel (NSAID) med antiinflammatorisk aktivitet 
som man tror beror på dess förmåga att blockera prostaglandinsyntesen genom att hämma främst 
cyklooxygenas 2 (COX-2). Cyklooxygenas 1 (COX-1) hämmas endast i liten utsträckning. 
Bromfenak hämmade syntesen av prostaglandiner i ciliarkroppen i kaniniris in vitro. IC50-värdena är 
lägre för bromfenak (1,1 μM) än för indometacin (4,2 μM) och pranoprofen (11,9 μM). 
Bromfenak  i  koncentrationer  på  0,02 %,  0,05 %,  0,1 %  och  0,2 %  hämmade  nästan  alla  tecken  på 
ögoninflammation i en experimentell uveitmodell på kanin. 
Klinisk effekt 
Två randomiserade, dubbelblinda multicenterstudier i fas II med parallella grupper genomfördes i 
Japan och två randomiserade (2:1), dubbelblinda, placebokontrollerade multicenterstudier i fas III med 
parallella grupper genomfördes i USA för att utvärdera klinisk säkerhet och effekt hos Yellox givet två 
gånger dagligen vid behandling av postoperativ inflammation hos patienter som genomgår 
kataraktkirurgi. I dessa studier administrerades studiesubstansen ungefär 24 timmar efter 
kataraktkirurgi och fortsatte i upp till 14 dagar. Behandlingseffekten utvärderades upp till 29 dagar. 
En signifikant större andel patienter i Yellox-gruppen, 64,0 % mot 43,3 % i placebogruppen 
(p<0,0001), hade fullständig utläkning av ögoninflammationen vid studiedag 15. Det förekom 
signifikant färre celler i främre ögonkammaren och färre sjukdomsutbrott inom de första 2 veckorna 
efter kirurgi (85,1 % av patienterna hade utbrottspoäng på ≤1) jämfört med placebo (52 %). Skillnaden 
i frekvens utläkt inflammation visade sig redan dag 3. 
I en stor välkontrollerad studie som genomfördes i Japan, visade sig Yellox vara lika effektiv som 
pranoprofen ögondroppar, lösning. 
Pediatrisk population 
Europeiska läkemedelsmyndigheten har tagit bort kravet att skicka in studieresultat för Yellox för alla 
grupper av den pediatriska populationen för postoperativ ögoninflammation (se avsnitt 4.2 för 
information om pediatrisk användning). 
5.2  Farmakokinetiska egenskaper 
Absorption 
Bromfenak tränger effektivt igenom hornhinnan hos kataraktpatienter. En engångsdos gav en 
genomsnittlig högsta koncentration i kammarvattnet på 79±68 ng/ml 150–180 minuter efter 
administrering. Koncentrationerna kvarstod i 12 timmar i kammarvattnet med mätbara nivåer upp till 
24 timmar i de viktigaste ögonvävnaderna inklusive näthinnan. Efter administrering av bromfenak 
ögondroppar två gånger dagligen var plasmakoncentrationerna inte kvantifierbara. 
Distribution 
Bromfenak visar hög bindning till plasmaproteiner. In vitro var 99,8 % bundna till proteiner i human 
plasma. 
Ingen biologiskt relevant melaninbindning observerades in vitro. 
Studier på kanin med radioaktivt märkt bromfenak har visat att de högsta koncentrationerna efter 
topisk administrering observeras i hornhinnan följt av bindhinnan och kammarvattnet. Endast låga 
koncentrationer observerades i linsen och glaskroppen. 
6
 
 
 
 
 
 
 
 
 
 
 
 
 
 
Biotransformation 
In vitro-studier indikerar att bromfenak främst metaboliseras av CYP2C9, som inte finns vare sig i 
iris/ciliarkropp eller i retina/koroidea och nivån av detta enzym i hornhinnan är mindre än 1 % jämfört 
med motsvarande levernivå. 
Hos oralt behandlade människor är den oförändrade modersubstansen den största komponenten i 
plasma. Flera konjugerade och okonjugerade metaboliter har identifierats, där den cykliska amiden är 
den största metaboliten i urin. 
Eliminering 
Efter okulär administrering är halveringstiden för bromfenak i kammarvatten 1,4 timmar, vilket 
indikerar snabb eliminering. 
Efter oral administrering av 14C-bromfenak till friska frivilliga fann man att utsöndring via urinen var 
den viktigaste vägen för utsöndring av radioaktivt märkt substans och svarade för ungefär 82 %, 
medan fekal exkretion utgjorde ungefär 13 % av dosen. 
5.3  Prekliniska säkerhetsuppgifter 
Gängse studier avseende säkerhetsfarmakologi, allmäntoxicitet, gentoxicitet och karcinogenicitet 
visade inte några särskilda risker för människa. Orala doser på 0,9 mg/kg/dag till råtta (900 gånger 
rekommenderad ögondos) orsakade dock embryofetal dödlighet, ökad neonatal mortalitet och 
reducerad postnatal tillväxt. Dräktiga kaniner som behandlades oralt med 7,5 mg/kg/dag (7 500 gånger 
rekommenderad ögondos) orsakade ökad postimplantatorisk förlust (se avsnitt 4.6). 
Djurstudier har visat utsöndring av bromfenak i modersmjölk när det ges oralt i doser på 2,35 mg/kg, 
vilket är 2 350 gånger rekommenderad ögondos. Efter okulär administrering kunde plasmanivåer dock 
inte detekteras (se avsnitt 5.2). 
6. 
FARMACEUTISKA UPPGIFTER 
6.1  Förteckning över hjälpämnen 
Borsyra 
Borax 
Natriumsulfit, vattenfri (E221) 
Tyloxapol 
Povidon (K30) 
Bensalkoniumklorid 
Dinatriumedetat 
Vatten för injektionsvätskor 
Natriumhydroxid (för pH-justering) 
6.2 
Inkompatibiliteter 
Ej relevant. 
6.3  Hållbarhet 
2 år. 
Efter första öppnandet: 4 veckor 
6.4  Särskilda förvaringsanvisningar 
Förvaras vid högst 25 °C. 
Patienter ska instrueras att ha flaskan ordentligt stängd när det inte används. 
6.5  Förpackningstyp och innehåll 
7
 
 
 
 
 
 
 
 
 
 
 
 
 
 
 
 
 
5 ml lösning i en klämflaska av polyeten med en droppspets och ett skruvlock av polyeten. 
Förpackning med 1 flaska. 
6.6  Särskilda anvisningar för destruktion 
Inga särskilda anvisningar.  
Ej använt läkemedel och avfall skall kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
BAUSCH + LOMB IRELAND LIMITED 
3013 Lake Drive 
Citywest Business Campus 
Dublin 24, D24PPT3 
Irland 
8. 
NUMMER PÅ GODKÄNNANDE FÖR FÖRSÄLJNING 
EU/1/11/692/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för första godkännandet: 23.05.2011 
Datum för förnyat godkännande: 11.01.2016 
10.  DATUM FÖR ÖVERSYN AV PRODUKTRESUMÉN 
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu. 
8
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
9
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare som ansvarar för frisläppande av tillverkningssats 
Dr. Gerhard Mann 
Chem.-pharm. Fabrik GmbH 
Brunsbütteler Damm 165/173 
13581 Berlin 
Tyskland 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.  
En uppdaterad riskhanteringsplan ska lämnas in  
  på begäran av Europeiska läkemedelsmyndigheten, 
  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
10 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
11 
 
 
 
 
 
 
 
 
 
 
 
 
A. MÄRKNING 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ YTTRE FÖRPACKNINGEN 
KARTONG FÖR EN FLASKA 5 ML 
1. 
LÄKEMEDLETS NAMN 
Yellox 0,9 mg/ml ögondroppar, lösning 
bromfenak 
2. 
DEKLARATION AV AKTIV(A) SUBSTANS(ER) 
1 ml lösning innehåller 0,9 mg bromfenak (som natriumseskvihydrat). 
En droppe innehåller ungefär 33 mikrogram bromfenak. 
3. 
FÖRTECKNING ÖVER HJÄLPÄMNEN 
Borsyra, borax, vattenfri natriumsulfit (E221), tyloxapol, povidon, dinatriumedetat, 
bensalkoniumklorid (se bipacksedeln för ytterligare information), vatten för injektionsvätskor, 
natriumhydroxid (för pH-justering) 
4. 
LÄKEMEDELSFORM OCH FÖRPACKNINGSSTORLEK 
ögondroppar, lösning 
1x5 ml 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Okulär användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
Kassera oanvänt innehåll 4 veckor efter öppnandet. 
Öppnad: 
9. 
SÄRSKILDA FÖRVARINGSANVISNINGAR 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Förvaras vid högst 25 °C. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
BAUSCH + LOMB IRELAND LIMITED 
3013 Lake Drive 
Citywest Business Campus 
Dublin 24, D24PPT3 
Irland  
12.  NUMMER PÅ GODKÄNNANDE FÖR FÖRSÄLJNING 
EU/1/11/692/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Yellox 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ SMÅ INRE LÄKEMEDELSFÖRPACKNINGAR 
FLASKETIKETT 
1. 
LÄKEMEDLETS NAMN OCH ADMINISTRERINGSVÄG 
Yellox 0,9 mg/ ml ögondroppar, lösning 
bromfenak 
Okulär användning 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
5 ml 
6. 
ÖVRIGT 
15 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Yellox 0,9 mg/ml ögondroppar, lösning 
Bromfenak 
Läs noga igenom denna bipacksedel innan du börjar använda detta läkemedel. Den innehåller 
- 
- 
- 
- 
information som är viktig för dig. 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
1. 
2. 
3. 
4. 
5. 
6. 
Vad Yellox är och vad det används för 
Vad du behöver veta innan du använder Yellox 
Hur du använder Yellox 
Eventuella biverkningar 
Hur Yellox ska förvaras 
Förpackningens innehåll och övriga upplysningar 
1. 
Vad Yellox är och vad det används för 
Yellox innehåller bromfenak och tillhör en grupp av läkemedel som kallas icke-steroida 
antiinflammatoriska medel (NSAID). Det verkar genom att blockera vissa substanser som orsakar 
inflammation. 
Yellox används för att minska ögoninflammation efter operation av grå starr hos vuxna. 
2. 
Vad du behöver veta innan du  använder Yellox 
Använd inte Yellox 
- 
om du är allergisk mot bromfenak eller mot något av övriga innehållsämnen i detta läkemedel 
(anges i avsnitt 6). 
om du har fått astma, hudallergi eller kraftig inflammation i näsan när du har använt andra 
NSAID. Exempel på NSAID är: acetylsalicylsyra, ibuprofen, ketoprofen, diklofenak. 
Varningar och försiktighet 
Tala med läkare eller apotekspersonal innan du använder detta läkemedel 
- 
om du använder lokala steroider (t.ex. kortison), eftersom detta kan orsaka oönskade 
biverkningar.  
om du har blödningsproblem (t.ex. blödarsjuka) eller har haft sådana tidigare, eller om du tar 
andra läkemedel som kan förlänga blödningstiden (t.ex warfarin, klopidogrel, acetylsalicylsyra). 
om du har ögonproblem (t.ex. torra ögon, hornhinneproblem). 
om du har diabetes. 
om du har kronisk ledgångsreumatism. 
om du har genomgått upprepade ögonoperationer under kort tid. 
- 
- 
- 
- 
- 
- 
Användning av kontaktlinser rekommenderas inte efter operation av gråstarr. Använd därför inte 
kontaktlinser under tiden du använder Yellox. 
Barn och ungdomar 
Yellox ska inte användas till barn och ungdomar. 
17 
 
 
 
 
 
 
 
 
 
 
 
 
 
 
 
Andra läkemedel och Yellox 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Graviditet, amning och fertilitet 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder Yellox. 
Yellox ska inte användas under graviditetens sista tre månader. Läkare kan förskriva detta läkemedel 
under graviditet om förväntad nytta för modern överskrider den eventuella risken för bebisen. Yellox 
kan förskrivas till ammande mödrar och har ingen väsentlig påverkan på fertiliteten. 
Körförmåga och användning av maskiner 
Du kan få dimsyn under en kort stund efter att du har använt denna ögondroppe. Om du får dimsyn när 
du droppar Yellox, ska du inte köra bil eller använda maskiner förrän du ser tydligt. 
Yellox innehåller bensalkoniumklorid 
Bensalkoniumklorid 
Detta läkemedel innehåller 0,00185 mg per droppe motsvarande 0,05 mg/ml. 
Bensalkoniumklorid kan tas upp av mjuka kontaktlinser och kan missfärga kontaktlinserna. Ta ut 
kontaktlinser innan du använder läkemedlet och vänta minst 15 minuter innan kontaktlinserna sätts in 
igen. 
Bensalkoniumklorid kan vara irriterande for ögon, särskilt om du har torra ögon eller problem med 
hornhinnan (den klara hinnan längst fram i ögat). Om du känner irritation, stickningar eller smärta i 
ögat efter att ha använt läkemedlet, kontakta läkare. 
3. 
Hur du använder Yellox 
Använd alltid detta läkemedel enligt läkarens anvisningar. Rådfråga läkare eller apotekspersonal om 
du är osäker. 
Dos  
Rekommenderad dos är en droppe Yellox i det/de påverkade ögat/ögonen två gånger dagligen 
(morgon och kväll). Använd inte fler än en droppe i det/de påverkade ögat/ögonen två gånger 
dagligen. 
Börja använda dropparna dagen efter operationen av gråstarr.  
Administrering 
Yellox ska användas i ögonen. 
- 
- 
- 
- 
- 
- 
- 
- 
- 
- 
- 
Tvätta händerna innan du använder ögondropparna. 
Sätt dig i en bekväm och stabil ställning. 
Skruva av flasklocket. 
Håll flaskan upp och ner mellan tummen och fingrarna. 
Luta huvudet bakåt. 
Dra ned ditt undre ögonlock med ett rent finger. 
Placera flaskspetsen nära ögat. 
Vidrör inte ögat eller ögonlocket, omgivande områden eller andra ytor med droppanordningen. 
Tryck försiktigt på flaskan så att en droppe Yellox frigörs. 
Stäng flasklocket ordentligt omedelbart efter användning. 
Förvara flaskan ordentligt stängd när den inte används. 
Om du använder andra ögondroppar, ska du vänta minst fem minuter efter att du har använt Yellox 
innan du använder de andra dropparna. 
18 
 
 
 
 
 
 
 
 
 
 
 
 
 
 
Behandlingstid: 
Fortsätt med dropparna under de första två veckorna efter operationen. Använd inte Yellox under 
längre tid än 2 veckor. 
Om du har använt för stor mängd av Yellox 
Skölj ur ögat med varmt vatten. Droppa inte i fler droppar förrän det är dags för nästa vanliga dos. Om 
du oavsiktlig sväljer Yellox, ska du dricka ett glas vatten eller annan vätska för att späda ut 
läkemedlet. 
Om du har glömt att använda Yellox 
Ta en enda dos så snart du kommer ihåg det. Om det nästan är dags för nästa dos, så låter du bli att ta 
den missade dosen. Fortsätt med nästa vanliga planerade dos. Ta inte dubbel dos för att kompensera 
för glömd dos. 
Om du slutar att använda Yellox 
Sluta inte att använda Yellox utan att tala med din läkare. 
I sällsynta fall kan man när man slutar ta Yellox få en uppblossande inflammatorisk reaktion, t.ex. i 
form av svullnad av näthinnan på grund av gråstarroperationen.  
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar men alla användare behöver inte få 
dem. 
Om du får nedsatt syn eller dimsyn veckan efter att behandlingen har upphört kontaktaomedelbart din 
läkare. 
Om du märker någon av följande biverkningar när du använder dropparna, så kontakta omedelbart din 
läkare. 
Mindre vanliga biverkningar (kan förekomma hos 1 av 100 användare) 
En känsla av att ha fått ett främmande föremål i ögat, rodnad och inflammation i ögat, skada och 
inflammation i ögats yta, ögonflytning, klåda, irritation eller smärta i ögat, svullnad eller blödning i 
ögonlocket, försämrad syn på grund av inflammation, prickar eller fläckar som rör sig framför ögonen 
eller försämrad syn vilket kan tyda på blödning eller skada baktill i ögat (näthinnan), obehag i ögat, 
ljuskänslighet, försämrad syn eller dimsyn, svullnad i ansiktet, hosta, näsblödning eller rinnande näsa. 
Sällsynta biverkningar (kan förekomma hos 1 till 1000 användare) 
Skada på ögonytan, ögonrodnad, astma. 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i Appendix V. Genom att rapportera biverkningar 
kan du bidra till att öka informationen om läkemedels säkerhet. 
5. 
Hur Yellox ska förvaras 
Förvara detta läkemedel utom syn- och räckhåll för barn. 
19 
 
 
 
 
 
 
 
 
 
 
 
 
 
 
 
 
 
 
 
 
Används före utgångsdatum som anges på flaskan eller kartongen efter ”EXP”. Utgångsdatumet är den 
sista dagen i angiven månad. 
Förvaras vid högst 25 °C. 
Kassera flaskan 4 veckor efter öppnandet för att förhindra infektion, även om det finns lösning kvar. 
Skriv datum för öppnandet på kartongens etikett i avsett utrymme. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är bromfenak. En ml lösning innehåller 0,9 mg bromfenak (som 
natriumseskvihydrat). En droppe innehåller ungefär 33 mikrogram bromfenak. 
Övriga innehållsämnen är: borsyra, borax, vattenfri natriumsulfit (E221), bensalkoniumklorid 
(se avsnitt 2), tyloxapol, povidon (K30), dinatriumedetat, vatten för injektionsvätskor, 
natriumhydroxid (för att hålla normal surhetsgrad). 
Läkemedlets utseende och förpackningsstorlekar 
Yellox är en klargul vätska (lösning) som levereras i en förpackning innehållande en 5 ml plastflaska 
med skruvlock.  
Innehavare av godkännande för försäljning  
BAUSCH + LOMB IRELAND LIMITED 
3013 Lake Drive 
Citywest Business Campus 
Dublin 24, D24PPT3 
Irland 
Tillverkare 
Dr. Gerhard Mann 
Chem.-pharm. Fabrik GmbH 
Brunsbütteler Damm 165/173 
13581 Berlin 
Tyskland 
Denna bipacksedel ändrades senast  
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu/ 
20 
 
 
 
 
 
 
 
 
 
 
 
 
 
 
 
 
