EMA/246032/2020 
EMEA/H/C/005061 
Enerzair Breezhaler 
(indakaterol/glykopyrroniumbromid/mometason) 
Sammanfattning av Enerzair Breezhaler och varför det är godkänt inom EU 
Vad är Enerzair Breezhaler och vad används det för? 
Enerzair Breezhaler är ett astmaläkemedel för inhalation. Det används för (regelbunden) 
underhållsbehandling av vuxna vars astma inte kontrolleras tillräckligt väl med en inhalerad 
långverkande beta-2-agonist tillsammans med en hög dos av en inhalerad kortikosteroid. Det ska ges 
till patienter som har haft minst en astmaattack (exacerbation) under det senaste året. 
Enerzair Breezhaler innehåller de aktiva substanserna indakaterol, glykopyrroniumbromid och 
mometason. 
Hur används Enerzair Breezhaler? 
Enerzair Breezhaler finns som kapslar för användning i den inhalator som medföljer läkemedlet.  
Läkemedlet är receptbelagt. 
Enerzair Breezhalerkapseln placeras i inhalatorn och patienten andas in pulvret genom munnen. 
Patienten ska inhalera pulvret från en kapsel en gång om dagen vid ungefär samma tidpunkt varje 
dag. 
Det finns en elektronisk sensor som kan användas tillsammans med läkemedlet. När sensorn är fäst på 
inhalatorn registrerar den patientens användning av inhalatorn och kan skicka informationen till 
patientens smarttelefon eller annan mobilenhet. Sensorn är ett tillval och behövs inte för att använda 
inhalatorn. 
För mer information om hur du använder Enerzair Breezhaler, läs bipacksedeln eller tala med läkare 
eller apotekspersonal. 
Hur verkar Enerzair Breezhaler? 
De tre aktiva substanserna i Enerzair Breezhaler, indakaterol, glykopyrroniumbromid och mometason 
har använts i flera inhalerade läkemedel för behandling av patienter med andningssjukdomar. De 
verkar på olika sätt för att patienten ska kunna andras lättare. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
Indakaterol är en långverkande beta-2-adrenergisk receptoragonist. Det slappnar av muskeln runt 
luftvägarna in i lungorna genom att aktivera målen som kallas beta-2-receptorer i muskelcellerna. 
Detta hjälper till att hålla luftvägarna öppna. 
Glykopyrroniumbromid är en muskarinreceptorantagonist. Den blockerar muskarinreceptorerna i 
muskelcellerna i luftvägarna. Eftersom dessa receptorer hjälper till att kontrollera luftvägsmusklernas 
sammandragning, slappnar musklerna i luftvägarna av när receptorerna blockeras, vilket hjälper till att 
hålla luftvägarna öppna. 
Mometason är en kortikosteroid med antiinflammatoriska effekter. Den verkar på liknande sätt som 
kortikosteroidhormoner i kroppen och minskar immunsystemets (immunförsvarets) aktivitet. 
Mometason hjälper till att hålla luftvägarna öppna genom att blockera frigörandet av substanser, 
däribland histaminer, som medverkar till inflammation och frigörande av slem i luftvägarna. 
Vilka fördelar med Enerzair Breezhaler har visats i studierna? 
I en huvudstudie ingick 3 092 patienter vars astma inte var välkontrollerad med en kombination av en 
långverkande beta-2-agonist och en kortikosteroid som inhalerades. Patienterna hade haft minst ett 
astmaanfall under det föregående året. I studien mättes förändringen av patienternas forcerade 
exspiratoriska volym under en sekund (FEV1, den största volym luft som de kunde andas ut på en 
sekund) strax före deras nästa dos. 
Efter 26 veckors behandling förbättrades FEV1 med 65 ml mer hos patienter som behandlades med 
Enerzair Breezhaler än hos patienter som använde en inhalator som innehöll likvärdiga doser av 
indakaterol och mometason, två av de tre aktiva substanserna i Enerzair Breezhaler. 
Vilka är riskerna med Enerzair Breezhaler? 
De vanligaste biverkningarna som orsakas av Enerzair Breezhaler (kan förekomma hos fler än 1 av 
10 användare) är försämring av astman och nasofaryngit (inflammation i näsa och svalg). Andra 
vanliga biverkningar (kan förekomma hos upp till 1 av 100 användare) är bland annat övre 
luftvägsinfektion (infektioner i näsa och svalg) och huvudvärk. 
En fullständig förteckning över biverkningar och restriktioner för Enerzair Breezhaler finns i 
bipacksedeln. 
Varför är Enerzair Breezhaler godkänt i EU? 
För patienter vars astma inte kontrolleras tillräckligt väl med en inhalerad långverkande beta-2-agonist 
tillsammans med en hög dos av en inhalerad kortikosteroid och som haft ett astmaanfall under det 
föregående året var förbättringen av FEV1 med Enerzair Breezhaler blygsam men ansågs kliniskt viktig. 
Biverkningarna av Enerzair Breezhaler liknar dem som orsakas av andra inhalerade läkemedel som 
används mot astma. 
Europeiska läkemedelsmyndigheten (EMA) fann därför att fördelarna med Enerzair Breezhaler är större 
än riskerna och att Enerzair Breezhaler kan godkännas för försäljning i EU. 
Vad görs för att garantera säker och effektiv användning av Enerzair 
Breezhaler? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Enerzair Breezhaler har tagits med i produktresumén och 
bipacksedeln. 
Enerzair Breezhaler (indakaterol/glykopyrroniumbromid/mometason) 
EMA/246032/2020 
Sida 2/3 
 
 
 
Liksom för alla läkemedel övervakas de vetenskapliga uppgifterna om användningen av Enerzair 
Breezhaler kontinuerligt. Biverkningar som har rapporterats för Enerzair Breezhaler utvärderas 
noggrant och nödvändiga åtgärder vidtas för att skydda patienterna. 
Mer information om Enerzair Breezhaler 
Mer information om Enerzair Breezhaler finns på EMA:s webbplats:  
ema.europa.eu/medicines/human/EPAR/enerzair-breezhaler. 
Enerzair Breezhaler (indakaterol/glykopyrroniumbromid/mometason) 
EMA/246032/2020 
Sida 3/3 
 
 
 
