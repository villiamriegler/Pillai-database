EMA/16010/2020 
EMEA/H/C/003728 
Akynzeo (netupitant eller fosnetupitant 
/palonosetronhydroklorid) 
Sammanfattning av Akynzeo och varför det är godkänt inom EU 
Vad är Akynzeo och vad används det för? 
Akynzeo är ett läkemedel som används för att förebygga illamående och kräkningar hos vuxna med 
cancer som genomgår kemoterapi (läkemedel för behandling av cancer). 
Det är känt att viss kemoterapi framkallar kraftigt illamående och kräkningar, och Akynzeo ges till 
patienter som antingen får högemetogen (kräkningsframkallande) kemoterapi som innehåller 
cancerläkemedlet cisplatin, eller andra kemoterapier som är måttligt emetogena. 
Akynzeo finns som kapslar och som ett pulver som ska beredas till injektionsvätska, lösning.  Det 
innehåller de aktiva substanserna netupitant och palonosetron (kapslar) eller fosnetupitant och 
palonosetron (pulver). 
Hur används Akynzeo? 
Den rekommenderade dosen är en kapsel som tas genom munnen en timme innan kemoterapin 
påbörjas eller en injektion som ges i en ven under 30 minuter före varje kemoterapicykel. 
Läkemedlet är receptbelagt. För mer information om hur du använder Akynzeo, läs bipacksedeln eller 
tala med läkare eller apotekspersonal. 
Hur verkar Akynzeo? 
De aktiva substanserna i Akynzeo verkar genom att blockera två olika mekanismer som medverkar i 
framkallandet av illamående och kräkningar under kemoterapi. Palonosetron blockerar 5Ht3-receptorer 
i tarmen, som är ansvariga för den omedelbara illamåendefasen (som uppträder inom de första 24 
timmarna). Netupitant verkar genom att blockera neurokinin-1-receptorer (NK1), som finns i 
nervsystemet och är ansvariga för den fördröjda fasen av illamående och kräkningar (som uppträder 
efter de första 24 timmarna). Fosnetupitant är en så kallad prodrug till netupitant, vilket betyder att 
den omvandlas till den aktiva substansen netupitant i kroppen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
  
 
 
 
 
Genom att innehålla palonsetron och netupitant eller fosnetupitant tillsammans hjälper Akynzeo till att 
kontrollera både den omedelbara och den fördröjda fasen av illamående och kräkningar efter 
kemoterapi. 
Palonosetron har varit godkänt som enda behandling i EU sedan 2005. 
Vilka fördelar med Akynzeo har visats i studierna? 
I en huvudstudie där Akynzeo jämfördes med palonosetron som enda läkemedel fick 90 procent av 
patienterna som tog Akynzeo (121 av 135) inga kräkningar inom 5 dagar efter att de påbörjat 
högemetogen kemoterapi, jämfört med 77 procent av patienterna som tog palonosetron som enda 
läkemedel (104 av 136). 
I en annan studie undersöktes nyttan med Akynzeo hos patienter som genomgick måttligt emetogen 
kemoterapi. Omkring 88 procent av patienterna som tog Akynzeo fick inga kräkningar dag 1 efter den 
första kemoterapicykeln, jämfört med 85 procent av patienterna som tog palonosetron. Siffrorna för 
dag 2 till dag 5 var 77 procent för patienterna i Akynzeo-gruppen och 70 procent för dem i 
palonosetron-gruppen. Denna studie innefattade 1 455 patienter och patienterna tog dexametason, ett 
annat läkemedel som används för att förebygga kräkningar, som tilläggsbehandling. 
Vilka är riskerna med Akynzeo? 
De vanligaste biverkningarna som orsakas av Akynzeo (kan förekomma hos upp till 1 av 10 
användare) är huvudvärk, förstoppning och trötthet. En fullständig förteckning över biverkningar och 
restriktioner finns i bipacksedeln. 
Varför är Akynzeo godkänt i EU? 
Europeiska läkemedelsmyndigheten noterade att Akynzeo är effektivt när det gäller att förebygga både 
den omedelbara och den fördröjda fasen av illamående och kräkningar efter kemoterapi, och att 
läkemedlet har en gynnsam säkerhetsprofil. EMA fann därför att fördelarna med Akynzeo är större än 
riskerna och att läkemedlet kan godkännas för försäljning i EU. 
Vad görs för att garantera säker och effektiv användning av Akynzeo? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Akynzeo har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Akynzeo kontinuerligt. 
Biverkningar som har rapporterats för Akynzeo utvärderas noggrant och nödvändiga åtgärder vidtas 
för att skydda patienterna. 
Mer information om Akynzeo 
Den 27 maj 2015 beviljades Akynzeo ett godkännande för försäljning som gäller i hela EU. 
Mer information om Akynzeo finns på EMA:s webbplats: 
ema.europa.eu/medicines/human/EPAR/akynzeo 
Denna sammanfattning uppdaterades senast 02-2020. 
Akynzeo (netupitant eller fosnetupitant /palonosetronhydroklorid)  
EMA/16010/2020 
Sida 2/2 
 
 
 
