EMA/203583/2018 
EMEA/H/C/004644 
Prasugrel Mylan (prasugrel) 
Sammanfattning av Prasugrel Mylan och varför det är godkänt inom EU 
Vad är Prasugrel Mylan och vad används det för? 
Prasugrel Mylan ges tillsammans med acetylsalicylsyra för att förhindra aterotrombotiska händelser 
(problem som orsakas av blodproppar i kärlen och åderförkalkning) hos patienter med akuta koronara 
syndrom som genomgår perkutan koronarintervention. Akuta koronara syndrom är en rad tillstånd där 
blodtillförseln i de blodkärl som försörjer hjärtat avbryts så att hjärtvävnaden inte kan fungera som 
den ska eller dör. Exempel på detta är instabil angina (kärlkramp) och hjärtinfarkt (eller ”hjärtattack”). 
Perkutan koronarintervention är ett förfarande för att öppna de tilltäppta blodkärl som försörjer 
hjärtat. 
Prasugrel Mylan innehåller den aktiva substansen prasugrel och är ett generiskt läkemedel, vilket 
innebär att Prasugrel Mylan innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Efient. Mer information om 
generiska läkemedel finns i dokumentet med frågor och svar här. 
Hur används Prasugrel Mylan? 
Prasugrel Mylan finns som tabletter (5 och 10 mg) och är receptbelagt. Behandling med Prasugrel 
Mylan inleds med en dos på 60 mg. Därefter tas 10 mg en gång om dagen, utom för patienter som 
väger mindre än 60 kg där dosen i stället är 5 mg en gång om dagen. Patienter som tar Prasugrel 
Mylan ska också ta acetylsalicylsyra i enlighet med läkarens ordination. Det rekommenderas att 
behandlingen med Prasugrel Mylan och acetylsalicylsyra fortgår i upp till ett år. 
Användning av Prasugrel Mylan rekommenderas inte till patienter över 75 år, om inte läkaren noga har 
övervägt dess fördelar och risker och finner att behandling med Prasugrel Mylan är nödvändig. I så fall 
ska patienten ta 5 mg dagligen efter en startdos på 60 mg. 
För att få mer information om hur du använder Prasugrel Mylan, läs bipacksedeln eller tala med läkare 
eller apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Hur verkar Prasugrel Mylan? 
Den aktiva substansen i Prasugrel Mylan, prasugrel, är en hämmare av trombocytaggregationen. Detta 
innebär att den hjälper till att förhindra att blodproppar bildas. Blodproppar bildas när vissa celler i 
blodet – trombocyterna (eller ”blodplättarna”) – aggregerar (klibbar ihop). Prasugrel hindrar 
trombocyterna från att klibba ihop genom att förhindra att ämnet ADP binder till en recepter (ett mål) 
på trombocyternas yta. Detta gör att trombocyterna inte blir ”klibbiga”, vilket minskar risken för att 
det bildas blodproppar och hjälper till att förhindra en hjärtinfarkt eller ett slaganfall. 
Hur har Prasugrel Mylans effekt undersökts? 
Fördelar och risker för aktiv substans vid godkänd användning har redan studerats för 
referensläkemedlet Efient och behöver inte studeras igen för Prasugrel Mylan. 
Liksom för alla läkemedel har företaget lagt fram kvalitetsdata för Prasugrel Mylan. Företaget har 
också visat i studier att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Prasugrel Mylan? 
Eftersom Prasugrel Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Prasugrel Mylan godkänt i EU? 
Europeiska läkemedelsmyndigheten (EMA) fann att det styrkts att Prasugrel Mylan i enlighet med EU:s 
krav har likvärdig kvalitet och är bioekvivalent med Efient. EMA fann därför att fördelarna är större än 
de konstaterade riskerna, liksom för Efient, och att Prasugrel Mylan skulle godkännas för användning i 
EU. 
Vad görs för att garantera säker och effektiv användning av Prasugrel 
Mylan? 
Företaget som marknadsför Prasugrel Mylan ska se till att läkare som kommer att behandla patienter 
med läkemedlet har tillgång till utbildningsmaterial. Materialet kommer att innehålla information om 
säker förskrivning av läkemedlet och en påminnelse till läkarna om att läkemedlet inte rekommenderas 
för patienter över 75 år. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Prasugrel Mylan har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Prasugrel Mylan utvärderas noggrant och nödvändiga åtgärder 
för att skydda patienter vidtas. 
Mer information om Prasugrel Mylan  
Mer information om Prasugrel Mylan finns på EMA:s webbplats ema.europa.eu/Find medicine/Human 
medicines/European public assessment reports. Information om referensläkemedlet finns också på 
EMA:s webbplats. 
Prasugrel Mylan (prasugrel) 
EMA/203583/2018 
Sida 2/2 
 
 
 
