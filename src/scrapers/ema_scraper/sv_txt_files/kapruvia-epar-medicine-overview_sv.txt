EMA/149822/2022 
EMEA/H/C/005612 
Kapruvia (difelikefalin) 
Sammanfattning av Kapruvia och varför det är godkänt inom EU 
Vad är Kapruvia och vad används det för? 
Kapruvia är ett läkemedel som används för att behandla måttlig till svår klåda hos vuxna med kronisk 
njursjukdom som genomgår hemodialys (behandling med en maskin som filtrerar toxiner från blodet). 
Kapruvia innehåller den aktiva substansen difelikefalin. 
Hur används Kapruvia? 
Kapruvia är receptbelagt och behandling ska ges av hälso- och sjukvårdspersonal med relevant 
erfarenhet. Läkemedlet ges som en injektion i venen i slutet av en hemodialys. Det ges tre gånger i 
veckan och dosen beror på patientens vikt. 
För mer information om hur du använder Kapruvia, läs bipacksedeln eller tala med läkare eller 
apotekspersonal. 
Hur verkar Kapruvia? 
Difelikefalin, den aktiva substansen i Kapruvia, är en opioid som binder till receptorer (mål) på nerver 
och immunceller som bidrar till att kontrollera klåda och inflammation. Receptorerna (så kallade 
kappa-opioidreceptorer) aktiveras när difelikefalin binder till dem, vilket minskar inflammationen som 
kan leda till klåda och dämpar de signaler som leder till känslan av klåda. 
Vilka fördelar med Kapruvia har visats i studierna? 
Kapruvia var effektivt för att minska svårighetsgraden av klåda i två huvudstudier på vuxna med 
måttlig till svår klåda i samband med kronisk njursjukdom. Huvudeffektmåttet var en självrapporterad 
minskning av den värsta graden av klåda på en dag. 
I den första studien ingick 378 vuxna med kronisk njursjukdom som hade genomgått hemodialys i 
minst tre månader. Av de patienter som tog Kapruvia rapporterade 51 procent en minskning på minst 
tre poäng på skalan för klåda, jämfört med 28 procent av dem som fick placebo (overksam 
behandling). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
I den andra studien, som omfattade 473 vuxna med kronisk njursjukdom som hade genomgått 
hemodialys i minst tre månader, rapporterade 54 procent av patienterna som tog Kapruvia en 
förbättring på minst tre poäng på skalan för klåda, jämfört med 42 procent av de 236 patienter som 
fick placebo. 
Vilka är riskerna med Kapruvia? 
De vanligaste biverkningarna som orsakas av Kapruvia (kan förekomma hos upp till 1 av 10 
användare) är sömnighet och parestesi (känselfenomen som domningar, myrkrypningar och 
stickningar). Mindre vanliga biverkningar (kan förekomma hos upp till 1 av 100 användare) är yrsel, 
huvudvärk, illamående, kräkningar, diarré och ändrad mental status (t.ex. förvirring). De flesta av 
dessa biverkningar var lindriga eller måttliga. 
En fullständig förteckning över biverkningar som rapporterats för Kapruvia finns i bipacksedeln. 
Varför är Kapruvia godkänt i EU? 
I de kliniska prövningarna visade sig Kapruvia vara effektivt när det gällde att minska den känsla av 
klåda som patienterna upplevde till följd av nedsatt njurfunktion. Dessutom anses biverkningarna vara 
hanterbara. Europeiska läkemedelsmyndigheten (EMA) fann därför att fördelarna med Kapruvia är 
större än riskerna och att Kapruvia kan godkännas för försäljning i EU. 
Vad görs för att garantera säker och effektiv användning av Kapruvia? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kapruvia har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Kapruvia kontinuerligt. 
Biverkningar som har rapporterats för Kapruvia utvärderas noggrant och nödvändiga åtgärder vidtas 
för att skydda patienter. 
Mer information om Kapruvia 
Mer information om Kapruvia finns på EMA:s webbplats: 
ema.europa.eu/medicines/human/EPAR/kapruvia. 
Kapruvia (difelikefalin)  
EMA/149822/2022 
Sida 2/2 
 
 
 
