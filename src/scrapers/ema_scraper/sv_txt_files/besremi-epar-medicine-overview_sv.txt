EMA/890042/2018 
EMEA/H/C/004128 
Besremi (ropeginterferon alfa-2b) 
Sammanfattning av Besremi och varför det är godkänt inom EU 
Vad är Besremi och vad används det för? 
Besremi är ett läkemedel som används för att behandla polycytemia vera hos vuxna som inte har 
symtomet på förstorad mjälte. 
Hos patienter med polycytemia vera producerar kroppen för många röda blodkroppar, vilket kan göra 
att blodet förtjockas och minska blodflödet till organen. Patientens mjälte kan också bli större när den 
försöker avlägsna överflödiga celler. 
Polycytemia vera är sällsynt och Besremi klassificerades som särläkemedel (ett läkemedel som 
används vid sällsynta sjukdomar) den 9 december 2011. Mer information om klassificeringen som 
särläkemedel finns här: ema.europa.eu/medicines/human/orphan-designations/EU311932. 
Besremi innehåller den aktiva substansen ropeginterferon alfa-2b 
Hur används Besremi? 
Besremi är receptbelagt och behandling ska endast inledas under övervakning av en läkare med 
erfarenhet av behandling av polycytemia vera. 
Besremi finns för injektion under huden i förfyllda pennor. Den normala startdosen är 100 mikrogram 
varannan vecka, vilket kan ökas gradvis tills nivåerna av röda blodkroppar är tillräckligt låga och 
stabila. Den högsta dosen är 500 mikrogram varannan vecka. Om biverkningar uppstår kan läkaren 
minska dosen eller tillfälligt avbryta behandlingen. 
För mer information om hur du använder Besremi, läs bipacksedeln eller tala med läkare eller 
apotekspersonal. 
Hur verkar Besremi? 
Den aktiva substansen i Besremi, ropeginterferon alfa-2b, verkar genom att binda till receptorer (mål) 
i kroppscellerna som kallas interferon alfa/beta-receptorer (IFNAR). Detta leder till flera reaktioner som 
gör att benmärgen producerar färre röda blodkroppar. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
  
 
Ropeginterferon alfa-2b är en typ av interferon, en naturlig substans som bildas i kroppen. I Besremi 
har interferonen pegylerats (fästs vid ett kemiskt ämne som kallas polyetylenglykol) så att den kan 
stanna kvar längre i kroppen och ges mindre ofta. 
Vilka fördelar med Besremi har visats i studierna? 
En huvudstudie på 257 patienter visade att Beremi är effektivt för att minska nivåerna av röda 
blodkroppar hos patienter med polycytemia vera. I denna studie hade 43 procent av patienterna som 
fick Besremi normala antal röda blodkroppar efter ett års behandling. Hos 46 procent av patienterna 
som fick ett annat läkemedel, hydroxikarbamid, konstaterades liknande förbättringar. 
En förlängning av denna studie visade att vid fortsatt behandling med Besremi under en längre tid 
ökade antalet patienter vars blodkroppsantal minskade till det normala. 
Vilka är riskerna med Besremi? 
De vanligaste biverkningarna som orsakas av Besremi (kan uppträda hos fler än 1 av 10 personer) är 
låga nivåer av vita blodkroppar och blodplättar (blodkomponenter som hjälper blodet att koagulera), 
muskel- och ledsmärta, trötthet, influensaliknande symtom och förhöjda nivåer i blodet av 
gammaglutamyltransferas (ett tecken på leverproblem). En fullständig förteckning över biverkningar 
som rapporterats för Besremi finns i bipacksedeln. 
Besremi får inte ges tillsammans med telbivudin (ett läkemedel för att behandla hepatit B). Det får inte 
ges till patienter med sköldkörtelsjukdom som inte kontrolleras med standardbehandling, patienter 
som har haft psykiska sjukdomar som allvarlig depression, patienter som har allvarliga problem med 
hjärtat och blodkärlen, patienter som nyligen har haft en hjärtinfarkt eller stroke, patienter som lider 
av autoimmuna sjukdomar, patienter som har genomgått transplantation och patienter med mycket 
allvarlig lever- eller njursjukdom. En fullständig förteckning över restriktioner finns i bipacksedeln. 
Varför är Besremi godkänt i EU? 
Besremi är effektivt för att minska det överflödiga antalet blodkroppar hos patienter med polycytemia 
vera, och andelen patienter vars tillstånd förbättrades ökade med längre behandling. Även om Besremi 
kan vara mindre effektivt än hydroxikarbamid under de första månaderna av behandlingen kan 
flebotomi (ett förfarande för att avlägsna överflödigt blod ur kroppen) hjälpa till att kortsiktigt 
kontrollera tillståndet. 
När det gäller säkerheten betraktas biverkningarna av Besremi som hanterbara. Dessutom sågs det 
som en stor fördel att Besremi inte har någon potential att orsaka genmutationer. Europeiska 
läkemedelsmyndigheten fann att fördelarna med Besremi är större än riskerna och att Besremi kan 
godkännas för försäljning i EU. 
Vad görs för att garantera säker och effektiv användning av Besremi? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Besremi har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Besremi kontinuerligt. 
Biverkningar som har rapporterats för Besremi utvärderas noggrant och nödvändiga åtgärder vidtas för 
att skydda patienterna. 
Besremi (ropeginterferon alfa-2b)  
EMA/890042/2018 
Sida 2/3 
 
 
 
Mer information om Besremi 
Mer information om Besremi finns på EMA:s webbplats 
ema.europa.eu/medicines/human/EPAR/besremi. 
Besremi (ropeginterferon alfa-2b)  
EMA/890042/2018 
Sida 3/3 
 
 
 
