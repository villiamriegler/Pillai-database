EMA/101950/2015 
EMEA/H/C/000563 
Sammanfattning av EPAR för allmänheten 
Aloxi 
palonosetron 
Detta är en sammanfattning av det offentliga europeiska utredningsprotokollet (EPAR) för Aloxi. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Aloxi? 
Aloxi är ett läkemedel som innehåller den aktiva substansen palonosetron. Det finns som 
injektionsvätska, lösning (5 ml lösning innehåller 250 mikrogram) och som kapslar (500 mikrogram). 
Vad används Aloxi för? 
Aloxi används för att förhindra illamående och kräkningar som orsakas av kemoterapi 
(läkemedelsbehandling mot cancer). Injektionslösningen ges till vuxna och barn från en månads ålder 
vid kemoterapi med läkemedel som ofta förorsakar illamående och kräkningar (som t.ex. cisplatin) 
eller som orsakar detta då och då (som t.ex. cyklofosfamid, doxorubicin eller karboplatin). Kapslarna 
ges bara till vuxna vid kemoterapi som då och då orsakar illamående och kräkningar hos vuxna. 
Läkemedlet är receptbelagt. 
Hur används Aloxi? 
Aloxi ska endast ges innan kemoterapi. Injektionslösningen ska ges av sjukvårdspersonal ungefär 30 
minuter innan kemoterapin påbörjas. Hos vuxna ges lösningen som en injektion i en ven under 30 
sekunder med en dos på 250 mikrogram. Effekten kan förstärkas genom tillägg av en kortikosteroid 
(en typ av läkemedel som används för att förhindra illamående och kräkningar). Hos barn ges 
lösningen som en infusion (dropp) i en ven under 15 minuter med en dos på 20 mikrogram per 
kilogram kroppsvikt. 
Om kapslarna används till vuxna ska patienten ta en kapsel en timme innan kemoterapin påbörjas. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Mer information finns i bipacksedeln. 
Hur verkar Aloxi? 
Den aktiva substansen i Aloxi, palonosetron, är en 5HT3-receptorantagonist. Detta innebär att den 
hindrar en kemisk substans i kroppen som kallas 5-hydroxytryptamin (5HT, även känd som serotonin) 
från att binda till 5HT3-receptorer i tarmen. När 5HT binder till dessa receptorer orsakar detta i regel 
illamående och kräkningar. Genom att blockera dessa receptorer förhindrar Aloxi illamående och 
kräkningar, som ofta inträffar efter kemoterapi. 
Hur har Aloxis effekt undersökts? 
Aloxi injektionslösning har undersökts i tre större studier på 1 842 vuxna som fick kemoterapi som ofta 
eller då och då förorsakade illamående och kräkningar. Aloxi, som gavs i två olika doser, jämfördes 
med ondansetron och dolasetron (andra läkemedel av samma typ). 
Aloxi injektionslösning har också undersökts i en studie med 502 barn som fick kemoterapi som ofta 
eller då och då förorsakade illamående och kräkningar. I denna studie jämfördes Aloxi med 
ondansetron. 
I ytterligare en studie jämfördes Aloxi-kapslar i tre doser (250, 500 och 750 mikrogram) med Aloxi 
injektionslösning på 651 vuxna som fick kemoterapi som då och då förorsakade illamående och 
kräkningar. 
I samtliga studier mättes antalet patienter som inte kräktes efter det att de fått kemoterapi. 
Vilken nytta har Aloxi visat vid studierna? 
Aloxi injektionslösning var lika effektiv som jämförelseläkemedlen. Vid kemoterapi som ofta orsakade 
illamående och kräkningar var det 59 procent av de vuxna som fick Aloxi som inte kräktes under de 24 
timmar som följde efter kemoterapin (132 av 223 patienter), jämfört med 57 procent av patienterna 
som fick ondansetron (126 av 221 patienter). Vid kemoterapi som orsakade illamående och kräkningar 
då och då var det 81 procent av de vuxna som fick Aloxi som inte kräktes under de 24 timmar som 
följde efter kemoterapin (153 av 189 patienter), jämfört med 69 procent av dem som fick ondansetron 
(127 av 185 patienter). När Aloxi jämfördes med dolasetron, var dessa värden 63 procent för Aloxi 
(119 av 189 patienter) och 53 procent för dolasetron (101 av 191 patienter). 
I studien av barn som fick kemoterapi som ofta eller då och då förorsakade illamående och kräkningar 
var det 59 procent av barnen som fick Aloxi injektionslösning i en dos på 
20 mikrogram/kilogram kroppsvikt som inte kräktes under de 24 timmar som följde efter kemoterapin 
(98 av 165) vilket var samma procentandel som för patienter som fick ondansetron (95 av 162). 
I studien av Aloxi-kapslar var alla tre doser lika effektiva som injektionslösningen under 24 timmar, 
med omkring tre fjärdedelar av patienterna som inte kräktes. Det var emellertid endast dosen på 
500 mikrogram som var lika effektiv som injektionslösningen under de fem första dagarna efter 
kemoterapin. Omkring 59 procent av patienterna som fick kapseln på 500 mikrogram eller injektionen 
kräktes inte under denna period. 
Vilka är riskerna med Aloxi? 
Den vanligaste biverkningen som orsakas av Aloxi (uppträder hos 1–10 patienter av 100) är 
huvudvärk. Med injektionslösningen uppträdde också yrsel, förstoppning och diarré hos 1–10 patienter 
av 100. En fullständig förteckning över biverkningar som rapporterats för Aloxi finns i bipacksedeln. 
Aloxi  
EMA/101950/2015  
Sida 2/3 
 
 
 
Varför har Aloxi godkänts? 
CHMP fann att nyttan med Aloxi är större än riskerna och rekommenderade att Aloxi skulle godkännas 
för försäljning. 
Vad görs för att garantera säker och effektiv användning av Aloxi? 
En riskhanteringsplan har tagits fram för att se till att Aloxi används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Aloxi. Där 
anges också lämpliga försiktighetsåtgärder som vårdpersonal och patienter ska vidta. 
Mer information om Aloxi 
Den 22 mars 2005 beviljade Europeiska kommissionen ett godkännande för försäljning av Aloxi som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Aloxi finns i bipacksedeln (ingår också 
i EPAR). Du kan också kontakta din läkare eller apotekspersonal. 
Denna sammanfattning uppdaterades senast 02-2015. 
Aloxi  
EMA/101950/2015  
Sida 3/3 
 
 
 
