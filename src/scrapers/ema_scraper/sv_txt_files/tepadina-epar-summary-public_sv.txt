EMA/638722/2014 
EMEA/H/C/001046 
Sammanfattning av EPAR för allmänheten  
Tepadina 
tiotepa 
Detta är en sammanfattning av det offentliga europeiska utredningsprotokollet (EPAR) för Tepadina. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Tepadina? 
Tepadina är ett pulver som bereds till infusionsvätska, lösning (ges som dropp i en ven). Det innehåller 
den aktiva substansen tiotepa. 
Vad används Tepadina för? 
Tepadina används i kombination med kemoterapi (cancerläkemedel) på två olika sätt: 
•  Som konditioneringsbehandling (förberedande behandling) före transplantation av hematopoetiska 
stamceller (de celler som bildar blodkroppar). Denna typ av transplantation görs på patienter som 
behöver byta ut sina blodkroppsbildande celler på grund av en blodsjukdom, till exempel 
blodcancer (inklusive leukemi) eller en sjukdom som orsakar låga nivåer av röda blodkroppar (till 
exempel talassemi eller sicklecellsanemi). 
•  Vid behandling av solida tumörer när högdoskemoterapi följt av transplantation av hematopoetiska 
stamceller krävs. 
Tepadina kan användas vid transplantation av celler från en donator och vid transplantation av celler 
från patientens egen kropp. 
Eftersom antalet patienter inom EU som behöver denna typ av konditioneringsbehandling och 
transplantation är litet klassificerades Tepadina som särläkemedel (ett läkemedel som används vid 
sällsynta sjukdomar) den 29 januari 2007. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
Hur används Tepadina? 
Behandling med Tepadina måste ske under övervakning av läkare med erfarenhet av förberedande 
behandling inför transplantation. Läkemedlet ska ges som infusion under två till fyra timmar i en stor 
ven. 
Dosen Tepadina beror på vilken typ av blodsjukdom eller solid tumör som patienten har och vilken typ 
av transplantation som ska göras. Dosen beror också på patientens kroppsyta (som beräknas med 
hjälp av patientens längd och vikt) eller på patientens vikt. Hos vuxna varierar den dagliga dosen 
mellan 120 och 481 mg per kvadratmeter (m2) som ges under upp till fem dagar före 
transplantationen. Hos barn varierar den dagliga dosen mellan 125 och 350 mg/m2 under upp till tre 
dagar före transplantationen. Mer information finns i produktresumén (ingår också i EPAR). 
Hur verkar Tepadina? 
Den aktiva substansen i Tepadina, tiotepa, hör till en grupp läkemedel som kallas ”alkylerande medel”. 
Dessa läkemedel är cytotoxiska. Det innebär att de dödar celler, särskilt celler som förökas snabbt 
såsom cancerceller eller stamceller (celler som kan utvecklas till olika typer av celler). Tepadina 
används tillsammans med andra läkemedel före transplantation för att förstöra de onormala cellerna 
och patientens befintliga blodbildande celler. Genom att ge plats för nya celler och minska risken för 
avstötning kan nya celler transplanteras. 
Tiotepa har använts som konditioneringsbehandling före transplantation av blodbildande celler inom EU 
sedan slutet på 1980-talet. 
Hur har Tepadinas effekt undersökts? 
Eftersom tiotepa har använts under många år inom EU lade företaget fram data från publicerad 
litteratur. Dessa data omfattade 109 studier med cirka 6 000 vuxna och 900 barn med blodsjukdomar 
eller solida tumörer som genomgick transplantation av blodbildande celler. I studierna undersöktes hur 
många av transplantationerna som lyckades, hur lång tid det tog innan sjukdomen återkom och hur 
länge patienterna överlevde. 
Vilken nytta har Tepadina visat vid studierna? 
De publicerade studierna visade att användningen av tiotepa i kombination med andra 
kemoterapeutiska läkemedel är gynnsam för vuxna och barn som behandlas för blodsjukdomar och 
solida tumörer. Tiotepa bidrar till att förstöra patientens befintliga blodbildande celler, vilket leder till 
lyckad transplantation av nya celler, ökad överlevnad och minskad risk för att sjukdomen återkommer. 
Vilka är riskerna med Tepadina? 
De vanligaste biverkningarna som orsakas av Tepadina i kombination med andra läkemedel är 
infektioner, cytopeni (lågt antal blodkroppar), transplantat-mot-värdsjukdom (GVHD) (när 
transplanterade celler attackerar kroppen), mag-tarmproblem, hemorragisk cystit (blödningar och 
inflammation i urinblåsan) och slemhinneinflammation. En fullständig förteckning över biverkningar 
som rapporterats för Tepadina hos vuxna och barn finns i bipacksedeln. 
Tepadina får inte ges till kvinnor som är gravida eller ammar. Tepadina får heller inte ges tillsammans 
med vaccin mot gula febern eller vaccin som innehåller levande virus eller bakterier. En fullständig 
förteckning över restriktioner finns i bipacksedeln. 
Tepadina  
EMA/638722/2014  
Sida 2/3 
 
 
 
 
 
Varför har Tepadina godkänts? 
CHMP noterade att användningen av den aktiva substansen i Tepadina, tiotepa, är väletablerad.  Det 
innebär att substansen har använts under många år och att det finns tillräckligt med information om 
dess säkerhet och effekt. Utifrån tillgänglig publicerad information fann kommittén att nyttan med 
Tepadina är större än riskerna och rekommenderade att läkemedlet skulle godkännas för försäljning. 
Vad görs för att garantera säker och effektiv användning av Tepadina? 
En riskhanteringsplan har tagits fram för att se till att Tepadina används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Tepadina. Där anges också lämpliga försiktighetsåtgärder som vårdpersonal och patienter ska vidta. 
Mer information om Tepadina 
Den 15 mars 2010 beviljade Europeiska kommissionen ett godkännande för försäljning av Tepadina 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Tepadina finns i bipacksedeln (ingår 
också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Tepadina från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Denna sammanfattning uppdaterades senast 11-2014. 
Tepadina  
EMA/638722/2014  
Sida 3/3 
 
 
 
 
 
