EMA/521473/2018 
EMEA/H/C/004699 
Onpattro (patisiran) 
Sammanfattning av Onpattro och varför det är godkänt inom EU 
Vad är Onpattro och vad används det för? 
Onpattro är ett läkemedel som används för att behandla nervskador som orsakas av ärftlig 
transtyretinamyloidos (hATTR-amalyoidos), en sjukdom där avvikande proteiner som kallas amyloider 
ansamlas i vävnader på olika ställen i kroppen, bland annat runt nerverna. 
Onpattro ges till vuxna patienter under de två första stadierna av nervskadan (stadium 1, när 
patienten kan gå utan stöd, och stadium 2, när patienten fortfarande kan gå men behöver hjälp). 
hATTR-amalyoidos är sällsynt och Onpattro klassificerades som särläkemedel (ett läkemedel som 
används vid sällsynta sjukdomar) den 15 april 2011. Mer information om klassificeringen som 
särläkemedel finns här: ema.europa.eu/Find medicine/Human medicines/Rare disease designation. 
Onpattro innehåller den aktiva substansen patisiran. 
Hur används Onpattro? 
Onpattro är receptbelagt och behandling ska inledas och övervakas av en läkare med erfarenhet av 
behandlingen av patienter med amyloidos. 
Läkemedlet finns som infusionsvätska, lösning och ges som dropp i en ven. Rekommenderad dos är 
300 mikrogram per kg kroppsvikt, en gång var 3:e vecka. 
För att minska risken för infusionsrelaterade reaktioner ska patienterna ges kortikosteroidläkemedel, 
paracetamol och läkemedel som kallas H1- och H2-blockerare innan de får Onpattro. Patienterna ska 
också ta tillskott av vitamin A under behandling med Onpattro. 
Onpattro kan ges av hälso- och sjukvårdspersonal i patientens hem om patienten fått minst 3 
infusioner på sjukhus utan problem. För att få mer information om hur du använder Onpattro, läs 
bipacksedeln eller tala med läkare eller apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2018. Reproduction is authorised provided the source is acknowledged. 
 
Hur verkar Onpattro? 
Hos patienter med hATTR-amalyoidos cirkulerar ett defekt protein i blodet som kallas transtyretin och 
som lätt bryts sönder. Det sönderbrutna proteinet bildar ansamlingar av amyloid i vävnader och organ 
på olika ställen i kroppen, bland annat runt nerverna, där det stör deras normala funktion. 
Den aktiva substansen i Onpattro, patisiran, är en ”liten interfererande RNA” (small interfering RNA, 
siRNA), en mycket kort bit syntetiskt genmaterial som utformats för att fästa vid och blockera det 
genmaterial i cellen som ansvarar för att producera transtyretin. Detta leder till minskad produktion av 
defekt transtyretin, vilket minskar bildandet av amyloider och lindrar symtomen på hATTR-amyloidos. 
Vilka fördelar med Onpattro har visats i studierna? 
I en huvudstudie på 225 patienter med hATTR-amalyoidos som hade nervskada i stadium 1 eller 2 
visade sig Onpattro vara effektivare än placebo (en overksam behandling) när det gäller att sakta ner 
den nervskada som orsakas av sjukdomen. 
Det huvudsakliga effektmåttet var förändringen av patienternas nervskada uppmätt genom en 
standardskala som kallas ”mNIS+7”, med värden mellan 0 och 304 (högre värden motsvarar en 
allvarligare nervskada). Efter 18 månaders behandling sjönk mNIS+7-värdet med i genomsnitt 6 
poäng med Onpattro (från cirka 81 till cirka 75 poäng), vilket innebär en lätt förbättring av 
patienternas tillstånd. Detta kan jämföras med en ökning med i genomsnitt 28 poäng med placebo 
(från cirka 75 till cirka 101 poäng), vilket innebär att nervskadan förvärrades hos dessa patienter. 
Vilka är riskerna med Onpattro? 
De vanligaste biverkningarna som orsakas av Onpattro (kan uppträda hos fler än 1 av 10 personer) är 
perifert ödem (svullnad, särskilt i vrister och fötter) och infusionsrelaterade reaktioner inräknat smärta, 
illamående, huvudvärk, trötthet, yrsel, hosta och andningsproblem, hudrodnad, snabb hjärtrytm, lågt 
eller högt blodtryck och svullnad i ansiktet. 
En fullständig förteckning över biverkningar och restriktioner för Onpattro finns i bipacksedeln. 
Varför är Onpattro godkänt i EU? 
Onpattro visade sig vara effektivt när det gäller att sakta ner nervskada i stadium 1 eller 2 hos 
patienter med hATTR-amalyoidos; de tillgängliga uppgifterna räckte inte för antagandet av en 
gynnsam effekt hos patienter i stadium 3 (de som sitter i rullstol). Vad gäller säkerheten är de 
allvarligaste biverkningarna infusionsrelaterade reaktioner, vilka kan hanteras med premedicinering 
och ändrad infusionshastighet. 
Europeiska läkemedelsmyndigheten fann därför att fördelarna med Onpattro är större än riskerna och 
att Onpattro skulle godkännas för försäljning i EU. 
Vad görs för att garantera säker och effektiv användning av Onpattro? 
Företaget som marknadsför Onpattro ska förse läkarna med utbildningsmaterial och patienterna med 
information om hur läkemedlet ges på ett säkert sätt hemma och hur biverkningar ska hanteras. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Onpattro har också tagits med i produktresumén och 
bipacksedeln. 
Onpattro (patisiran) 
EMA/521473/2018 
Sida 2/3 
 
 
 
Liksom för alla läkemedel övervakas de vetenskapliga uppgifterna för Onpattro kontinuerligt. 
Biverkningar som har rapporterats för Onpattro utvärderas noggrant och nödvändiga åtgärder för att 
skydda patienter vidtas. 
Mer information om Onpattro 
Mer information om Onpattro finns på EMA:s webbplats ema.europa.eu/Find medicine/Human 
medicines/European public assessment reports. 
Onpattro (patisiran) 
EMA/521473/2018 
Sida 3/3 
 
 
 
 
