EMA/683554/2015 
EMEA/H/C/000116 
Sammanfattning av EPAR för allmänheten 
NeoRecormon 
epoetin beta 
Detta är en sammanfattning av det offentliga europeiska utredningsprotokollet (EPAR) för 
NeoRecormon. Det förklarar hur kommittén för humanläkemedel (CHMP) bedömt läkemedlet och hur 
den kommit fram till sitt ställningstagande om att bevilja godkännande för försäljning och sina 
rekommendationer om hur NeoRecormon ska användas. 
Vad är NeoRecormon? 
NeoRecormon är ett läkemedel som stimulerar produktionen av röda blodkroppar. Det finns som pulver 
och vätska i en flerdosinjektionsflaska för beredning till en injektionsvätska, lösning. Det finns också i 
form av en förfylld spruta. NeoRecormon finns i olika styrkor från 500 till 50 000 internationella 
enheter (IE). Det innehåller den aktiva substansen epoetin beta. 
Vad används NeoRecormon för? 
NeoRecormon ges i följande situationer: 
• 
• 
• 
• 
För att behandla anemi (lågt antal röda blodkroppar) som ger symtom hos vuxna och barn med 
”kronisk njursvikt” (långvarig, tilltagande nedsättning av njurarnas förmåga att fungera som de 
ska). 
För att förebygga anemi hos för tidigt födda barn. 
För att behandla anemi som ger symtom hos vuxna som får kemoterapi mot icke-myeloid cancer 
(cancer som inte påverkar benmärgen). 
För att öka den mängd blod som kan tas från vuxna patienter med måttlig anemi som ska opereras 
och behöver använda sitt eget blod före operationen (autolog blodtransfusion). Detta görs enbart 
då inga förfaranden för att lagra blod förekommer eller när de är otillräckliga därför att stora 
mängder blod krävs för operationen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
Hur används NeoRecormon? 
Behandling med NeoRecormon ska inledas av en läkare som har erfarenhet av att behandla patienter 
med de typer av anemi som NeoRecormon används för att behandla och förebygga. Läkemedlet är 
receptbelagt. 
Hos patienter med kronisk njursvikt kan NeoRecormon injiceras i en ven eller under huden. Hos för 
tidigt födda barn och hos patienter som får kemoterapi måste NeoRecormon injiceras under huden. 
Hos patienter som ska ge blod inför sin operation måste NeoRecormon injiceras i en ven. Dosen, 
injektionsintervallet och under hur lång tid läkemedlet ska ges beror på varför NeoRecormon ges och 
ska anpassas efter hur patienten svarar på behandlingen. Mer information finns i bipacksedeln. 
Hur fungerar NeoRecormon? 
Den aktiva substansen i NeoRecormon, epoetin beta, är en kopia av hormonet erytropoietin. 
Erytropoietin produceras av njurarna. Det stimulerar produktionen av röda blodkroppar från 
benmärgen. Hos patienter som får kemoterapi eller har kronisk njursvikt kan anemin orsakas av brist 
på erytropoietin eller av att kroppen inte svarar tillräckligt väl på det erytropoietin som finns naturligt i 
kroppen. Epoetin beta i NeoRecormon fungerar på samma sätt i kroppen som det naturliga hormonet 
och stimulerar därmed produktionen av röda blodkroppar. 
Hur har NeoRecormons effekt undersökts? 
Effekten av NeoRecormon när det gäller att behandla eller förebygga anemi har undersökts i flera 
studier, däribland studier av anemi vid kronisk njursvikt (1 663 patienter, inklusive några jämförande 
studier mot placebo [overksam behandling]), anemi i samband med autolog blodtransfusion 
(419 patienter, i jämförelse med placebo), anemi hos för tidigt födda barn (177 spädbarn, i jämförelse 
med ingen behandling) och anemi hos cancerpatienter (1 204 patienter med olika typer av cancer, i 
jämförelse med placebo). Huvudeffektmåttet i de flesta studierna var om NeoRecormon ökade 
hemoglobinnivåerna eller om det minskade behovet av blodtransfusioner. 
Vilken nytta har NeoRecormon visat vid studierna? 
NeoRecormon var effektivare än placebo när det gällde att öka hemoglobinnivåerna hos patienter med 
olika typer av anemi, inklusive patienter med kronisk njursvikt. NeoRecormon ökade mängden blod 
som kunde tas från patienter före operation för att användas vid autolog blodtransfusion. Det 
minskade också behovet av transfusion hos för tidigt födda barn och hos cancerpatienter som fick 
kemoterapi. 
Vilka är riskerna med NeoRecormon? 
De typer av biverkningar som uppträder med NeoRecormon har samband med orsaken till patientens 
anemi. De vanligaste biverkningarna som orsakas av NeoRecormon (uppträder hos 1–10 patienter av 
100) är hypertoni (högt blodtryck), huvudvärk och tromboemboliska händelser (proppbildning i 
blodkärlen). En fullständig förteckning över biverkningar som rapporterats för NeoRecormon finns i 
bipacksedeln. 
NeoRecormon får inte ges till patienter med högt blodtryck som inte kontrolleras tillräckligt väl. 
NeoRecormon får inte heller ges till patienter som ska få autolog blodtransfusion om de fått hjärtinfarkt 
eller stroke den senaste månaden, om de har angina pectoris (en allvarlig typ av bröstsmärta) eller om 
de riskerar att drabbas av djup ventrombos (DVT, när en blodpropp bildas i någon av kroppens djupa 
NeoRecormon  
EMA/683554/2015 
Sida 2/3 
 
 
 
vener, vanligtvis i ett ben). Flerdosformuleringen av NeoRecormon innehåller bensylalkohol och får inte 
ges till barn under tre års ålder. En fullständig förteckning över restriktioner finns i bipacksedeln. 
Varför har NeoRecormon godkänts? 
CHMP fann att nyttan med NeoRecormon är större än riskerna och rekommenderade att NeoRecormon 
skulle godkännas för försäljning. 
Vad görs för att garantera säker och effektiv användning av NeoRecormon? 
En riskhanteringsplan har tagits fram för att se till att NeoRecormon används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
NeoRecormon. Där anges också lämpliga försiktighetsåtgärder som vårdpersonal och patienter ska 
vidta. 
Mer information om NeoRecormon 
Den 17 juli 1997 beviljade Europeiska kommissionen ett godkännande för försäljning av NeoRecormon 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med NeoRecormon finns i bipacksedeln 
(ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2015. 
NeoRecormon  
EMA/683554/2015 
Sida 3/3 
 
 
 
