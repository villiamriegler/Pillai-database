EMA/393107/2018 
EMEA/H/C/003724 
Cerdelga (eliglustat) 
Sammanfattning av Cerdelga och varför det är godkänt inom EU 
Vad är Cerdelga och vad används det för? 
Cerdelga är ett läkemedel som används vid långtidsbehandling av vuxna med Gauchers sjukdom typ 1. 
Gauchers sjukdom är ett genetiskt tillstånd, vid vilket ett fettämne som kallas glukosylceramid (eller 
glukocerebrosid) inlagras i kroppen, vanligtvis i levern, mjälten och benvävnaden. Detta orsakar 
symtom såsom anemi (lågt antal röda blodkroppar), trötthet, lätthet att få blåmärken, förstorad mjälte 
och lever, smärta och frakturer i benvävnaden. Sjukdomen orsakas av bristen på ett enzym som bryter 
ner fettämnen. 
Gauchers sjukdom är sällsynt och Cerdelga klassificerades som särläkemedel (ett läkemedel som 
används vid sällsynta sjukdomar) den 4 december 2007. Mer information om klassificeringen som 
särläkemedel finns här: 
Cerdelga innehåller den aktiva substansen eliglustat. 
Hur används Cerdelga? 
Cerdelga finns som kapslar (84 mg) som tas genom munnen. Innan behandlingen påbörjas testas 
patienterna för att se hur snabbt deras kroppar bryter ner läkemedlet. Patienter som bryter ner 
läkemedlet med normal hastighet tar 1 kapsel två gånger om dagen, medan de som bryter ner 
läkemedlet långsamt tar 1 kapsel en gång om dagen. 
Patienter som bryter ner detta läkemedel mycket snabbt (”ultrasnabba metaboliserare”) bör inte ta 
Cerdelga. Patienter som inte har testats eller som har oklara resultat av testet bör heller inte ta detta 
läkemedel. 
Cerdelga är receptbelagt och behandling ska inledas och övervakas av läkare med erfarenhet av att 
behandla Gauchers sjukdom. För mer information om hur du använder Cerdelga, läs bipacksedeln eller 
tala med läkare eller apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Hur verkar Cerdelga? 
Den aktiva substansen i Cerdelga, eliglustat, verkar genom att blockera effekten av ett enzym som 
deltar i framställningen av fettämnet glukosylceramid. Eftersom inlagringen av detta fettämne i organ 
såsom mjälten, levern och benvävnaden ligger bakom symtomen på Gauchers sjukdom typ 1 kan en 
minskning av dess framställning hjälpa till att förhindra inlagringen, och därigenom hjälpa de drabbade 
organen att fungera bättre. 
Vilka fördelar med Cerdelga har visats i studierna? 
Studier visar att Cerdelga är effektivt vid behandling av sjukdomen, varvid det också minskar storleken 
på en förstorad mjälte och lever. 
I en studie på 40 tidigare obehandlade patienter med Gauchers sjukdom typ 1 sågs en 28-procentig 
minskning av mjältens storlek hos patienter som tog Cerdelga, jämfört med en 2-procentig ökning hos 
dem som tog placebo (overksam behandling) efter 9 månadernas behandling. Hos patienter som tog 
Cerdelga framkom också en förbättring av andra tecken på sjukdomen såsom en minskning av leverns 
storlek och ökade nivåer av hemoglobin (proteinet i de röda blodkropparna som bär syret). 
I en annan studie undersöktes Cerdelga hos 159 patienter vars sjukdom kontrollerades väl genom 
enzymersättningsbehandling. I denna studie förblev sjukdomen stabil hos 85 procent av patienterna 
som gick över till Cerdelga under ett år och hos 94 procent av patienterna som fortsatte på sin 
enzymersättningsbehandling. 
Vilka är riskerna med Cerdelga? 
Den vanligaste biverkningen som orsakas av Cerdelga är dyspepsi (halsbränna), som uppträder hos 
cirka 6 av 100 patienter. Den vanligaste allvarliga biverkningen är svimningsanfall, hos 8 av 1 000 
patienter. De flesta biverkningar är lindriga och kortvariga. En fullständig förteckning över biverkningar 
som rapporterats för Cerdelga finns i bipacksedeln. 
Cerdelga får inte tas av vissa patienter med leverproblem eller av dem som tar vissa bestämda 
läkemedel som kan störa kroppens förmåga att bryta ner läkemedlet. En fullständig förteckning över 
restriktioner finns i bipacksedeln. 
Varför är Cerdelga godkänt i EU? 
Studier visar att Cerdelga är effektivt när det gäller att förbättra symtomen på sjukdomen för de flesta 
tidigare obehandlade patienter med Gauchers sjukdom typ 1 och att hålla sjukdomen stabil hos de 
flesta patienter som tidigare behandlats med enzymersättning. En minoritet av patienterna (omkring 
15 procent) som bytte från enzymersättning till Cerdelga svarade dock inte optimalt efter behandling 
under ett år. För dessa patienter bör andra behandlingsalternativ övervägas. Alla patienter som byter 
från enzymersättning bör regelbundet övervakas för sjukdomsprogression. 
Vad gäller säkerheten var biverkningarna oftast lindriga och övergående, men det rekommenderades 
att läkemedlets långsiktiga säkerhet bör undersökas ytterligare. 
Europeiska läkemedelsmyndigheten fann att fördelarna med Cerdelga är större än riskerna och att 
Cerdelga kan godkännas för försäljning i EU. 
Cerdelga (eliglustat) 
EMA/393107/2018 
Sida 2/3 
 
 
 
Vad görs för att garantera säker och effektiv användning av Cerdelga? 
Företaget som marknadsför Cerdelga kommer att förse läkare och patienter med utbildningsmaterial, 
för att se till att endast patienter med Gauchers sjukdom typ 1 behandlas med Cerdelga och att 
Cerdelga inte ges till vissa patienter med leverproblem och tillsammans med andra läkemedel som på 
ett avgörande sätt kan ändra dess halter i blodet. Alla patienter som ordineras Cerdelga kommer att 
förses med ett patientkort. All hälso- och sjukvårdspersonal som förväntas förskriva Cerdelga kommer 
att förses med en vägledning för förskrivare. Företaget kommer även att föra ett register över 
patienter som behandlas med Cerdelga för att undersöka läkemedlets långsiktiga säkerhet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Cerdelga har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Cerdelga kontinuerligt. 
Biverkningar som har rapporterats för Cerdelga utvärderas noggrant och nödvändiga åtgärder vidtas 
för att skydda patienterna. 
Mer information om Cerdelga 
Den 19 januari 2015 beviljades Cerdelga ett godkännande för försäljning som gäller i hela EU. 
Mer information om Cerdelga finns på EMA:s webbplats 
Denna sammanfattning uppdaterades senast 06-2018. 
Cerdelga (eliglustat) 
EMA/393107/2018 
Sida 3/3 
 
 
 
