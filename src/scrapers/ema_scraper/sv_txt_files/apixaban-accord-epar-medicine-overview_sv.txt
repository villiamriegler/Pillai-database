EMA/296798/2020 
EMEA/H/C/005358 
Apixaban Accord (apixaban) 
Sammanfattning av Apixaban Accord och varför det är godkänt inom EU 
Vad är Apixaban Accord och vad används det för? 
Apixaban Accord är ett läkemedel som används för att förebygga venös tromboembolism (blodproppar 
i venerna) hos vuxna som opererats för byte av höft- eller knäled. Det ges också till vuxna för att 
behandla djup ventrombos (blodpropp i en djupt liggande ven, vanligen i benen) och lungembolism 
(blodpropp i ett blodkärl till lungorna), och för att förhindra att de uppstår på nytt. 
Dessutom används Apixaban Accord för att förhindra stroke (orsakas av en blodpropp i hjärnan) och 
blodproppar i andra organ hos vuxna med förmaksflimmer (oregelbundna snabba sammandragningar 
av hjärtats övre kammare). Det ges till patienter som har en eller flera riskfaktorer, såsom tidigare 
stroke, högt blodtryck, diabetes, hjärtsvikt eller att de är 75 år eller äldre. 
Apixaban Accord innehåller den aktiva substansen apixaban. 
Apixaban Accord är ett generiskt läkemedel, vilket innebär att Apixaban Accord innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Eliquis. Mer information om generiska läkemedel finns i dokumentet med frågor 
och svar här. 
Hur används Apixaban Accord? 
Apixaban Accord är receptbelagt. Det finns som tabletter som ska tas genom munnen. 
Dosen och behandlingstiden beror på det tillstånd som läkemedlet används för att behandla eller 
förebygga. För patienter med förmaksflimmer beror dosen på ålder, kroppsvikt och nivå av kreatinin i 
blodet. 
För mer information om hur du använder Apixaban Accord, läs bipacksedeln eller tala med läkare eller 
apotekspersonal. 
Hur verkar Apixaban Accord? 
Patienter som opereras för byte av höft- eller knäled, som har haft ett trauma den senaste tiden eller 
som är sängliggande löper stor risk att få blodproppar i venerna. Blodproppar kan vara farliga och till 
och med livshotande om de rör sig till en annan del av kroppen, till exempel lungorna. På samma sätt 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
löper patienter med förmaksflimmer stor risk för att blodproppar bildas i hjärtat, vilka kan nå hjärnan 
och orsaka en stroke. 
Den aktiva substansen i Apixaban Accord, apixaban, är en ”faktor Xa-hämmare”. Detta innebär att den 
blockerar faktor Xa, ett enzym som medverkar vid bildandet av trombin. Trombin spelar en central roll 
i blodproppsbildningen. Genom att blockera faktor Xa minskar apixaban nivåerna av trombin i blodet, 
vilket minskar risken för att blodproppar bildas i artärerna och venerna. 
Hur har Apixaban Accords effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Eliquis och behöver inte studeras igen för Apixaban Accord. 
Liksom för alla läkemedel har företaget lagt fram studier om kvaliteten på Apixaban Accord. Företaget 
har också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Apixaban Accord? 
Eftersom Apixaban Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Apixaban Accord godkänt i EU? 
Europeiska läkemedelsmyndigheten (EMA) fann att det styrkts att Apixaban Accord i enlighet med EU:s 
krav är likvärdigt med Eliquis. Myndigheten fann därför att fördelarna med Apixaban Accord är större 
än de konstaterade riskerna, liksom för Eliquis, och att läkemedlet kan godkännas för försäljning i EU. 
Vad görs för att garantera säker och effektiv användning av Apixaban 
Accord? 
Företaget som marknadsför Apixaban Accord ska förse hälso- och sjukvårdspersonal som förväntas 
förskriva Apixaban Accord med utbildningsmaterial som tar upp blödningsrisken under behandling. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Apixaban Accord har också tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Apixaban Accord kontinuerligt. 
Biverkningar som har rapporterats för Apixaban Accord utvärderas noggrant och nödvändiga åtgärder 
vidtas för att skydda patienterna. 
Mer information om Apixaban Accord 
Mer information om Apixaban Accord finns på EMA:s webbplats: 
ema.europa.eu/medicines/human/EPAR/apixaban-accord. Information om referensläkemedlet finns 
också på EMA:s webbplats. 
Apixaban Accord (apixaban)  
EMA/296798/2020  
Sida 2/2 
 
 
 
