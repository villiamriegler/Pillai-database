EMA/61283/2023 
EMEA/H/C/002825 
Trulicity (dulaglutid) 
Sammanfattning av Trulicity och varför det är godkänt inom EU 
Vad är Trulicity och vad används det för? 
Trulicity är ett läkemedel som ges till vuxna och barn från 10 års ålder med typ 2-diabetes. Det ges 
som tillägg till lämplig kost och motion. 
Trulicity ges 
  som enda behandling när användningen av metformin (ett annat läkemedel för behandling av typ 2-
diabetes) inte rekommenderas, 
  som tilläggsbehandling till andra diabetesläkemedel. 
Trulicity innehåller den aktiva substansen dulaglutid. 
Hur används Trulicity? 
Trulicity är receptbelagt och finns som förfyllda injektionspennor som innehåller en lösning som ska 
injiceras under huden i buken (magen), låret eller överarmen. 
För mer information om hur du använder Trulicity, läs bipacksedeln eller tala med läkare eller 
apotekspersonal. 
Hur verkar Trulicity? 
Den aktiva substansen i Trulicity, dulaglutid, är en så kallad GLP-1-receptoragonist. Den verkar på 
samma sätt som GLP-1 (ett hormon som produceras i tarmarna) genom att öka den mängd insulin 
som bukspottkörteln frisätter vid intag av mat. Detta hjälper till att kontrollera blodsockernivåerna och 
symtomen på typ 2-diabetes. 
Vilka fördelar med Trulicity har visats i studierna? 
För vuxna patienter har effekten av Trulicity undersökts i fem huvudstudier som omfattade över 
4 500 patienter med typ 2-diabetes. I dessa studier jämfördes Trulicity med placebo (overksam 
behandling) eller med andra diabetesläkemedel när det gavs som enda behandling eller som tillägg till 
olika kombinationsbehandlingar. Information från en understödjande studie som bifogades ansökan 
beaktades också. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Huvudeffektmåttet var förändringen av nivån av glykosylerat hemoglobin (HbA1c), som är 
procentandelen av hemoglobin i blodet som har blodsocker bundet till sig. HbA1c ger en indikation på 
hur väl blodsockret kontrolleras. Patienternas HbA1c vid inledningen av studierna varierade mellan 7,6 
och 8,5 procent och patienterna behandlades i minst 52 veckor. 
Trulicity var effektivare än metformin när det gäller att sänka HbA1c-nivåerna när det gavs som enda 
behandling, och det var effektivare än diabetesläkemedlen exenatid (som gavs två gånger dagligen) 
eller sitagliptin, och minst lika effektivt som insulin glargin när det gavs som tillägg till andra 
behandlingar. 
Efter 26 veckors behandling sänkte Trulicity HbA1c-nivån med mellan 0,71 och 1,59 procentenheter 
vid den lägre dosen, och med mellan 0,78 och 1,64 procentenheter vid den högre dosen. Detta ansågs 
vara kliniskt betydelsefullt, och det fanns bevis som tydde på att HbA1c-nivåerna förblev låga under 
långvarig behandling. Omkring 51 procent av de patienter som fick den lägre dosen och 60 procent av 
dem som fick den högre dosen av Trulicity uppnådde ett mål för HbA1c på under 7,0 procent och detta 
var i allmänhet högre än andelen som uppnådde målet med alternativa behandlingar. 
I en annan studie på 9 901 vuxna patienter med typ 2-diabetes var Trulicity effektivt när det gäller att 
minska betydande skadliga effekter på hjärtat och cirkulationsorganen. Stroke, hjärtinfarkt eller 
dödsfall till följd av hjärt-kärlsjukdomar inträffade hos 12,0 procent av de patienter som fick Trulicity 
under cirka 5 år, jämfört med 13,4 procent av dem som fick placebo. 
Fördelarna med Trulicity undersöktes också i en huvudstudie som omfattade 154 barn från 10 års ålder 
med typ 2-diabetes. Efter 26 veckors behandling sågs en sänkning av HbA1c-nivåerna hos de patienter 
som fick Trulicity med 0,7 procentenheter, jämfört med en ökning med 0,6 procentenheter hos de 
patienter som fick placebo. Denna skillnad mellan Trulicity och placebo ansågs vara kliniskt 
betydelsefull. 
Vilka är riskerna med Trulicity? 
De vanligaste biverkningarna som orsakas av Trulicity (kan förekomma hos fler än 1 av 10 användare) 
är illamående, kräkningar och diarré. En fullständig förteckning över biverkningar och restriktioner för 
Trulicity finns i bipacksedeln. 
Varför är Trulicity godkänt i EU? 
Europeiska läkemedelsmyndigheten (EMA) fann att fördelarna med Trulicity är större än riskerna och 
att Trulicity kan godkännas för försäljning i EU. Läkemedlet var effektivt vid behandling av typ 2-
diabetes: det förbättrade kontrollen av blodsockernivåerna hos vuxna och barn från 10 års ålder och 
visade sig minska skadliga effekter på hjärtat och cirkulationsorganen hos vuxna. Dessutom har 
Trulicity fördelen att kunna ges en gång i veckan. Läkemedlets biverkningar anses vara hanterbara. 
Vad görs för att garantera säker och effektiv användning av Trulicity? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Trulicity har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Trulicity kontinuerligt. 
Biverkningar som har rapporterats för Trulicity utvärderas noggrant och nödvändiga åtgärder vidtas för 
att skydda patienterna. 
Trulicity (dulaglutid)  
EMA/61283/2023 
Sida 2/3 
 
 
 
Mer information om Trulicity 
Den 21 november 2014 beviljades Trulicity ett godkännande för försäljning som gäller i hela EU. 
Mer information om Trulicity finns på EMA:s webbplats: 
ema.europa.eu/medicines/human/EPAR/trulicity. 
Denna sammanfattning uppdaterades senast 02-2023. 
Trulicity (dulaglutid)  
EMA/61283/2023 
Sida 3/3 
 
 
 
