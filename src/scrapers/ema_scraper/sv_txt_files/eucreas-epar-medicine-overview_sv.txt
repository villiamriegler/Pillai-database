EMA/317007/2021  
EMEA/H/C/000807 
Eucreas (vildagliptin/metforminhydroklorid) 
Sammanfattning av Eucreas och varför det är godkänt inom EU 
Vad är Eucreas och vad används det för? 
Eucreas  är  ett  diabetesläkemedel  som  används  tillsammans  med  kost  och  motion  för  att  reglera 
blodglukosnivån (blodsockret) hos vuxna med typ 2-diabetes. Det ges enligt  följande:   
• 
• 
• 
till  patienter vars blodglukosnivå inte regleras tillräckligt väl med enbart metformin, 
till  patienter som redan tar en kombination av vildagliptin  och metformin som separata tabletter, 
tillsammans med andra diabetesläkemedel, däribland insulin, när dessa läkemedel inte ger tillräcklig 
blodglukoskontroll.  
Eucreas innehåller de aktiva substanserna vildagliptin och metforminhydroklorid.  
Hur används Eucreas? 
Eucreas finns som tabletter  (50 mg/850  mg och 50  mg/1  000 mg)  och den rekommenderade dosen är 
en tablett  två gånger om dagen (en  på morgonen och en  på kvällen). Den initiala  tablettstyrkan beror 
på patientens aktuella behandling och de förväntade effekterna av Eucreas. Eventuella magproblem som 
orsakas av metformin kan minskas om Eucreas tas tillsammans med eller strax efter måltid. 
Läkaren  ska  ta  prover  för  att  kontrollera  patientens  njur-  och  leverfunktion  före  behandlingen  med 
Eucreas och med jämna mellanrum under behandlingen. 
Läkemedlet är  receptbelagt.  För  mer information  om hur  du  använder Eucreas, läs  bipacksedeln eller 
tala med läkare eller apotekspersonal. 
Hur verkar Eucreas? 
Typ 2-diabetes är en sjukdom där bukspottkörteln inte producerar tillräckligt med insulin för att reglera 
blodglukosnivån  eller  där  kroppen  inte  kan  använda  insulinet  effektivt.  Eucreas  innehåller  två  aktiva 
substanser med olika verkningsmekanismer.  
Vildagliptin  är  en  dipeptidylpeptidas  4-hämmare  (DPP-4-hämmare)  som  verkar  genom  att  blockera 
nedbrytningen  av inkretinhormoner  i  kroppen. Dessa hormoner frisätts  efter  en  måltid  och  stimulerar 
bukspottkörtelns produktion av insulin. Genom att blockera nedbrytningen av inkretinhormoner i blodet 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
förlänger  vildagliptin  deras  verkan  och  stimulerar  bukspottkörteln  att  producera  mer  insulin  när 
blodglukosnivån är hög. Vildagliptin  verkar inte  när  blodglukosnivån är låg.  Vildaglaptin  minskar också 
den mängd glukos som bildas i levern genom att  höja insulinnivåerna och sänka nivåerna av hormonet 
glukagon.  
Metformin verkar främst genom att hämma glukosproduktionen och minska upptaget i tarmen. Till följd 
av effekten av båda substanserna sänks blodglukosnivån, vilket hjälper till att kontrollera typ 2-diabetes. 
Vilka fördelar med Eucreas har visats i studierna? 
Vildagliptin  som  enda  behandling  är  godkänt  i  EU  under  namnet  Galvus,  och  metformin  har  varit 
tillgängligt  i  EU  sedan 1959.  Vildagliptin  kan ges tillsammans  med metformin  till  patienter  med typ  2-
diabetes vars sjukdom inte kontrolleras tillräckligt väl med enbart metformin. 
Studier med Galvus som tillägg  till metformin, metformin och en sulfonureid eller metformin och insulin 
har använts som stöd för användningen av Eucreas för samma indikationer. I studierna jämfördes Galvus 
med  placebo  (overksam  behandling)  och  nivåerna  av  en  substans  i  blodet  som  kallas  glykosylerat 
hemoglobin (HbA1c) mättes, vilket ger en indikation på hur väl reglerad blodglukosnivån är. 
Vildagliptin  har  visat sig  vara effektivare än  placebo  när  det  gäller  att  sänka HbA1c-nivåerna när  det 
gavs som tillägg  till  metformin. Hos patienter  som fick tilläggsbehandling  med vildagliptin hade HbA1c-
nivåerna efter 24 veckor sjunkit med 0,88 procentenheter från en utgångsnivå på 8,38 procent. Patienter 
som fick tilläggsbehandling med placebo hade däremot mindre förändringar av HbA1c-nivåerna, med en 
ökning med  0,23  procentenheter från en  utgångsnivå på  8,3  procent.  I andra studier  har vildagliptin  i 
kombination  med  metformin  visat  sig  vara  effektivare  än  placebo  när  det  ges  tillsammans  med  en 
sulfonureid eller insulin. 
Sökanden lade  också fram  resultaten  av  två  studier  som  visade  att  de  aktiva  substanserna  i  de  två 
styrkorna av Eucreas togs upp  i kroppen på samma sätt som när de togs som separata tabletter. 
Vilka är riskerna med Eucreas? 
De vanligaste biverkningarna som orsakas av Eucreas (förekommer hos fler än  1  av 10 användare) är 
illamående, kräkningar, diarré, buksmärta och aptitförlust.  En  fullständig förteckning över biverkningar 
som rapporterats för Eucreas finns  i bipacksedeln. 
Eucreas får inte ges till personer som är överkänsliga (allergiska) mot vildagliptin, metformin eller något 
annat innehållsämne. Eucreas får inte heller ges till  patienter med vissa njur-, lever- eller hjärtproblem 
eller till  patienter  som  kan utveckla metabolisk acidos (ansamling av  syra i  blodet).  Det  får heller inte 
ges  till  patienter  som  konsumerar stora  mängder  alkohol  eller  har  alkoholism  eller  till  kvinnor  som 
ammar. En fullständig  förteckning över restriktioner finns i bipacksedeln.  
Varför är Eucreas godkänt i EU? 
Studier  har  visat  att  vildagliptin  när  det  tas  tillsammans  med  metformin  är  effektivt  för  att  sänka 
blodsockernivåerna och att  kombinationen av vildagliptin  och  metformin var effektiv som tillägg  till  en 
sulfonureid  eller insulin.  Kombinationen  av  de två  aktiva substanserna  vildagliptin  och  metformin i  en 
tablett  kan hjälpa patienterna att  hålla sig till  behandlingen. Europeiska läkemedelsmyndigheten (EMA) 
fann  därför  att  fördelarna  med  Eucreas  är  större  än  riskerna  och  att  Eucreas  skulle  godkännas  för 
försäljning i EU. 
Eucreas Eucreas (vildagliptin/metforminhydroklorid)  
EMA/317007/2021  
Sida 2/3 
 
 
 
 
Vad görs för att garantera säker och effektiv användning av Eucreas? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Eucreas har tagits  med i produktresumén och bipacksedeln. 
Liksom  för  alla  läkemedel  övervakas  de  vetenskapliga  uppgifterna  för  läkemedlet  kontinuerligt. 
Biverkningar som har rapporterats för Eucreas utvärderas noggrant och nödvändiga åtgärder vidtas för 
att  skydda patienter. 
Mer information om Eucreas 
Den 14  november 2007 beviljades Eucreas ett godkännande för försäljning som gäller i hela EU.  
Mer information om Eucreas finns på EMA:s webbplats: 
ema.europa.eu/medicines/human/EPAR/eucreas. 
Denna sammanfattning  uppdaterades senast 06-2021. 
Eucreas Eucreas (vildagliptin/metforminhydroklorid)  
EMA/317007/2021  
Sida 3/3 
 
 
 
 
