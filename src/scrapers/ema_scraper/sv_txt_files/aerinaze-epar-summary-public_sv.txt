EMA/817144/2011  
EMEA/H/C/000772 
Sammanfattning av EPAR för allmänheten 
Aerinaze 
Desloratadin/pseudoefedrin 
Detta är en sammanfattning av det offentliga europeiska utredningsprotokollet (EPAR) för Aerinaze. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Aerinaze? 
Aerinaze är ett läkemedel som innehåller de aktiva substanserna desloratadin (2,5 mg) och 
pseudoefedrin (120 mg). Det finns som blå och vita tabletter med modifierad frisättning. Modifierad 
frisättning innebär att tabletterna har tillverkats på ett sådant sätt att en av de aktiva substanserna 
kan frisättas omedelbart och det andra under några timmar. 
Vad används Aerinaze för? 
Aerinaze används för att behandla symtomen på säsongsbunden snuva (hösnuva, dvs. inflammation i 
näsvägarna som orsakas av pollenallergi) hos patienter som har nästäppa. 
 Läkemedlet är receptbelagt. 
Hur används Aerinaze? 
För vuxna och barn över 12 år är den rekommenderade dosen av Aerinaze en tablett två gånger 
dagligen som tas med ett helt glas vatten. Behandlingen ska pågå under så kort tid som möjligt och 
ska avbrytas när symtomen, huvudsakligen nästäppan, har försvunnit. Behandling i mer än 10 dagar 
är inte tillrådligt, eftersom läkemedlets effekt på nästäppa kan avta. När nästäppan har försvunnit kan 
patienten använda enbart desloratadin. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
Hur verkar Aerinaze? 
Aerinaze innehåller två aktiva substanser: desloratadin, ett antihistamin, och pseudoefedrin, som har 
en avsvällande effekt i näsan. Desloratadin verkar genom att blockera de receptorer som histamin, ett 
ämne i kroppen som orsakar allergisymptom, normalt fäster vid. När receptorerna blockeras kan 
histaminet inte verka och därför minskar allergisymtomen. Pseudoefedrin verkar genom att stimulera 
nervändarna att frisätta kemikalien noradrenalin, som gör att blodkärlen dras samman. Detta minskar 
den mängd vätska som frisätts från kärlen, vilket minskar svullnaden och sekretproduktionen i näsan. 
I Aerinaze används de båda aktiva substanserna tillsammans, eftersom enbart antihistamin inte alltid 
ger tillräcklig lindring för patienter med nästäppa. 
Aerinaze-tabletterna har två skikt, varav ett innehåller desloratadin och det andra pseudoefedrin. 
Desloratadin frisätts från sitt skikt omedelbart när tabletten tas, medan pseudoefedrinet frisätts 
långsamt under 12 timmar. Det innebär att patienterna bara behöver ta tabletten två gånger dagligen. 
Desloratadin har varit tillgängligt i Europeiska unionen sedan 2001 och pseudoefedrin har haft en bred 
användning i receptfria läkemedel under många år. 
Hur har Aerinazes effekt undersökts? 
Aerinazes effekt undersöktes i två huvudstudier med sammanlagt 1 248 patienter, både vuxna och 
ungdomar. I båda studierna jämfördes Aerinaze med enbart desloratadin och med enbart 
pseudoefedrin. Huvudeffektmåttet var den förändring av symtomen på hösnuva som patienterna 
rapporterade från före behandlingens start och under hela behandlingsperioden på 15 dagar. 
Patienterna registrerade sina symtom i en dagbok var tolfte timma under studien och angav på en 
standardskattningsskala hur allvarliga symtomen hade varit under den föregående 
tolvtimmarsperioden. 
Vilken nytta har Aerinaze visat vid studierna? 
Aerinaze lindrade symptomen mer effektivt än båda de aktiva substanserna när dessa togs enbart. 
Med avseende på alla symptom på hösnuva utom nästäppa rapporterade de patienter som tog 
Aerinaze en symptomlindring på 46,0 % jämfört med 35,9 % hos de patienter som tog enbart 
pseudoefedrin. Med avseende på enbart nästäppa lindrades symptomen hos 37,4 % av de patienter 
som tog Aerinaze jämfört med hos 26,7 % hos de patienter som tog enbart desloratadin. Motsvarande 
resultat erhölls i den andra studien. 
Vilka är riskerna med Aerinaze? 
De vanligaste biverkningarna (iakttas hos 1-10 patienter av 100) är takykardi (snabb puls), 
muntorrhet, yrsel, psykomotorisk hyperaktivitet (rastlöshet), faryngit (halsont), anorexi 
(aptitnedsättning), förstoppning, huvudvärk, trötthet, sömnsvårigheter, dåsighet, sömnstörningar och 
nervositet. Förteckningen över samtliga biverkningar som rapporterats för Aerinaze finns i 
bipacksedeln. 
Aerinaze får inte ges till personer som är överkänsliga (allergiska) mot desloratadin, mot 
pseudoefedrin eller mot något annat innehållsämne, mot adrenerga ämnen eller mot loratadin (ett 
annat läkemedel som används för att behandla allergier). Läkemedlet ska inte ges till personer som tar 
en monoaminoxidashämmare (t.ex. vissa läkemedel som används för att behandla depression) eller 
som har slutat ta ett sådant läkemedel under de senaste två veckorna. Aerinaze ska inte heller ges till 
personer som lider av glaukom med trång kammarvinkel (förhöjt tryck inne i ögat), urinretention 
(svårighet att urinera), kardiovaskulära sjukdomar (bland annat högt blodtryck), hypertyreos 
Aerinaze  
Sida 2/3
 
 
 
 
(överaktiv sköldkörtel) eller som tidigare har haft eller löper risk att drabbas av stroke på grund av 
hjärnblödning. 
Varför har Aerinaze godkänts? 
Kommittén för humanläkemedel (CHMP) fann att fördelarna med Aerinaze är större än riskerna vid 
symtombehandling av säsongsbunden snuva med åtföljande nästäppa och rekommenderade att 
Aerinaze skulle godkännas för försäljning. 
Mera information om Aerinaze 
Den 30 juli 2007 beviljade Europeiska kommissionen ett godkännande för försäljning av Aerinaze som 
gäller i hela Europeiska unionen. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Aerinaze finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 10-2011. 
Aerinaze  
Sida 3/3
 
 
 
 
 
 
