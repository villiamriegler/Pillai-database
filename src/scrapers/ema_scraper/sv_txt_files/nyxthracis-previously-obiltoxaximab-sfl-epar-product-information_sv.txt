BILAGA I 
PRODUKTRESUMÉ 
1 
    
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
NYXTHRACIS 100 mg/ml koncentrat till infusionsvätska, lösning 
2.  KVALITATIV OCH KVANTITATIV SAMMANSÄTTNING 
Varje ml koncentrat innehåller 100 mg obiltoxaximab.  
En injektionsflaska på 6 ml innehåller 600 mg obiltoxaximab. 
Obiltoxaximab produceras i murina GS-NS0-myelomceller genom rekombinant DNA-teknik. 
Hjälpämne(n) med känd effekt 
Varje ml koncentrat innehåller 36 mg sorbitol. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Koncentrat till infusionsvätska, lösning (sterilt koncentrat).  
NYXTHRACIS är en klar till opalskimrande lösning, från färglös till ljusgul eller svagt brungul, som 
kan innehålla ett fåtal genomskinliga till vita proteinhaltiga partiklar (vilka avlägsnas med slangfilter), 
med pH 5,5 och en osmolalitet på 277–308 milliosmol/kg. 
4.  KLINISKA UPPGIFTER 
4.1  Terapeutiska indikationer 
NYXTHRACIS är avsett att användas i kombination med lämpliga antibakteriella läkemedel i alla 
åldersgrupper, för behandling av inhalationsantrax orsakad av Bacillus anthracis (se avsnitt 5.1). 
NYXTHRACIS är avsett att användas i alla åldersgrupper som postexponeringsprofylax mot 
inhalationsantrax när alternativa behandlingar inte är lämpliga eller inte finns tillgängliga (se 
avsnitt 5.1). 
4.2  Dosering och administreringssätt 
NYXTHRACIS ska ges så snart det är kliniskt indicerat. 
Lämplig medicinsk behandling och övervakning ska alltid finnas lätt tillgänglig i händelse av en 
anafylaktisk reaktion efter administrering av NYXTHRACIS. 
Dosering 
Rekommenderad dos NYXTHRACIS till vuxna patienter som väger minst 40 kg är en intravenös 
engångsinfusion om 16 mg/kg kroppsvikt. Den rekommenderade dosen NYXTHRACIS till vuxna 
patienter som väger under 40 kg är en intravenös engångsinfusion på 24 mg/kg kroppsvikt.  
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Premedicinering med antihistamin rekommenderas före administrering av NYXTHRACIS (se 
avsnitt 4.4 och 4.8).  
För dosjusteringar vid infusionsrelaterade reaktioner, se tabell 1. 
Tabell 1: Justering av obiltoxaximab-dosen vid infusionsrelaterade reaktioner 
Svårighetsgrad   Dosjustering 
Infusionsrelaterad 
reaktion 
grad 1–3 
Obiltoxaximab-infusionen ska avbrytas och stödjande behandling sättas in. 
Vid första tillfället med väsande andning, bronkospasm eller generaliserad 
urtikaria (nässelutslag), grad 3, ska obiltoxaximab sättas ut permanent. 
Vid återkommande väsande andning eller nässelutslag av grad 2, eller vid 
återkommande av något grad 3-symtom, ska obiltoxaximab sättas ut 
permanent.   
I övriga fall kan infusionen, när symtomen gått tillbaka, återupptas med 50 % 
av den hastighet som användes före avbrottet. Om inga infusionsrelaterade 
symtom föreligger ska den infusionshastighet som anges i tabell 3 följas.  
Premedicinering ska ges. 
Infusionsrelaterad 
reaktion 
grad 4 
Obiltoxaximab-infusionen ska avbrytas omedelbart. 
Stödjande behandling ska sättas in. 
Obiltoxaximab ska sättas ut permanent.   
Särskilda populationer 
Äldre 
Ingen dosjustering behövs för patienter ≥ 65 år (se avsnitt 5.2). 
Pediatrisk population 
Rekommenderad dos till pediatriska patienter baseras på kroppsvikt, se tabell 2 nedan. 
Tabell 2: Rekommenderad pediatrisk dos obiltoxaximab (viktbaserad dosering) 
Kroppsvikt (kg) 
> 40 
> 15 till 40 
15 eller mindre 
Dos (mg/kg 
kroppsvikt) 
16 
24 
32 
Administreringssätt  
Obiltoxaximab måste administreras via intravenös infusion under 90 minuter. 
Försiktighetsåtgärder som ska vidtas före hantering eller administrering av läkemedlet 
Injektionsflaskan ska inte skakas. Obiltoxaximab måste spädas i natriumklorid 9 mg/ml (0,9 %) 
lösning för injektion före administrering som intravenös infusion (se avsnitt 6.6).  
Den utspädda intravenösa infusionen obiltoxaximab måste ges under 90 minuter med den 
infusionshastighet som anges i tabell 3, med användning av en infusionspåse eller infusionsspruta och 
ett 0,22 µm slangfilter.  
3 
 
 
 
 
 
 
 
 
 
 
 
 
 
 
 
Patienterna måste övervakas noga avseende tecken och symtom på överkänslighet, under hela 
infusionen och i minst en timme efter administreringen (se avsnitt 4.4). Infusionsrelaterade reaktioner 
ska behandlas på det sätt som beskrivs i tabell 1. 
Slangen ska spolas med natriumklorid 9 mg/ml (0,9 %) lösning för injektion när den intravenösa 
infusionen är klar. 
Tabell 3: Obiltoxaximab-dos, total infusionsvolym och infusionshastighet efter kroppsvikt 
Kroppsvikt (kg) 
(viktbaserad dosering) 
Total infusionsvolym 
(ml) 
(infusionspåse eller -
spruta)* 
Infusionshastighet 
(ml/h) 
> 40 
31 till 40 
16 till 30 
> 40 kg eller vuxen (16 mg/kg kroppsvikt) 
> 15 kg till 40 kg (24 mg/kg kroppsvikt) 
250 
250 
100 
15 kg eller mindre (32 mg/kg kroppsvikt) 
11 till 15 
5 till 10 
3,1 till 4,9 
2,1 till 3 
1,1 till 2 
1 eller mindre 
100 
50 
25 
20 
15 
7 
167 
167 
67 
67 
33,3 
17 
13,3 
10 
4,7 
*Anvisningar om spädning av läkemedlet och användning av infusionspåse eller infusionsspruta före 
administrering finns i avsnitt 6.6. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
4.4  Varningar och försiktighet 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
Infusionsrelaterade reaktioner, överkänslighet och anafylaxi 
Infusionsrelaterade reaktioner och överkänslighetsreaktioner var vanliga under kliniska prövningar av 
obiltoxaximab hos friska försökspersoner. På grund av risken för allvarliga reaktioner eller anafylaxi 
ska obiltoxaximab administreras under övervakning av personal som är utbildad och utrustad för att 
kunna hantera anafylaxi. Patienterna ska övervakas noga under hela infusionen och i minst en timme 
efter administreringen.  
Eftersom de kliniska prövningarna utfördes på friska frivilliga avbröts obiltoxaximab-infusionerna så 
snart en reaktion visade sig. Baserat på erfarenhet av andra monoklonala antikroppar som används vid 
behandling av allvarliga medicinska tillstånd, kan infusionerna i allmänhet slutföras om de hanteras på 
lämpligt sätt. Infusionsrelaterade reaktioner ska behandlas på det sätt som beskrivs i tabell 1.  
Premedicinering med antihistamin, t.ex. difenhydramin, rekommenderas innan obiltoxaximab ges (se 
avsnitt 4.2). Difenhydramin administrerades 30 minuter före behandling med obiltoxaximab i kliniska 
prövningar av obiltoxaximab. Premedicinering med antihistamin förhindrar inte anafylaxi och kan 
dölja eller fördröja debuten av överkänslighetssymtom. 
4 
 
 
 
 
 
 
 
 
 
 
 
 
 
Antraxmeningit 
Obiltoxaximab passerar inte blod-hjärnbarriären och förhindrar eller behandlar inte antraxmeningit.  
Pediatrisk population 
Inga studier av obiltoxaximabs säkerhet eller farmakokinetik har utförts i den pediatriska populationen 
(se avsnitt 5.2). 
Interaktioner vid laboratorietester 
Exponering för NYXTHRACIS kan interferera med serologiska tester för antrax. 
Sorbitol 
Varje ml NYXTHRACIS innehåller 36 mg sorbitol (se avsnitt 2 och 6.1).  
Läkemedel som innehåller sorbitol kan vara dödliga om de ges intravenöst till personer med ärftlig 
fruktosintolerans (HFI). Obiltoxaximab ska inte ges till personer med HFI såvida inte det kliniska 
behovet är mycket stort och inga alternativ finns tillgängliga. En noggrann anamnes avseende HFI-
symtom ska tas upp för varje patient innan detta läkemedel ges. 
Spädbarn och småbarn (under 2 år) löper särskilt hög risk eftersom HFI kanske ännu inte har 
konstaterats hos dessa.  
Natrium 
Detta läkemedel innehåller mindre än 1 mmol natrium (23 mg) per 6 ml-flaska, dvs. är näst intill 
”natriumfritt”. 
4.5 
Interaktioner med andra läkemedel och övriga interaktioner 
Ciprofloxacin 
I en interaktionsstudie fick 40 försökspersoner en engångsdos obiltoxaximab antingen enbart eller 
samtidigt med ciprofloxacin. 20 försökspersoner fick enbart obiltoxaximab, och 20 fick obiltoxaximab 
plus ciprofloxacin i 9 dagar. Administrering av obiltoxaximab intravenös infusion 16 mg/kg före 
intravenös infusion av ciprofloxacin eller intag av en oral tablett ciprofloxacin två gånger dagligen 
förändrade inte obiltoxaximabs farmakokinetik. Inte heller förändrade obiltoxaximab 
farmakokinetiken för ciprofloxacin när detta gavs oralt eller intravenöst. 
Inga ytterligare interaktionsstudier har utförts. Eftersom obiltoxaximab är en monoklonal antikropp är 
risken för interaktioner låg. 
4.6  Fertilitet, graviditet och amning 
Graviditet 
Det finns inga data om användning av obiltoxaximab hos gravida kvinnor, men man vet att humant 
IgG passerar moderkakan. 
Djurstudier visar inga direkta eller indirekta skadliga reproduktionstoxikologiska effekter (se 
avsnitt 5.3). 
Som en försiktighetsåtgärd bör man undvika användning av NYXTHRACIS under graviditet. 
Amning 
Det är okänt om obiltoxaximab utsöndras i bröstmjölk. Humant IgG utsöndras i bröstmjölken de första 
dagarna efter födelsen och sjunker snart därefter till låga koncentrationer. En risk för spädbarn som 
5 
 
 
 
 
 
 
 
 
 
 
 
 
 
 
 
 
 
 
 
ammas kan därför inte uteslutas under denna korta period. Därefter kan användning av obiltoxaximab 
övervägas under amning, men endast om det finns ett kliniskt behov. 
Fertilitet 
Inga fertilitetsstudier har utförts med obiltoxaximab. 
4.7  Effekter på förmågan att framföra fordon och använda maskiner 
Obiltoxaximab kan ha mindre effekt på förmågan att framföra fordon och använda maskiner eftersom 
huvudvärk, yrsel, trötthet och kräkningar kan förekomma efter administrering av NYXTHRACIS (se 
avsnitt 4.8). 
4.8  Biverkningar 
Sammanfattning av säkerhetsprofilen 
Säkerheten för obiltoxaximab har endast studerats på friska vuxna försökspersoner. 
Säkerheten  för  obiltoxaximab  utvärderades  hos  320 friska  försökspersoner  (i  åldern  18–79 år)  som 
behandlades med en eller två intravenösa doser på 16 mg/kg i tre kliniska studier.  
Totalt 250 av de 320 försökspersonerna fick en engångsdos obiltoxaximab om 16 mg/kg. Biverkningar 
på grund av överkänslighet (inklusive hudutslag) inträffade hos 9 % (22/250) av försökspersonerna, 
med ett fall av anafylaxi medan infusionen pågick. Infusionen avbröts hos 3 % (8/250) av personerna 
på grund av överkänslighet eller anafylaxi.  
De vanligaste biverkningarna var huvudvärk (4 %, 9/250), klåda (4 %, 9/250), och nässelutslag (2 %, 
6/250). 
De vanligaste biverkningarna inom de första tre timmarna efter infusionsstarten var klåda (n = 7; 
2,8 %), nässelutslag (n = 6; 2,4 %), huvudvärk (n = 4; 1,6 %), hudutslag (n = 3; 1,2 %), hosta (n = 3; 
1,2 %) och yrsel (n = 3; 1,2 %) (inkluderar yrsel och postural yrsel).  
Följande allvarliga biverkningar inträffade inom de första tre timmarna efter infusionsstarten: 
nässelutslag (n = 1; 0,4 %), klåda (n = 1; 0,4 %) och ryggvärk (n = 1; 0,4 %). 
Den vanligaste biverkningen som inträffade 3 till 24 timmar efter infusionsstarten var huvudvärk 
(n = 3; 1,2 %). 
Tabell över biverkningar 
I tabell 4 redovisas de biverkningar som observerats med obiltoxaximab hos 250 friska 
försökspersoner som fick en intravenös engångsdos på 16 mg/kg obiltoxaximab, indelat efter 
organsystem och frekvens. 
Biverkningsfrekvensen definieras enligt följande: mycket vanliga (≥ 1/10), vanliga (≥ 1/100, < 1/10) 
och mindre vanliga (≥ 1/1 000, < 1/100). Biverkningarna redovisas inom varje frekvensgrupp i 
fallande allvarlighetsgrad. 
Tabell 4: Biverkningar rapporterade hos friska vuxna försökspersoner 
Organsystem enligt MedDRA 
Immunsystemet 
Vanliga  
Centrala och perifera nervsystemet  Huvudvärk 
Ögon 
Öron- och balansorgan 
6 
Mindre vanliga 
Anafylaktisk reaktion  
Överkänslighet 
Yrsel 
Postural yrsel 
Hypestesi 
Fotofobi 
Obehag i öronen 
 
 
 
 
 
 
 
 
 
 
 
 
 
 
 
 
 
 
Organsystem enligt MedDRA 
Blodkärl 
Andningsvägar, bröstkorg och 
mediastinum 
Vanliga  
Hosta 
Magtarmkanalen 
Hud och subkutan vävnad 
Muskuloskeletala systemet och 
bindväv 
Klåda, nässelutslag, 
hudutslag 
Allmänna symtom och/eller 
symtom vid administreringsstället 
Smärta vid 
infusionsstället 
Mindre vanliga 
Flebit 
Svalgirritation  
Dysfoni  
Täppta bihålor  
Dyspné 
Läppsmärta 
Allergisk dermatit  
Generaliserat hudutslag  
Hudexfoliering 
Smärta i armar och ben  
Muskelkramper  
Muskelryckningar  
Smärta i käken  
Smärta  
Obehag i bröstet  
Frossa  
Trötthet  
Svullnad vid infusionsstället  
Icke-hjärtrelaterad bröstsmärta  
Ömhet  
Smärta vid venpunktionsstället 
Beskrivning av utvalda biverkningar 
Överkänslighet och anafylaxi 
Biverkningar rapporterade hos 8 försökspersoner som fick avbryta obiltoxaximab-infusionen på grund 
av  eventuell  överkänslighet  var  nässelutslag,  hudutslag,  hosta,  klåda,  yrsel,  svalgirritation,  dysfoni, 
dyspné  och  obehag  i  bröstet.  Övriga  försökspersoner  med  överkänslighet  hade  främst  hudrelaterade 
symtom  som  klåda  och  hudutslag,  och  6 försökspersoner  rapporterade  hosta.  Den  anafylaktiska 
händelsen  karaktäriserades  av  ett  diffust  kliande  nässelutslagsliknande  utslag  över  större  delen  av 
kroppen, inklusive hals, bröstkorg, rygg, buk, armar och ben, samt andfåddhet och hosta. 
Det fanns inga belägg för att överkänslighetsreaktioner och hudutslag hade utlösts av cytokinfrisättning. 
Inga kliniskt signifikanta cytokinförändringar har observerats. 
Immunogenicitet 
Utveckling  av  antikroppar  mot  obiltoxaximab  undersöktes  hos  försökspersoner  som  fick  enkla  och 
dubbla doser obiltoxaximab i tre kliniska studier. Åtta försökspersoner (2,5 % [8/320]) som fick minst 
en intravenös dos obiltoxaximab fick en positiv reaktion för antikroppsutveckling mot läkemedlet under 
behandlingen.  Kvantitativa  titrar  var  låga,  från  1:20  till  1:320.  Man  fann  inga  belägg  för  förändrad 
farmakokinetik eller toxicitetsprofil hos försökspersonerna med antikroppar mot läkemedlet. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Vid överdosering ska patienterna övervakas avseende tecken och symtom på biverkningar. 
5. 
FARMAKOLOGISKA EGENSKAPER 
5.1  Farmakodynamiska egenskaper 
7 
 
 
 
 
 
 
 
 
 
 
 
 
 
 
Farmakoterapeutisk grupp: Immunserum och immunglobuliner, specifika immunglobuliner, ATC-kod: 
J06BB22 
Verkningsmekanism 
Obiltoxaximab är en monoklonal antikropp som binder det skyddande antigenet (protektivt antigen, 
PA) hos B. anthracis. Obiltoxaximab hämmar bindningen av PA till dess receptorer och förhindrar 
därmed cellpenetration av antrax letalfaktor och ödemfaktor, de enzymatiska toxinkomponenter som 
är ansvariga för antraxtoxinets patogena effekter 
Farmakodynamiska effekter 
Obiltoxaximab binder fritt protektivt antigen (PA) med en dissociationskonstant (Kd) för affinitet på 
0,33 nM.  
In vitro, binder obiltoxaximab till PA hos Ames-, Vollum- och Sterne-stammar av B. anthracis. Den 
epitop på PA som obiltoxaximab binds till finns i alla rapporterade stammar av B. anthracis. 
In vitro-studier i en cellbaserad analys där man använde murina makrofager tyder på att obiltoxaximab 
neutraliserar de toxiska effekterna av letalt toxin, en kombination av PA och letalfaktor.  
Studier av effekten in vivo hos New Zealand White-kaniner (NZW) och cynomolgusmakaker som 
utsattes för sporer från Ames-stammen av B. anthracis genom inhalation, visade på en dosberoende 
ökning av överlevnaden efter behandling med obiltoxaximab. Exponering för sporer från B. anthracis 
resulterade i ökade koncentrationer av PA i serum hos NZW-kaniner och cynomolgusmakaker. Efter 
behandlingen med obiltoxaximab sjönk PA-koncentration hos de flesta av de överlevande djuren. PA-
koncentrationen hos djur som fått placebo ökade tills de dog. 
Effektivitet  
Eftersom det inte är möjligt eller etiskt att genomföra kontrollerade kliniska prövningar på människor 
med inhalationsantrax baseras effekten av obiltoxaximab administrerat som monoterapi och jämfört 
med placebo för behandling av inhalationsantrax på effektstudier utförda på NZW-kaniner och 
cynomolgusmakaker.  
I dessa studier exponerades djuren för en aerosol av B. anthracis-sporer (Ames-stammen) med en 
koncentration på cirka 200xLD50 och behandlades därefter med obiltoxaximab vid olika tidpunkter. I 
behandlingsstudier av inhalationsantrax administrerades behandling efter att djuren uppvisat kliniska 
tecken eller symtom på systemisk antrax. I studier av postexponeringsprofylax behandlades djur efter 
exponering för B. anthracis men innan symtom utvecklats. Cynomolgusmakaker behandlades när de 
uppvisade ett positivt svar för positivt antigen hos B. anthracis vid analys med elektrokemisk 
luminiscens (ECL), i genomsnitt cirka 40 timmar efter att de exponerats för B. anthracis. I studier av 
NZW-kaniner behandlades djuren efter en positiv ECL-analys för PA eller långvarig högre 
kroppstemperatur än vid baslinjen, i genomsnitt cirka 30 timmar efter exponeringen. Överlevnaden 
analyserades 28 dagar efter exponering för B. anthracis i ovan beskrivna studier. 
Effekten av en intravenös engångsdos av obiltoxaximab som monoterapi för behandling av 
inhalationsantrax utvärderades i en studie på NZW-kaniner och tre studier på cynomolgusmakaker 
(AP202, AP204 och AP301). Alla studierna var placebokontrollerade, randomiserade och följde GLP. 
Studie AR033, AP202 och AP301 var blindade; studie AP204 var blindad för gruppen.  
8 
 
 
 
 
 
 
 
 
 
 
 
 
 
Tabell 5: Överlevnadsfrekvens i effektstudier av obiltoxaximab (16 mg/kg) som monoterapi 
Andelen överlevande vid studiens slut 
(% [överlevande/n]) 
Placebo 
Obiltoxaximab 16 mg/kg  
p-värde2 
95 % KI3 
0 (0/13) 
Behandling – NZW-kaniner 
Studie AR0331 
Behandling – cynomolgusmakaker 
Studie AP2041 
Studie AP2021 
Postexponeringsprofylax – cynomolgusmakaker 
6 % (1/16) 
0 (0/17) 
46,7 % (7/15) 
31,3 % (5/16) 
61,5 % (8/13) 
0,0013* 
(0,290; 0,861) 
0,0068* 
0,0085* 
(0,089; 0,681) 
(0,079; 0,587)  
Studie 
AP3014 
18 timmar 
efter 
exponerin
g 
24 timmar 
efter 
exponerin
g 
36 timmar 
efter 
exponerin
g 
0 (0/6) 
100 % (6/6) 
0,0012* 
(0,471; 1,000) 
-- 
-- 
83 % (5/6) 
0,0042* 
(0,230; 0,996) 
50 % (3/6) 
0,0345 
(–0,037; 
0,882) 
KI: Konfidensintervall 
1 Överlevnad bedömd 28 dagar efter exponering för sporer, alla randomiserade djur var positiva för 
bakteriemi före behandling, behandling inledd på grund av en signifikant ökning av 
kroppstemperaturen (studie AR033) eller ett positivt resultat på elektrokemisk luminiscensanalys av 
protektivt antigen (studie AP204 och AP202). 
2 p-värde beräknat med 1-sidigt Boschloo-test (med Berger-Boos modifiering av gamma = 0,001) 
jämfört med placebo 
3 Exakt 95-procentigt konfidensintervall för skillnaden i överlevnadsfrekvens 
4 Överlevnad bedömd 28 dagar efter exponering för sporer.  
•  Anger statistisk signifikans vid 0,025-nivån. 
Pediatrisk population 
Europeiska läkemedelsmyndigheten har senarelagt kravet att lämna in studieresultat för 
NYXTHRACIS för en eller flera grupper av den pediatriska populationen för behandling av 
bakterieinfektion (information om pediatrisk användning finns i avsnitt 4.2). 
Detta läkemedel har godkänts enligt reglerna om ”godkännande i undantagsfall”. Detta innebär att det 
inte har varit möjligt att få fullständig information om detta läkemedel eftersom sjukdomen är sällsynt 
och av etiska skäl. 
Europeiska läkemedelsmyndigheten går varje år igenom eventuell ny information om detta läkemedel 
och uppdaterar denna produktresumé när så behövs. 
5.2  Farmakokinetiska egenskaper 
Absorption 
Farmakokinetiken för obiltoxaximab är linjär inom dosintervallet 4 mg/kg (0,25 gånger lägsta 
rekommenderade dos) till 16 mg/kg efter en intravenös engångsinfusion till friska försökspersoner. 
Efter en intravenös engångsinfusion obiltoxaximab 16 mg/kg till friska manliga och kvinnliga 
9 
 
 
 
 
 
 
 
 
 
försökspersoner, var genomsnittligt Cmax och AUCinf 400 ± 91,2 mikrogram/ml respektive 
5 170 ± 1 360 mikrogram dag/ml. Obiltoxaximabs halveringstid var cirka 20 dagar (medelvärde). 
Distribution 
Den genomsnittliga distributionsvolymen för obiltoxaximab vid steady state var 79,7 ± 19,2 ml/kg och 
större än plasmavolymen, vilket tyder på viss vävnadsdistribution. 
Metabolism 
Inga formella metabolismstudier har utförts med obiltoxaximab. 
Monoklonala antikroppar distribueras dock vanligen utanför det vaskulära systemet med potentiellt 
upptag i vävnaderna, och bryts ner av proteaser till små peptider och aminosyror som sedan införlivas i 
den endogena poolen eller utsöndras. 
Eliminering 
Genomsnittliga clearancevärden för obiltoxaximab var 3,35 ± 0,932 ml/d/kg och betydligt mindre än 
glomerulär filtrationshastighet, vilket tyder på att det i princip inte finns någon njurclearance av 
obiltoxaximab. 
Särskilda populationer 
Effekten av kön, ålder och etnicitet 
Farmakokinetiken för obiltoxaximab har undersökts i en populationsfarmakokinetisk analys av 
serumprover från 370 friska försökspersoner som fick en intravenös engångsdos i 4 kliniska 
prövningar. Baserat på denna analys hade kön (manligt jämfört med kvinnligt), etnicitet (icke-
kaukasier jämfört med kaukasier) eller ålder (äldre jämfört med yngre) inga betydelsefulla effekter på 
obiltoxaximabs farmakokinetiska parametrar. Kliniska studier av obiltoxaximab har dock inte omfattat 
tillräckligt många försökspersoner i åldern 65 år och äldre för att kunna bedöma om deras 
farmakokinetik skiljer sig från den hos yngre personer. Av de 320 försökspersonerna i kliniska studier 
av obiltoxaximab var 9,4 % (30/320) 65 år och äldre, och 2 % (6/320) var 75 år och äldre. 
Effekter av kroppsstorlek 
Clearance vid hög kroppsvikt (109 kg) var cirka 38 % högre än i jämförelsepopulationen. När man 
använder den viktbaserade doseringen (16 mg/kg) leder detta till en ökning av AUCinf på 12 %, vilket 
inte är kliniskt betydelsefullt. 
Pediatrisk population 
Obiltoxaximabs farmakokinetik har inte undersökts hos barn. Doseringsrekommendationerna i tabell 2 
(avsnitt 4.2) har härletts från simuleringar med populationsfarmakokinetisk metod, utformade för att 
matcha den observerade exponeringen för obiltoxaximab hos vuxna vid dosen 16 mg/kg. 
5.3  Prekliniska säkerhetsuppgifter 
Gängse studier avseende säkerhetsfarmakologi, allmäntoxicitet, reproduktionseffekter och effekter på 
utveckling visade inte några särskilda risker för människa. 
Lesioner i centrala nervsystemet (CNS) (bakterier, inflammation, blödning och ibland nekros) 
observerades hos icke-överlevande antraxinfekterade NZW-kaniner och cynomolgusmakaker som fick 
intravenöst obiltoxaximab (≥ 4 mg/kg) eller kontroll vid den tidpunkt då sjukdom konstaterades. 
Mikroskopiska förändringar hos de djur som inte överlevde som fick obiltoxaximab berodde på 
närvaron av extravaskulära bakterier och inte på effekten av obiltoxaximab. Något samband mellan 
dosrespons och hjärnans histopatologi kunde inte identifieras. Inga behandlingsrelaterade lesioner i 
hjärnan påvisades hos överlevande antraxinfekterade NZW-kaniner (dag 28) eller 
cynomolgusmakaker (upp till dag 56), efter en engångsdos obiltoxaximab i doser upp till 16 mg/kg 
respektive upp till 32 mg/kg/dos. Inga obiltoxaximabrelaterade neurologiska beteendeeffekter 
10 
 
 
 
 
 
 
 
 
 
 
 
 
 
observerades hos överlevande antraxinfekterade cynomolgusmakaker efter behandling med 
obiltoxaximab. 
En enstaka embryofetal utvecklingsstudie har utförts på dräktiga, friska NZW-kaniner som fick 
4 intravenösa doser av obiltoxaximab upp till 32 mg/kg (2 gånger dosen till människa på mg/kg-basis) 
på dräktighetsdag 6, 10, 13 och 17. Inga tecken på skador på den dräktiga honan eller på fostren, 
orsakade av obiltoxaximab, observerades. Den kumulativa exponeringen hos NZW-kaniner 
(10 000 mikrogram•dag/ml) vid NOAEL på 32 mg/kg/dos (n = 4 doser) baserat på AUC0–15 dagar var 
ungefär dubbelt så hög som kombinerad AUC hos män och kvinnor vid den kliniska intravenösa dosen 
på 16 mg/kg. Cmax-värdena efter en dos på 32 mg/kg var 1 180 mikrogram•dag/ml. 
Inga studier av karcinogenicitet, gentoxicitet eller fertilitet har utförts med obiltoxaximab. 
6. 
FARMACEUTISKA UPPGIFTER 
6.1  Förteckning över hjälpämnen 
Histidin 
Sorbitol (E420) 
Polysorbat 80 (E433) 
Saltsyra (E507, för pH-justering) 
Natriumhydroxid (E524, för pH-justering) 
Vatten för injektionsvätskor 
6.2 
Inkompatibiliteter 
Detta läkemedel får inte blandas med andra läkemedel förutom dem som nämns i avsnitt 6.6. 
6.3  Hållbarhet 
Oöppnad injektionsflaska 
7 år 
Utspädd lösning i infusionspåse 
Efter spädning i infusionspåse har kemisk, fysisk och mikrobiell stabilitet under användning visats 
under 8 timmar i rumstemperatur (20–25 °C) eller i kylskåp (2–8 °C). 
Ur mikrobiologisk synvinkel bör detta läkemedel användas omedelbart, såvida inte metoden för 
öppning/beredning/spädning utesluter risk för mikrobiell kontaminering. 
Om läkemedlet inte används omedelbart ansvarar användaren för förvaringstider och 
förvaringsförhållanden. 
Utspädd lösning i infusionsspruta  
När en utspädd lösning av NYXTHRACIS har beretts ska den administreras omedelbart och inte 
sparas. Allt oanvänt läkemedel ska kasseras. 
6.4  Särskilda förvaringsanvisningar 
Förvaras i kylskåp (2–8 °C). 
Får ej frysas. 
Förvaras i originalförpackningen. Ljuskänsligt. 
11 
 
 
 
 
 
 
 
 
 
 
 
 
 
 
 
 
 
 
 
 
Förvaringsanvisningar för läkemedlet efter spädning finns i avsnitt 6.3. 
6.5  Förpackningstyp och innehåll 
600 mg/6 ml koncentrat i injektionsflaska (typ 1-glas) med gummipropp och polypropenlock med 
aluminiumförsegling. 
Förpackningen innehåller 1 injektionsflaska. 
6.6  Särskilda anvisningar för destruktion och övrig hantering 
Viktiga beredningsanvisningar 
• 
• 
• 
Koncentratet till injektionsvätska, lösning, ska inspekteras visuellt avseende partiklar och 
missfärgning före administreringen. NYXTHRACIS är en klar till opalskimrande lösning, från 
färglös till ljusgul eller svagt brungul, som kan innehålla ett fåtal genomskinliga till vita 
proteinhaltiga partiklar (som avlägsnas med slangfilter). 
Kassera injektionsflaskan om lösningen är missfärgad eller innehåller främmande partiklar (se 
avsnitt 3). 
Skaka inte injektionsflaskan. 
Beredning och spädning i infusionspåse  
1. 
2. 
3. 
4. 
5. 
6. 
7. 
8. 
Beräkna hur många milligram obiltoxaximab som behövs genom att multiplicera den 
rekommenderade mg/kg-dosen i tabell 2 (se avsnitt 4.2) med patientens vikt i kilo. 
Beräkna hur många milliliter obiltoxaximab koncentrat till infusionsvätska som behövs samt det 
antal injektionsflaskor som behövs för dosen, genom att dela den beräknade dosen i milligram 
(steg 1) med koncentrationen, 100 mg/ml. En injektionsflaska innehåller 6 ml obiltoxaximab 
koncentrat till infusionsvätska, lösning. 
Välj en infusionspåse av lämplig storlek innehållande natriumklorid 9 mg/ml (0,9 %) lösning 
för injektion. Dra upp en lika stor volym av lösningen från infusionspåsen som den volym 
obiltoxaximab i milliliter som beräknades i steg 2 ovan. Kassera den lösning som dragits upp 
från infusionspåsen. 
Dra upp önskad volym obiltoxaximab koncentrat till infusionsvätska, lösning (beräknad i steg 2) 
från injektionsflaskorna med NYXTHRACIS. Oanvänt NYXTHRACIS som finns kvar i 
injektionsflaskorna ska kasseras. 
Överför den önskade volymen obiltoxaximab koncentrat till infusionsvätska, lösning, till den 
valda infusionspåsen.  
Vänd försiktigt påsen upp och ner för att blanda lösningen. Skaka ej. 
Infusionen måste ges under 90 minuter med den infusionshastighet som anges i tabell 3 (se 
avsnitt 4.2), och med ett 0,22 µm slangfilter.  
Den färdigberedda lösningen är stabil i 8 timmar vid förvaring i rumstemperatur vid 20–25 °C 
eller 8 timmar i kylskåp vid 2–8 °C. 
Beredning och spädning i infusionsspruta 
1. 
2. 
3. 
4. 
5. 
Beräkna hur många milligram obiltoxaximab som behövs genom att multiplicera den 
rekommenderade mg/kg-dosen i tabell 2 (se avsnitt 4.2) med patientens vikt i kilo. 
Beräkna hur många milliliter obiltoxaximab koncentrat till infusionsvätska som behövs samt det 
antal injektionsflaskor som behövs för dosen, genom att dela den beräknade dosen i milligram 
(steg 1) med koncentrationen, 100 mg/ml. En injektionsflaska innehåller 6 ml NYXTHRACIS 
koncentrat till infusionsvätska, lösning. 
Välj en spruta med lämplig storlek för den totala infusionsvolymen. 
Använd den valda sprutan och ett 0,22 µm slangfilter och dra upp önskad volym obiltoxaximab 
koncentrat till infusionsvätska (beräknad i steg 2). Oanvänt NYXTHRACIS som finns kvar i 
injektionsflaskorna ska kasseras.  
Dra upp en lämplig mängd natriumklorid 9 mg/ml (0,9 %) lösning för injektion för beredning av 
den totala infusionsvolym som anges i tabell 2. 
12 
 
 
 
 
 
 
 
 
 
6. 
7. 
Blanda lösningen försiktigt. Skaka ej. 
När en utspädd lösning av obiltoxaximab har beretts ska den administreras omedelbart. Förvara 
inte lösning i sprutan. Kassera allt oanvänt läkemedel. 
Destruktion 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
SFL Pharmaceuticals Deutschland GmbH 
Marie-Curie-Strasse 8 
79539 Lörrach 
Tyskland 
8. 
NUMMER PÅ GODKÄNNANDE FÖR FÖRSÄLJNING  
EU/1/20/1485/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för första godkännandet: 18 november 2020 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu<, och på Läkemedelsverkets webbplats http://www.lakemedelsverket.se>. 
13 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
E. 
TILLVERKARE AV DEN (DE) AKTIVA SUBSTANSEN 
(SUBSTANSERNA) AV BIOLOGISKT URSPRUNG OCH 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
SÄRSKILD SKYLDIGHET ATT VIDTA ÅTGÄRDER 
EFTER GODKÄNNANDE FÖR FÖRSÄLJNING FÖR 
GODKÄNNANDE FÖR FÖRSÄLJNING I 
UNDANTAGSFALL 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE AV DEN (DE) AKTIVA SUBSTANSEN (SUBSTANSERNA) AV 
BIOLOGISKT URSPRUNG OCH TILLVERKARE SOM ANSVARAR FÖR 
FRISLÄPPANDE AV TILLVERKNINGSSATS 
Namn och adress till tillverkare av aktiv(a) substans(er) av biologiskt ursprung 
Lonza Biologics, Inc.  
101 International Drive 
Portsmouth, NH 03801  
USA 
Namn och adress till tillverkaren som ansvarar för frisläppande av tillverkningssats 
AcertiPharma B.V. 
Boschstraat 51 
4811 GC, Breda 
Nederländerna 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Receptbelagt läkemedel 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET   
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
15 
 
 
 
 
 
 
 
 
 
 
 
 
 
 
 
 
 
 
 
E. 
SÄRSKILD SKYLDIGHET ATT VIDTA ÅTGÄRDER EFTER GODKÄNNANDE FÖR 
FÖRSÄLJNING FÖR GODKÄNNANDE FÖR FÖRSÄLJNING I UNDANTAGSFALL 
Då detta läkemedel har godkänts i enlighet med reglerna om ”godkännande i undantagsfall” i 
artikel 14.8 i förordning (EG) nr 726/2004, ska innehavaren av godkännandet för försäljning, inom 
den fastställda tidsfristen, genomföra följande åtgärder: 
Beskrivning 
För att validera den använda PK-metoden för obiltoxaximab (GCL-
160) i humant serum, ska innehavaren av godkännande för 
försäljning inlämna resultat från validering av analysen för följande 
aspekter, innan analysen används för analys av prover i den kliniska 
studien AH501: interferens av PA (63 och 83), EF, LF och ADA, 
samt analysprestanda i hemolytiskt och lipemiskt serum. Parallella 
analyser ska utföras med studieprover från den planerade öppna 
fältstudien AH501. 
Förfallodatum 
Inlämnas tillsammans med 
den slutliga kliniska 
rapporten från studie 
AH501. 
För att utvärdera klinisk respons, säkerhet och tolerabilitet, vilket 
innefattar sjukdomsutveckling och överlevnad för personer med 
misstänkt, sannolik eller konstaterad inhalationsantrax som 
behandlats med obiltoxaximab, ska innehavaren av godkännande 
för försäljning, i enlighet med överenskommet protokoll, 
sammanställa och inlämna resultaten i den sista rapporten från den 
öppna fältstudien i fas 4, AH501, när ett antraxutbrott föreligger i 
de länder där obiltoxaximab är godkänt och tillgängligt. 
Årliga rapporter ska 
inlämnas.  
Den slutliga rapporten ska 
inlämnas senast 
12 månader efter den sista 
administreringen av 
obiltoxaximab, eller den 
sista datainsamlingen om 
det handlar om en 
retrospektiv datainsamling. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  MÄRKNING 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
NYXTHRACIS 100 mg/ml sterilt koncentrat 
obiltoxaximab  
2. 
DEKLARATION AV AKTIV(A) SUBSTANS(ER) 
1 ml: 100 mg obiltoxaximab. 
3. 
FÖRTECKNING ÖVER HJÄLPÄMNEN 
Hjälpämnen: histidin, sorbitol, E433, saltsyra, natriumhydroxid, vatten för injektionsvätskor. 
4. 
LÄKEMEDELSFORM OCH FÖRPACKNINGSSTORLEK 
Koncentrat till infusionsvätska, lösning 
600 mg/6 ml 
1 injektionsflaska 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
i.v. efter spädning. 
Endast för engångsbruk. 
Skaka ej. 
Qr-kod ska läggas till + www.obiltoxaximab-sfl.eu. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i kylskåp.  
Får ej frysas.  
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Förvaras i originalförpackningen. Ljuskänsligt. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
SFL Pharmaceuticals Deutschland GmbH 
Marie-Curie-Strasse 8 
79539 Lörrach 
Tyskland 
12.  NUMMER PÅ GODKÄNNANDE FÖR FÖRSÄLJNING  
EU/1/20/1485/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC  
SN  
NN  
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
ETIKETT PÅ INJEKTIONSFLASKA 
1. 
LÄKEMEDLETS NAMN OCH ADMINISTRERINGSVÄG 
NYXTHRACIS 100 mg/ml sterilt koncentrat 
obiltoxaximab  
i.v. efter spädning. 
2. 
ADMINISTRERINGSSÄTT 
Endast för engångsbruk. 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
600 mg/6 ml 
6.  ÖVRIGT 
21 
 
 
 
 
 
 
 
 
 
 
 
 
 
 
 
 
 
 
 
 
 
B. 
BIPACKSEDEL 
22 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
NYXTHRACIS 100 mg/ml koncentrat till infusionsvätska, lösning 
obiltoxaximab 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information; du kan behöva läsa den igen.  
Om du har ytterligare frågor, vänd dig till läkare, apotekspersonal eller sjuksköterska. 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4. 
I denna bipacksedel finns information om följande: 
1.  Vad NYXTHRACIS är och vad det används för  
2.  Vad du behöver veta innan du får NYXTHRACIS 
3.  Hur du får NYXTHRACIS 
4.  Eventuella biverkningar  
5.  Hur NYXTHRACIS ska förvaras 
6.  Förpackningens innehåll och övriga upplysningar 
1. 
Vad NYXTHRACIS är och vad det används för 
NYXTHRACIS innehåller den aktiva substansen obiltoxaximab. Obiltoxaximab är en monoklonal 
antikropp, ett slags protein som binds till och inaktiverar de toxiner (giftiga ämnen) som produceras av 
bakterier som orsakar mjältbrand (antrax). 
NYXTHRACIS används tillsammans med antibiotika för att behandla vuxna och barn med mjältbrand 
som orsakats av inandning av bakterien (inhalationsantrax).  
NYXTHRACIS kan också användas om du kan ha kommit i kontakt med mjältbrandsbakterier eller 
sporer men inte har några symtom på sjukdomen och om det inte finns annan lämplig behandling. 
2. 
Vad du behöver veta innan du får NYXTHRACIS 
Du ska inte få NYXTHRACIS 
- 
om du är allergisk mot obiltoxaximab eller något annat innehållsämne i detta läkemedel (anges i 
avsnitt 6). 
Varningar och försiktighet  
Tala med läkare, apotekspersonal eller sjuksköterska innan du får NYXTHRACIS 
- 
om du (eller ditt barn) har ärftlig fruktosintolerans (HFI), en sällsynt genetisk sjukdom, eller om 
ditt barn inte längre tål söt mat eller dryck eftersom ditt barn mår illa, kräks eller får obehagliga 
symtom som uppsvälldhet, magont eller diarré. 
Allergiska reaktioner som kan uppkomma efter behandling med NYXTHRACIS kan ibland vara 
allvarliga. För att minska risken för allergiska reaktioner kan du få antihistamin innan du får 
NYXTHRACIS. 
Andra läkemedel och NYXTHRACIS 
23 
 
 
 
 
 
 
 
 
 
 
 
 
 
 
 
 
 
Tala om för läkare eller apotekspersonal om du använder, nyligen har använt eller kan tänkas använda 
andra läkemedel. 
Du kan få antibiotika (t.ex. ciprofloxacin) för effektivare behandling av inhalationsantrax. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkaren 
innan du får detta läkemedel. 
Det är inte känt om NYXTHRACIS kan orsaka fosterskador.  
Det är inte känt om NYXTHRACIS passerar över i bröstmjölk. Du och din läkare beslutar om du ska 
amma när du har fått NYXTHRACIS. 
Körförmåga och användning av maskiner 
NYXTHRACIS kan ge biverkningar som huvudvärk, yrsel, trötthet och kräkningar. Detta kan påverka 
din förmåga att framföra fordon eller använda maskiner. 
NYXTHRACIS innehåller sorbitol (E420) 
Sorbitol är en källa till fruktos (en sockerart). Om du (eller ditt barn) har ärftlig fruktosintolerans 
(HFI), en sällsynt genetisk sjukdom, kan läkaren bestämma att du (eller ditt barn) inte får behandlas 
med detta läkemedel. Patienter med HFI kan inte bryta ner fruktos, vilket kan leda till allvarliga 
biverkningar. 
Du måste informera läkaren innan du får detta läkemedel om du (eller ditt barn) har HFI eller om ditt 
barn inte längre tål söt mat eller dryck eftersom det leder till illamående, kräkningar eller obehagliga 
symtom som uppsvälldhet, magont eller diarré. 
NYXTHRACIS innehåller natrium 
Detta läkemedel innehåller mindre än 1 mmol natrium (23 mg) per 6 ml-injektionsflaska med 
NYXTHRACIS, dvs. är näst intill ”natriumfritt”. 
3.  Hur du får NYXTHRACIS 
NYXTHRACIS ges av läkare eller sjuksköterska. Läkaren eller sjuksköterskan räknar ut dosen baserat 
på din (eller ditt barns) kroppsvikt.  
Läkaren, sjuksköterskan eller apotekspersonal gör i ordning läkemedlet för infusion.  
NYXTHRACIS-lösningen ges som infusion (dropp) i en ven under 90 minuter, oftast i en arm. Du 
kommer att övervakas medan du får NYXTHRACIS och i minst en timme efter infusionen.  
Innan man får NYXTHRACIS brukar man få läkemedel för att förhindra eller lindra allergiska 
reaktioner.  
Om du har ytterligare frågor om användningen av detta läkemedel, kontakta läkare, apotekspersonal 
eller sjuksköterska. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Tala omedelbart om för din läkare eller den person som ger dig infusionen om du får någon av 
följande biverkningar:  
Klåda, hudutslag, andfåddhet eller väsande andning – detta kan vara tecken på en allergisk reaktion 
(överkänslighet). 
24 
 
 
 
 
 
 
 
 
 
 
 
 
 
 
 
 
 
Andra biverkningar av NYXTHRACIS: 
Vanliga (kan förekomma hos upp till 1 av 10 användare): 
- 
- 
- 
- 
Huvudvärk 
Hosta 
Smärta vid infusionsstället 
Klåda, hudutslag, även ett kliande upphöjt utslag (nässelutslag) 
Mindre vanliga (kan förekomma hos upp till 1 av 100 användare) 
- 
- 
- 
- 
- 
- 
- 
- 
- 
- 
- 
- 
- 
- 
- 
- 
- 
Allergiska reaktioner 
Yrsel 
Domningar 
Ljuskänslighet (fotofobi) 
Obehag i öronen 
Svalgirritation 
Heshet 
Täppta bihålor 
Andfåddhet 
Läppsmärta 
Eksem, flagande hud 
Muskelryckningar, muskelspasmer 
Trötthet 
Frossa 
Obehag i bröstet  
Allmän smärta och värk i armar och ben, bröstet, käken, muskler, ligament, senor eller skelett  
Svullnad, smärta eller flebit (inflammerad ven) på infusionsstället 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
5.  Hur NYXTHRACIS ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och etiketten efter ”EXP”. Utgångsdatumet är 
den sista dagen i angiven månad. 
Förvaras i kylskåp (2–8 °C).  
Får ej frysas. 
Förvaras i originalförpackningen. Ljuskänsligt. 
Efter spädning i infusionspåsen har kemisk, fysisk och mikrobiell stabilitet under användning visats 
under 8 timmar i rumstemperatur (20–25 °C) eller i kylskåp (2–8 °C). 
Efter spädning av NYXTHRACIS i infusionsspruta ska det administreras omedelbart och inte sparas. 
Allt oanvänt läkemedel ska kasseras. 
25 
 
 
 
 
 
 
 
 
 
 
 
 
6. 
Förpackningens innehåll och övriga upplysningar 
Innehållsdeklaration  
- 
Den aktiva substansen är obiltoxaximab. Varje ml koncentrat innehåller 100 mg obiltoxaximab. 
En injektionsflaska på 6 ml innehåller 600 mg obiltoxaximab. 
Övriga innehållsämnen är histidin, sorbitol (E420), polysorbat 80 (E433), saltsyra (E507) och 
natriumhydroxid (E524). Se även avsnitt 2 ”NYXTHRACIS innehåller sorbitol”. 
- 
Läkemedlets utseende och förpackningsstorlekar 
NYXTHRACIS är ett klart till opalskimrande koncentrat till lösning, från färglöst till ljusgult eller 
svagt brungult. 
NYXTHRACIS finns i förpackning om 1 injektionsflaska. 
Innehavare av godkännande för försäljning 
SFL Pharmaceuticals Deutschland GmbH 
Marie-Curie-Strasse 8 
79539 Lörrach 
Tyskland 
Tillverkare  
AcertiPharma B.V. 
Boschstraat 51 
4811 GC, Breda 
Nederländerna 
Denna bipacksedel ändrades senast 
Detta läkemedel har godkänts enligt reglerna om ”godkännande i undantagsfall”. Detta innebär att det 
inte har varit möjligt att få fullständig information om detta läkemedel eftersom sjukdomen är sällsynt 
och av etiska skäl. 
Europeiska läkemedelsmyndigheten går varje år igenom eventuell ny information om detta läkemedel 
och uppdaterar denna bipacksedel när så behövs. 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar. 
Denna bipacksedel finns på samtliga EU-/EES-språk på Europeiska läkemedelsmyndighetens 
webbplats. 
Mer information: www.obiltoxaximab-sfl.eu QR-kod ska läggas till.  
26 
 
 
 
 
 
 
 
 
 
 
 
