Bilaga IV 
Vetenskapliga slutsatser 
1 
 
 
 
 
 
 
 
 
 
 
 
 
 
 
 
 
Vetenskapliga slutsatser 
Den 10 mars 2016 informerades Europeiska kommissionen om att en ökad risk för dödsfall och högre 
incidens av allvarliga biverkningar hade observerats av den oberoende dataövervakningskommittén 
(”Independent Data Monitoring Committee”) bland patienter som administrerades idelalisib jämfört 
med kontrollgrupperna i tre kliniska prövningar. I prövningarna utvärderades kombinationer med 
kemoterapi och immunterapi som för närvarande inte är godkända för Zydelig (idelalisib) i 
populationer med tidigare sjukdomskarakteristika än den för närvarande godkända indikationen. Mot 
bakgrund av de nya säkerhetsuppgifterna fann dock Europeiska kommissionen att det var nödvändigt 
att granska fynden från de kliniska prövningarna och alla tillgängliga säkerhetsuppgifter förknippade 
med idelalisib för att bedöma deras potentiella påverkan på nytta-riskförhållandet för Zydelig vid de 
godkända indikationerna och relevanta pågående ändringar. 
Den 11 mars 2016 begärde Europeiska kommissionen, enligt artikel 20 i förordning (EG) nr 726/2004, 
ett yttrande från myndigheten om huruvida godkännandet för försäljning av Zydelig (idelalisib) skulle 
bibehållas, ändras, tillfälligt upphöra eller återkallas. 
Övergripande sammanfattning av PRAC:s vetenskapliga utvärdering 
Zydelig (idelalisib) är ett centralt godkänt läkemedel och är för närvarande indicerat i kombination med 
rituximab för behandling av vuxna patienter med kronisk lymfatisk leukemi (KLL) som har fått minst 
en tidigare behandling, eller som första linjens behandling i närvaro av 17p-deletion eller TP53-
mutation hos patienter som inte är lämpliga för kemoimmunterapi. Idelalisib är även indicerat som 
monoterapi för behandling av vuxna patienter med follikulärt lymfom (FL) som är refraktärt för två 
tidigare behandlingslinjer. CHMP antog nyligen ett positivt yttrande om att även godkänna 
användningen av idelalisib vid KLL i kombination med en annan monoklonal antikropp riktad mot 
CD20, ofatumumab. 
Denna granskning inleddes på grund av en rapporterad ökad risk för dödsfall och en högre incidens av 
allvarliga biverkningar bland patienter som fick idelalisib jämfört med kontrollgrupperna som 
observerats i tre kliniska prövningar (GS-US-312-0123, GS-US-313-0124, GS-US-313-01251). PRAC 
beaktade ny interimistisk säkerhetsdata och mycket begränsade effektdata från tre studier (-0123, -
0124, -0125), som har avslutats, och utvärderade tillägget av idelalisib till standardbehandlingar i 
första linjen för KLL och recidiverande indolent non-Hodgkins lymfom (iNHL)/småcelligt lymfocytärt 
lymfom (SLL) liksom resultaten för alla andra relevanta prövningar inklusive de som gav stöd för ovan 
angivna indikationer. PRAC noterade att i studie -0123 administrerades idelalisib i kombination med 
rituximab och bendamustin (en ej godkänd kombination) till tidigare obehandlade KLL-patienter med 
och utan 17p-deletion/TP53-mutation, vilket inte är samma population som i den nuvarande KLL-
indikationen i första linjen. På likartat sätt användes idelalisib i studierna -0124 och -0125 inte som 
monoterapi, vilket är godkänt för närvarande utan i kombination med rituximab respektive rituximab 
och bendamustin. I dessa två studier ingick dessutom patienter med tidigare sjukdomskarakteristika 
än den population för vilken idelalisib är godkänt. 
Det är känt att idelalisib mycket ofta orsakar infektioner och neutropeni och dessa risker återspeglas i 
produktinformationen. Medan dessa risker ansågs acceptabla på grund av den påvisade välgörande 
effekten som observerades i studierna till stöd för det inledande godkännandet för försäljning och den 
1 GS-US-312-0123, en fas 3, randomiserad, dubbelblind, placebokontrolled studie där man utvärderade effekten och 
säkerheten för idelalisib i kombination med bendamustin och rituximab för tidigare obehandlat KLL. 
GS-US-313-0124, en fas 3, randomiserad, dubbelblind, placebokontrollerad studie där man utvärderade effekten och 
säkerheten för idelalisib i kombination med rituximab för tidigare obehandlat iNHL. 
GS-US-313-0125, en fas 3, randomiserad, dubbelblind, placebokontrollerad studie där man utvärderade effekt och säkerhet 
för idelalisib i kombination med bendamustin och rituximab för tidigare obehandlat iNHL. 
2 
 
                                                
 
senare utvidgningen av indikationen, visar dessa tre nya studier att för patienter med tidig sjukdom 
(KLL eller iNHL) uppvägs inte riskerna (särskilt för allvarlig infektion) av nyttan. Det fanns dock ingen 
indikation om att behandlingsnaiva KLL-patienter skulle utgöra en population med högre risk för att 
utveckla idelalisibrelaterade biverkningar jämfört med recidiverade/refraktära patienter. Dessa resultat 
betonar icke desto mindre vikten av att säkerställa att risken för allvarlig infektion minimeras på ett 
adekvat sätt vid de godkända indikationerna, i linje med åtgärderna som vidtogs i studier som 
påvisade det positiva nytta-riskförhållandet för idelalisib. I synnerhet observerades en ökad incidens av 
PJP, vilket medför en hög risk för morbiditet och mortalitet, i behandlingsarmarna med idelalisib 
jämfört med kontroller i alla studierna, och verkade vara signifikant lägre för patienter som fick PJP-
profylax. Ingen lågriskpopulation eller riskfri period kunde identifieras och risken kan kvarstå efter 
avslutad behandling, och därför, med beaktande av nuvarande riktlinjer för PJP-profylax och i linje 
med råden från experter som konsulterats under granskningen (vetenskaplig rådgivande grupp 
[SAG]), rekommenderade PRAC att PJP-profylax skulle administreras till alla patienter under hela 
behandlingen med idelalisib och förlängas efteråt i upp till sex månader baserat på klinisk bedömning. 
Det fanns även en märkbar rapportering av CMV-infektioner i behandlingsarmarna med idelalisib, men 
i kontrollerade studier där idelalisib administrerades i kombination med rituximab eller ofatumumab 
men inte bendamustin, var den rapporterade frekvensen låg. Med beaktande av dessa händelsers 
allvarlighetsgrad och i enlighet med råden från den vetenskapliga rådgivande gruppen, 
rekommenderade dock PRAC att patienter med evidens för tidigare CMV-infektion skulle kontrolleras 
regelbundet kliniskt och med laboratorietester och att patienter med CMV-virus i blodet (viremi) skulle 
övervakas noga. Om kliniska tecken på CMV-infektion uppkommer ska behandlingsavbrott med 
idelalisib övervägas tills infektionen har läkt ut. Om nyttan med att återuppta idelalisib bedöms 
uppväga riskerna för CMV ska administrering av förebyggande CMV-behandling övervägas. CMV och 
PJP är viktiga risker, men i studierna utgjorde de en relativt liten andel av de allvarliga infektionerna 
som observerades, och därför ansåg PRAC att mer allmänna åtgärder för att minimera risken för 
allvarliga infektioner, implementerade som en del av de provisoriska åtgärderna, var motiverade. I 
synnerhet rekommenderade PRAC att behandling inte skulle inledas för patienter med evidens för 
pågående systemisk infektion, att patienter skulle övervakas avseende respiratoriska tecken och 
symtom under hela behandlingen och uppmanas att genast rapportera nya respiratoriska symtom. 
Patienters blodstatus skulle också övervakas under de första sex månaderna med behandling, med 
anpassning av frekvensen till det absoluta neutrofiltalet (ANC). I fall av mycket lågt ANC (<500/mm3) 
bör behandling avbrytas och kan återupptas med en lägre dos när värdet har återgått till det normala. 
Dessa rekommendationer ska återges i produktinformationen tillsammans med en beskrivning av de 
infektiösa händelserna och innehavaren av godkännandet för försäljning ska genomföra en studie för 
att bedöma hälso- och sjukvårdspersonalens medvetenhet om dessa riskminimeringsåtgärder. 
Resultaten av studie -0123 anses vara av begränsad relevans för nytta-riskförhållandet för idelalisib i 
den godkända KLL-indikationen, på grund av den tillagda toxiciteten för bendamustin. Dessutom tyder 
data på att dessa resultat återspeglar det faktum att den kända toxiciteten för behandlingen inte 
uppvägdes av dess nytta på grund av den goda prognosen och därför låga sjukdomsrelaterade 
mortaliteten för tidigare obehandlade KLL-patienter. Eftersom patienter med 17p-deletion eller TP53-
mutation har en dålig prognos ifrågasätts emellertid inte extrapoleringen av de positiva resultaten som 
observerats hos recidiverade/refraktära patienter med 17p-deletion eller TP53-mutation som gav stöd 
åt det första beviljandet av indikationen för patienter som var olämpliga för kemoimmunterapi. Med 
tanke på de begränsade data som var tillgängliga i denna delgrupp och med tanke på tillgången på 
andra alternativ för första linjens behandling för KLL-patienter, ansåg PRAC icke desto mindre att 
idelalisib som en säkerhetsåtgärd endast bör användas till patienter med 17p-deletion eller TP53-
mutation om andra behandlingar är olämpliga. Nytta-riskförhållandet för idelalisib i kombination med 
rituximab för behandlingsnaiv och recidiverad/refraktär KLL anses därför fortsatt vara positivt förutsatt 
att de rekommenderade riskminimeringsåtgärderna införs. Ordalydelsen för indikationen i första linjen 
3 
 
KLL ska ändras för att återge ovanstående rekommendation och det ska specificeras att detta är 
kopplat till de begränsade data som är tillgängliga på det här området. 
Av samma skäl anses relevansen för resultaten av studie -0123 vara begränsad avseende nytta-
riskförhållandet för idelalisib i kombination med ofatumumab för samma typer av KLL-patienter. PRAC 
drog slutsatsen att samma riskminimeringsåtgärder ska användas. Enligt samma försiktighetsprincip 
ansåg man dessutom, med tanke på de begränsade data som är tillgängliga för behandlingsnaiva 
patienter med 17p-deletion eller TP53-mutation, att idelalisib i kombination med ofatumumab endast 
skulle användas i första linjen för KLL-patienter med 17p-deletion eller TP53-mutation som är 
olämpliga för andra typer av behandlingar. 
De ogynnsamma resultaten av studierna -0124 och -0125 återspeglar toxiciteten vid användning av 
tilläggsbehandling, vilken inte är densamma som toxiciteten vid den godkända användningen med 
monoterapi. Kännetecken för patienter i dessa studier är kompatibla med en god prognos, inklusive 
långsam sjukdomsutveckling, vilket som i studie -0123 leder till en avmaskering av 
idelalisibtoxiciteten. Medan relevansen för dessa resultat även är begränsad för den godkända 
användningen till patienter som är refraktära för två föregående behandlingslinjer för follikulärt 
lymfom, där idelalisib har visat sig vara effektivt och andra effektiva behandlingsalternativ saknas, 
betonar de därför vikten av att minimera risken för allvarlig infektion. PRAC ansåg att nytta-
riskförhållandet vid denna indikation förblev positivt förutsatt att riskminimeringsåtgärderna införs. 
Eftersom ingen kontrollerad studie utfördes vid denna indikation, skulle innehavaren av godkännandet 
för försäljning dessutom, med tanke på vikten av risken för allvarliga infektioner, utföra en 
säkerhetsstudie efter godkännandet för att samla in fler säkerhetsdata för dessa patienter. 
PRAC drog slutsatsen att nytta-riskförhållandet vid de godkända indikationerna förblev positivt, 
förutsatt att första linjens behandling med idelalisib endast används till patienter med 17p-deletion 
eller TP53-mutation som är olämpliga för andra behandlingar och att ändringar införs i 
produktinformationen för att minimera risken för allvarliga infektioner. PRAC ansåg att dessa åtgärder 
skulle införas för användningen av idelalisib i kombination med ofatumumab hos KLL-patienter. 
Skäl till PRAC:s rekommendation 
Skälen är som följer: 
• 
• 
PRAC har beaktat förfarandet enligt artikel 20 i förordning (EG) nr 726/2004 som var följden av 
farmakovigilansdata för Zydelig (idelalisib). 
PRAC granskade de preliminära data som lämnats in av innehavaren av godkännandet för 
försäljning om interimresultaten av studie GS-US-312-0123, GS-US-313-0124 och GS-US-313-
0125 som tyder på en ökad risk för dödsfall och allvarlig infektion med idelalisib. PRAC 
granskade dessutom alla andra relevanta data som presenterades av innehavaren av 
godkännandet för försäljning och synpunkterna som uttrycktes av den vetenskapliga 
rådgivningsgruppen för onkologi. 
• 
PRAC noterade att studierna -0123, -0124 och -0125 involverade patientgrupper och 
behandlingskombinationer som skilde sig från de godkända indikationerna för Zydelig. PRAC 
ansåg att resultaten av dessa studier var av begränsad relevans för nytta-riskförhållandet för 
idelalisib i dess godkända indikationer och pågående utvidgning av indikation i kombination 
med ofatumumab för behandlingen av KLL. Som en försiktighetsåtgärd och med tanke på det 
faktum att data för behandlingsnaiva KLL-patienter med 17p-deletion eller TP53-mutation är 
begränsade, rekommenderade PRAC att idelalisib endast skulle användas i denna grupp av 
patienter om de är olämpliga för alla andra behandlingar. 
4 
 
• 
PRAC noterade att de flesta allvarliga biverkningar som rapporterades i studierna -0123, -0124 
och -0125 gällde infektioner. PRAC ansåg att ytterligare minimeringsåtgärder för den kända 
risken för infektion i samband med användningen av idelalisib var nödvändiga. PRAC 
rekommenderade därför att behandling med idelalisib inte skulle inledas hos patienter med 
evidens för systemiska infektioner, att patienter skulle övervakas avseende respiratoriska 
symtom och att de skulle få profylax mot Pneumocystis jirovecii-pneumoni under och efter 
behandling med idelalisib. Dessutom rekommenderas regelbunden övervakning (kliniskt och 
med laboratorietester) avseende infektion med cytomegalovirus för patienter med evidens för 
tidigare infektion. Även övervakning av neutrofilantalet rekommenderas. I händelse av svår 
neutropeni ska behandlingen avbrytas men kan återupptas med en lägre dos när neutropenin 
gått över. 
Med tanke på ovanstående drog PRAC slutsatsen att nytta-riskförhållandet för Zydelig är gynnsamt 
förutsatt att ändringar enligt ovan införs i produktinformationen. 
Kommittén rekommenderar därför att villkoren för godkännandena för försäljning av Zydelig ändras. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation. 
Utförlig förklaring av de vetenskapliga skälen till avvikelserna från PRAC:s rekommendation 
CHMP diskuterade uttalandet som föreslogs som tillägg i avsnitt 4.4 i produktresumén om att 
begränsade effekt- och säkerhetsdata förklarar varför idelalisib ska användas som första linjens 
behandling endast för de patienter med 17p-deletion eller TP53-mutation som är olämpliga för all 
annan behandling. Denna text ansågs inte bidra till något eftersom adekvat information om nytta-
riskförhållandet för idelalisib för dessa patienter redan ingår i andra avsnitt i produktinformationen. 
CHMP drog därför slutsatsen att detta uttalande inte behöver inkluderas i produktresumén. 
Övergripande slutsatser 
CHMP anser följaktligen att nytta-riskförhållandet för Zydelig (idelalisib) är fortsatt gynnsamt med 
beaktande av ändringarna i produktinformationen. 
CHMP rekommenderar därför ändring av villkoren för godkännandet för försäljning av Zydelig 
(idelalisib). 
5 
 
 
