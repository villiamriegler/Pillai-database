EMA/765736/2016 
EMEA/H/C/002381 
Sammanfattning av EPAR för allmänheten 
Jetrea 
okriplasmin 
Detta är en sammanfattning av det offentliga europeiska utredningsprotokollet (EPAR) för Jetrea. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Jetrea ska användas. 
Praktisk information om hur Jetrea ska användas finns i bipacksedeln. Du kan också kontakta din 
läkare eller apotekspersonal. 
Vad är Jetrea och vad används det för? 
Jetrea är ett läkemedel som används för att behandla vuxna med vitreomakulärt traktionssyndrom, en 
ögonsjukdom som kan orsaka svåra synstörningar. 
Det innehåller den aktiva substansen okriplasmin. 
Hur används Jetrea? 
Jetrea är en lösning för injektion i ögat. Det är receptbelagt och måste ges av en utbildad oftalmolog 
(ögonspecialist) med erfarenhet av intravitreala injektioner (injektioner i glaskroppen, det geléliknande 
materialet längst bak i ögat). Ingreppet ska göras under sterila förhållanden. 
Den rekommenderade dosen är 0,125 mg som ges som en engångsinjektion i det berörda ögat och ska 
inte upprepas. Det andra ögat bör inte behandlas med Jetrea på minst 7 dagar. 
Oftalmologen kan skriva ut antibiotika i form av ögondroppar före och efter behandlingen med Jetrea 
för att förebygga ögoninfektioner. 
Hur verkar Jetrea? 
Vitreomakulär traktion orsakas av vitreomakulär sammanväxning då glaskroppen har en onormalt 
stark bindning till den centrala delen av näthinnan (den ljuskänsliga hinnan längst bak i ögat). När 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
glaskroppen krymper med åldern leder denna starka bindning till att näthinnan utsätts för en 
dragkraft, vilken gör att näthinnan svullnar och leder till dimsyn eller förvrängd syn. 
Den aktiva substansen i Jetrea, okriplasmin, liknar humant plasmin, ett enzym som finns naturligt i 
ögat och kan bryta ned de proteiner mellan glaskroppen och näthinnan som är ansvariga för 
sammanväxningen. På det sättet minskas svullnaden i näthinnan och synen förbättras. 
Vilken nytta med Jetrea har visats i studierna? 
Jetrea har i studier visat sig vara effektivt när det gäller att lösa upp sammanväxningen mellan 
glaskroppen och näthinnan, vilket minskar behovet av operation. 
I två huvudstudier som omfattade 652 vuxna med vitreomakulär sammanväxning och nedsatt syn, fick 
patienterna en engångsinjektion i glaskroppen på 0,125 mg Jetrea eller en placeboinjektion (overksam 
behandling). Efter 28 dagar visade resultaten att sammanväxningarna hade försvunnit hos 25 procent 
och 28 procent av patienterna som fått en Jetrea-injektion (61 av 219 och 62 av 245), jämfört med 
13 procent och 6 procent av patienterna som fått placebo (14 av 107 och 5 av 81). En framgångsrik 
behandling av vitreomakulär sammanväxning kan avhjälpa synstörningar som orsakas av 
vitreomakulär traktion och förhindra ytterligare synförlust på grund av obehandlad och progressiv 
dragning i näthinnan. 
Vilka är riskerna med Jetrea? 
Biverkningarna som orsakas av Jetrea påverkar ögat. De vanligaste biverkningarna är grumlingar i 
glaskroppen (små, ofta oregelbundna, mörka fläckar i synfältet), ögonsmärta, fotopsi (ljusblixtar i 
synfältet) och kromatopsi (förändringar i färgseendet), liksom konjunktival blödning (blödning i hinnan 
som täcker ögonvitan). En fullständig förteckning över biverkningar som rapporterats för Jetrea finns i 
bipacksedeln. 
Jetrea får inte ges till patienter som har eller misstänks ha infektioner i eller runt ögonen. En 
fullständig förteckning över restriktioner finns i bipacksedeln. 
Varför godkänns Jetrea? 
Kommittén för humanläkemedel (CHMP) fann att nyttan med Jetrea är större än riskerna och 
rekommenderade att Jetrea skulle godkännas för försäljning i EU. Studier visade att Jetrea var effektivt 
när det gällde att behandla vitreomakulär sammanväxning och det förväntas därför vara effektivt när 
det gäller att förhindra synnedsättningar som kan uppkomma vid obehandlad och progressiv 
vitreomakulär traktion. Även om de visade effekterna var blygsamma (läkning av vitreomakulär 
sammanväxning hos en fjärdedel av patienterna) ansågs de vara betydande eftersom behandling kan 
förbättra synen och förhindra behovet av operation. När det gäller läkemedlets säkerhet var de 
vanligaste biverkningarna kortvariga och ansågs hanterbara, och uppstod ofta som en reaktion på 
injektionsingreppet eller var kopplade till läkningen av själva sjukdomen. Risken för allvarligare 
biverkningar, t.ex. synnedsättning som inte går tillbaka, andra förändringar i näthinnans funktion eller 
i linsens stödstrukturer, verkar vara liten. 
Vad görs för att garantera säker och effektiv användning av Jetrea? 
Företaget som marknadsför Jetrea måste se till att all vårdpersonal som väntas använda Jetrea får 
produktresumén för läkemedlet samt ett informationspaket som ska ges till patienterna. 
Jetrea 
EMA/765736/2016 
Sida 2/3 
 
 
 
 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Jetrea har också tagits med i produktresumén och bipacksedeln. 
Mer information om Jetrea 
Den 13 mars 2013 beviljade Europeiska kommissionen ett godkännande för försäljning av Jetrea som 
gäller i hela EU. 
EPAR för Jetrea finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Jetrea finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 12-2016. 
Jetrea 
EMA/765736/2016 
Sida 3/3 
 
 
 
 
 
