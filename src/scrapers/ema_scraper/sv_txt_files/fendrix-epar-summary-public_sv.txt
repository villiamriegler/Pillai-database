EMA/633467/2014 
EMEA/H/C/000550 
Sammanfattning av EPAR för allmänheten 
Fendrix 
Vaccin mot hepatit B (rDNA) (med adjuvans, adsorberat) 
Detta är en sammanfattning av det offentliga europeiska utredningsprotokollet (EPAR) för Fendrix. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Fendrix? 
Fendrix är ett vaccin som finns i form av en injektionsvätska, suspension. Det innehåller delar av 
hepatit B-virus som aktiv substans. 
Vad används Fendrix för? 
Fendrix används för att skydda patienter med njurproblem mot hepatit B (en leversjukdom som orsakas 
av en infektion med hepatit B-virus). Det kan ges till patienter från 15 års ålder, inklusive patienter som 
behöver hemodialys (en teknik för blodrening som används på patienter med njursjukdom). 
Vaccinet är receptbelagt. 
Hur används Fendrix? 
Rekommenderat vaccinationsschema för Fendrix är fyra doser. Ett uppehåll på en månad ska göras 
mellan den första och den andra samt mellan den andra och den tredje injektionen. Den fjärde 
injektionen ges fyra månader efter den tredje. Personer som får den första dosen bör fullfölja schemat 
med Fendrix. Vaccinet injiceras i överarmsmuskeln. 
En boosterdos av Fendrix kan ges i enlighet med officiella rekommendationer. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
 
Hur verkar Fendrix? 
Fendrix är ett vaccin. Vacciner verkar genom att de ”lär” immunsystemet (kroppens naturliga försvar) 
hur det ska skydda sig mot en sjukdom. Fendrix innehåller små mängder ”ytantigen” (ytproteiner) från 
hepatit B-virus. När vaccinet ges till en patient identifierar immunsystemet ytantigenerna som 
”främmande” och bildar antikroppar mot dem. I fortsättningen kan immunsystemet producera 
antikroppar snabbare när det utsätts för hepatit B-virus. Antikropparna bidrar till att skydda mot den 
sjukdom som orsakas av viruset. 
Ytantigenerna framställs med en metod som kallas rekombinant DNA-teknik, vilket innebär att de 
framställs av en jäst som har fått en gen (DNA) som gör att jästen kan producera proteinerna. 
Den aktiva substansen i Fendrix används i andra vacciner som har varit godkända i EU under flera år. I 
Fendrix används den tillsammans med ett ”hjälpsystem” som innehåller MPL, en renad fettsubstans från 
bakterier, samt en aluminiumförening. Med hjälp av detta system förbättras immunsvaret, vilket kan 
underlätta då vacciner administreras till patienter som kan uppvisa sämre svar, till exempel patienter 
med njurproblem. 
Hur har Fendrix effekt undersökts? 
Eftersom den aktiva substansen i Fendrix används i andra vacciner i EU utnyttjades en del av de 
uppgifter som stödde användningen av dessa vacciner också till stöd för användning av Fendrix. 
Fendrix har också undersökts i en huvudstudie med 165 patienter från 15 års ålder som hade 
njursjukdom och behövde hemodialys. Fendrix jämfördes med en dubbel dos av Engerix B (ett annat 
vaccin mot hepatit B). Det viktigaste måttet på effekt var andelen patienter som utvecklade skyddande 
nivåer av antikroppar mot hepatit B-virus. 
Företaget lade också fram uppgifter om användningen av Fendrix hos levertransplantationspatienter, 
men drog under utvärderingen av vaccinet tillbaka sin ansökan om användning av Fendrix hos dessa 
patienter. 
Vilken nytta har Fendrix visat vid studierna? 
Fendrix var lika effektivt som en dubbel dos av jämförelsevaccinet. En månad efter den sista dosen 
hade 91 procent av de patienter som behandlades med Fendrix utvecklat skyddande nivåer av 
antikroppar mot hepatit B-viruset, jämfört med 84 procent av dem som behandlades med 
jämförelsevaccinet. 
Effekten av Fendrix varade längre än effekten av jämförelsevaccinet. 80 procent av de patienter som 
behandlades med Fendrix bibehöll skyddande nivåer av antikroppar i upp till tre år, jämfört med 
51 procent av dem som behandlades med jämförelsevaccinet. 
Vilka är riskerna med Fendrix? 
De vanligaste biverkningarna som orsakas av Fendrix (uppträder hos fler än 1 av 10 patienter) är 
huvudvärk, smärta, rodnad, svullnad på injektionsstället och trötthet. En fullständig förteckning över 
biverkningar som rapporterats för Fendrix finns i bipacksedeln. 
Fendrix får inte ges till personer som är överkänsliga (allergiska) mot den aktiva substansen eller något 
annat innehållsämne, eller som har haft en allergisk reaktion efter att ha fått hepatit B-vaccin. Fendrix 
får inte ges till patienter med hög akut feber. 
Fendrix  
EMA/633467/2014 
Sida 2/3 
 
 
 
Varför har Fendrix godkänts? 
CHMP fann att nyttan med Fendrix är större än riskerna och rekommenderade att Fendrix skulle 
godkännas för försäljning. 
Mer information om Fendrix 
Den 2 februari 2005 beviljade Europeiska kommissionen ett godkännande för försäljning av Fendrix 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Fendrix finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 10-2014. 
Fendrix  
EMA/633467/2014 
Sida 3/3 
 
 
 
