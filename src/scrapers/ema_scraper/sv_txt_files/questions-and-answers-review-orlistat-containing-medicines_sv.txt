24 april 2012 
EMA/CHMP/113837/2012 Rev. 1 
EMEA/H/C/000854/A20/0029 
EMEA/H/C/000154/A-20/0057 
EMEA/H/A-31/1318 
Frågor och svar om granskningen av läkemedel 
innehållande orlistat 
Resultat av förfaranden enligt artikel 20 i förordning (EG) nr 726/2004 och 
artikel 31 i direktiv 2001/83/EG 
Europeiska läkemedelsmyndigheten har avslutat en granskning av läkemedel innehållande orlistat efter 
farhågor om en möjlig risk för allvarlig leverskada med dessa läkemedel. Myndighetens kommitté för 
humanläkemedel (CHMP) fann att nyttan med orlistat fortfarande är större än riskerna, och 
rekommenderade att godkännandena för försäljning ska kvarstå med mindre ändringar av 
produktinformationen för att säkerställa att samma information om mycket sällsynta leverrelaterade 
biverkningar tillhandahålls för alla läkemedel innehållande orlistat. 
Vad är orlistat? 
Orlistat är ett läkemedel mot fetma som inte påverkar aptiten. Orlistat blockerar verkan av lipaser i 
mag-tarmkanalen (enzym som bryter ned fett). När dessa enzym blockeras kan de inte bryta ned vissa 
fetter i kosten, vilket gör att omkring en fjärdedel av det fett som intas under en måltid passerar 
osmält ut i avföringen. Kroppen tar inte upp detta fett, vilket gör det lättare för patienten att gå ner i 
vikt. 
Två läkemedel innehållande orlistat har godkänts för försäljning inom hela EU. Xenical godkändes 1998 
och finns som kapslar (120 mg) som är receptbelagda. Alli godkändes 2007 och finns som kapslar 
(60 mg) och tuggtabletter (27 mg) som är receptfria (icke receptbelagda läkemedel).  
Ett antal generiska läkemedel innehållande orlistat har också godkänts genom nationella förfaranden i 
Belgien, Bulgarien, Danmark, Estland, Lettland, Litauen, Nederländerna, Norge, Portugal, Slovakien 
och Storbritannien.  
Varför granskades orlistat? 
Sedan 2001 har man insett att vissa patienter som tar orlistat kan få mycket sällsynta leverrelaterade 
biverkningar. Risken har noga övervakats av CHMP och åtgärder för att hantera de kända riskerna har 
satts in. I produktinformationen för läkemedel innehållande orlistat tas hepatit, kolelitiasis (gallsten) 
och förändrade leverenzymhalter upp som potentiella leverrelaterade biverkningar.  
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
  
 
 
 
Tillsammans bedöms Xenical och Alli ha använts av över 53 miljoner människor över hela världen, 
varav över 20 miljoner människor i EU. Efter godkännandet har det rapporterats att vissa användare 
av dessa läkemedel har fått allvarliga leverproblem. En aktuell säkerhetsövervakning visade att det 
mellan augusti 2009 och januari 2011 rapporterades fyra fall av allvarliga leverskador hos patienter 
som tog Xenical där orlistats roll inte kunde uteslutas, däribland ett fall av leversvikt med dödlig 
utgång och ett fall som krävde levertransplantation. Totalt rapporterades 21 fall av allvarlig 
levertoxicitet mellan 1997 och januari 2011 där Xenical sågs som en möjlig orsak, även om det förelåg 
andra faktorer som kunde ha orsakat leverskadan. Det förekom 9 rapporter om leversvikt hos personer 
som tog Alli efter att det började säljas i maj 2007 fram till januari 2011, även om det i vissa fall fanns 
andra möjliga förklaringar och i andra fall otillräcklig information för att bedöma orsaken.  
CHMP ansåg att det därför var nödvändigt att bedöma huruvida de fynd som samlats in över tiden 
angående risken för allvarliga leverproblem har ändrat nytta-riskförhållandet för läkemedel 
innehållande orlistat. Europeiska kommissionen bad därför CHMP att utfärda ett yttrande om orlistat 
och huruvida godkännandet för försäljning av läkemedel innehållande orlistat skulle kvarstå, ändras, 
tillfälligt återkallas eller dras tillbaka inom EU. 
Vilka data har CHMP granskat? 
CHMP granskade de tillgängliga uppgifterna om risken för leverskada och andra biverkningar av 
orlistat, däribland övervakning efter godkännande för försäljning, data till stöd för godkännandena för 
försäljning och populationsbaserade studier i den publicerade litteraturen. Kommittén granskade 
dessutom information som begärts från företag som marknadsför läkemedel innehållande orlistat, 
inklusive det uppskattade antalet personer som tar dessa läkemedel och en analys av det observerade 
antalet rapporter om allvarliga leverproblem jämfört med den förväntade bakgrundsfrekvensen av 
leverproblem hos dessa personer.  
Vilka slutsatser drog CHMP? 
CHMP fann att det inte fanns några starka bevis för att orlistat ökade risken för allvarlig leverskada, 
och det fanns ingen känd mekanism med vars hjälp orlistat kunde ge upphov till leverproblem. 
Kommittén drog slutsatsen att antalet rapporterade allvarliga leverreaktioner hos användare av orlistat 
var litet och understeg den bakgrundsfrekvens som förväntades för dessa personer, med tanke på det 
stora antalet användare. Inget mönster sågs i typen av rapporterade leverproblem och i de flesta fall 
fanns det andra faktorer som troligen kunde öka risken för leverskada, såsom befintliga hälsoproblem 
eller bruk av andra läkemedel. CHMP noterade även att fetma enligt publicerade populationsbaserade 
studier kan vara förknippad med en förhöjd risk för leversjukdom. Kommittén fann att även om det 
kan finnas mycket sällsynta fall av allvarlig leverskada för vilka orlistat inte kan uteslutas som möjlig 
orsak, så utgör dessa fall inte något tillförlitligt bevis för ett orsakssamband.  
Mot bakgrund av utvärderingen av de för närvarande tillgängliga uppgifterna och den vetenskapliga 
diskussionen inom kommittén drog CHMP slutsatsen att nyttan med orlistat fortfarande är större än 
riskerna, och rekommenderar därför att godkännandena för försäljning av läkemedel innehållande 
orlistat ska kvarstå. Kommittén noterade att ”hepatit som kan vara allvarlig” redan ingår i 
produktinformationen för Xenical som en biverkning av okänd frekvens, och rekommenderade att 
produktinformationen för alla läkemedel innehållande orlistat ska harmoniseras så att de innefattar 
denna information. Produktinformationen för Alli, i vilken ”hepatit” för närvarande ingår, kommer att 
uppdateras i enlighet med detta. Kommittén enades även om mindre ändringar av bipacksedeln till alla 
läkemedel innehållande orlistat för att säkerställa att de uppger samma information, med en 
beskrivning av symtomen på hepatit för att varna patienterna om dessa symtom. 
Den ändrade informationen till läkare och patienter finns här.  
Frågor och svar om granskningen av läkemedel innehållande orlistat  
Sida 2/3 
 
 
 
 
Vilka är rekommendationerna för patienter och förskrivare? 
• 
• 
• 
• 
Patienter och förskrivare påminns om att nyttan med läkemedel innehållande orlistat fortfarande är 
större än riskerna. Dessa läkemedel bör fortsätta tas som förut. 
Patienter och förskrivare ska känna till att vissa leverrelaterade problem har rapporterats, bland 
annat mycket sällsynta allvarliga reaktioner såsom hepatit, och att de tas upp i 
produktinformationen för läkemedel innehållande orlistat som möjliga biverkningar. Det finns inga 
tydliga bevis för att orlistat ger upphov till dessa reaktioner. 
Patienter ska tänka på att hepatitsymtomen kan bestå av gulfärgning av huden och ögonen, klåda, 
mörkfärgad urin, magont och ömhet över levern (i form av smärta under bröstkorgens främre del), 
och ibland förlorad aptit. Patienter ska sluta ta orlistat och informera sin läkare om de får något av 
dessa symtom. 
Patienter som har frågor bör tala med läkare eller apotekspersonal vid ett rutinbesök. 
Europeiska kommissionen utfärdade ett beslut för Orlistat enligt artikel 31 den 24 april 2012. 
Det aktuella offentliga europeiska utredningsprotokollet för Alli finns i sin helhet på EMA:s webbplats: 
ema.europa.eu/Find medicine/Human medicines/European Public Assessment Reports. 
Det aktuella offentliga europeiska utredningsprotokollet för Xenical finns i sin helhet på EMA:s 
webbplats: ema.europa.eu/Find medicine/Human medicines/European Public Assessment Reports. 
Frågor och svar om granskningen av läkemedel innehållande orlistat  
Sida 3/3 
 
 
 
 
 
 
 
