EMA/737884/2016 
EMEA/H/C/002277 
Sammanfattning av EPAR för allmänheten 
Pioglitazone Accord 
pioglitazon 
Detta är en sammanfattning av det offentliga europeiska utredningsprotokollet (EPAR) för Pioglitazone 
Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Pioglitazone Accord ska 
användas. 
Praktisk information om hur Pioglitazone Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Pioglitazone Accord och vad används det för? 
Pioglitazone Accord används för att behandla vuxna (18 år eller äldre) med typ 2-diabetes, särskilt 
överviktiga patienter. Det ges som tillägg till diet och motion 
• 
• 
• 
• 
som enda behandling till patienter när metformin (ett annat diabetesläkemedel) inte är lämpligt, 
i kombination med metformin till patienter vars sjukdom inte kontrolleras tillräckligt med enbart 
metformin, eller med en sulfonureid (en annan typ av diabetesläkemedel), när metformin inte är 
lämpligt, till patienter vars sjukdom inte kontrolleras tillräckligt med enbart en sulfonureid, 
tillsammans med både metformin och en sulfonureid till patienter vars sjukdom inte kontrolleras 
tillräckligt trots oral behandling med de båda läkemedlen, 
tillsammans med insulin till patienter vars sjukdom inte kontrolleras tillräckligt med enbart insulin 
och som inte kan ta metformin. 
Pioglitazone Accord är ett generiskt läkemedel. Det innebär att Pioglitazone Accord liknar ett 
referensläkemedel som redan är godkänt i EU. Referensläkemedlet är Actos. Mer information om 
generiska läkemedel finns i dokumentet med frågor och svar här. 
Pioglitazone Accord innehåller den aktiva substansen pioglitazon. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Hur används Pioglitazone Accord? 
Pioglitazone Accord är receptbelagt. 
Det finns som tabletter (15 mg, 30 mg och 45 mg) och den rekommenderade startdosen är 15 mg 
eller 30 mg en gång dagligen. Denna dos kan behöva höjas till upp till 45 mg en gång dagligen efter en 
eller två veckor, om bättre kontroll av blodglukosnivån (blodsockret) behövs. 
Behandlingen med Pioglitazone Accord ska omprövas efter 3–6 månader och avbrytas för patienter 
som inte har tillräcklig nytta av den. När förskrivande läkare därefter omprövar behandlingen ska de 
kunna bekräfta att patienterna fortfarande har nytta av den. 
Hur verkar Pioglitazone Accord? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera blodsockernivåerna eller när kroppen inte kan använda insulinet effektivt. Den aktiva 
substansen i Pioglitazone Accord, pioglitazon, gör cellerna (fett-, muskel- och leverceller) känsligare för 
insulin. Det innebär att kroppen bättre använder det insulin som den producerar. Detta leder till att 
blodsockernivåerna sänks, vilket underlättar kontrollen av typ 2-diabetes. 
Hur har Pioglitazone Accords effekt undersökts? 
Eftersom Pioglitazone Accord är ett generiskt läkemedel har studierna begränsats till tester som visar 
att det är bioekvivalent med referensläkemedlet Actos. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Pioglitazone Accord? 
Eftersom Pioglitazone Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Pioglitazone Accord? 
Myndighetens kommitté för humanläkemedel (CHMP) fann att det styrkts att Pioglitazone Accord i 
enlighet med EU:s krav har likvärdig kvalitet och är bioekvivalent med Actos. CHMP fann därför att 
nyttan är större än de konstaterade riskerna, liksom för Actos. Kommittén rekommenderade att 
Pioglitazone Accord skulle godkännas för försäljning i EU. 
Vad görs för att garantera säker och effektiv användning av Pioglitazone 
Accord? 
Företaget som marknadsför Pioglitazone Accord kommer att tillhandahålla utbildningsmaterial till 
läkare som förskriver läkemedlet. Detta kommer att ta upp den möjliga risken för hjärtsvikt och cancer 
i urinblåsan vid behandling med pioglitazon-innehållande läkemedel, urvalskriterierna för patienter och 
behovet av att regelbundet ompröva behandlingen och avbryta behandlingen om patienterna inte 
längre har nytta av den. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Pioglitazone Accord har också tagits med i produktresumén och 
bipacksedeln. 
Mer information om Pioglitazone Accord 
Den 21 mars 2012 beviljade Europeiska kommissionen ett godkännande för försäljning av Pioglitazone 
Accord som gäller i hela EU. 
EPAR för Pioglitazone Accord finns i sin helhet på EMA:s webbplats ema.europa.eu/Find 
medicine/Human medicines/European Public Assessment Reports. Mer information om behandling med 
Pioglitazone Accord finns i bipacksedeln (ingår också i EPAR). Du kan också kontakta din läkare eller 
apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 11-2016. 
