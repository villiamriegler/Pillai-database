EMA/498057/2020 
EMEA/H/C/005085 
Nyvepria (pegfilgrastim) 
Sammanfattning av Nyvepria och varför det är godkänt inom EU 
Vad är Nyvepria och vad används det för? 
Nyvepria är ett läkemedel som används för att hjälpa cancerpatienter vid neutropeni (låga halter av 
neutrofiler, en typ av vita blodkroppar), som är en vanlig biverkning vid kemoterapi 
(läkemedelsbehandling mot cancer) och kan leda till att patienterna blir känsliga för infektioner. 
Det ges specifikt för att minska neutropenins varaktighet och förebygga febril neutropeni (när 
neutropenin åtföljs av feber på grund av en infektion). 
Nyvepria är inte avsett att ges till patienter som har blodcancern kronisk myeloisk leukemi eller 
myelodysplastiskt syndrom (sjukdomar där stora mängder avvikande blodkroppar bildas, vilka kan 
utvecklas till leukemi). 
Nyvepria är en biosimilar (liknande biologiskt läkemedel), vilket innebär att Nyvepria i hög grad liknar 
ett annat biologiskt läkemedel (”referensläkemedel”) som redan är godkänt i EU. Referensläkemedlet 
för Nyvepria är Neulasta. Mer information om biosimilarer finns här. 
Nyvepria innehåller den aktiva substansen pegfilgrastim. 
Hur används Nyvepria? 
Nyvepria är receptbelagt och behandling ska inledas och övervakas av en läkare med erfarenhet av att 
behandla cancer eller blodsjukdomar. Det finns som en förfylld spruta som innehåller en 
injektionsvätska, lösning för injektion under huden. Nyvepria ges som en engångsdos på 6 mg som 
injiceras under huden minst 24 timmar efter varje avslutad kemoterapibehandling. Patienterna kan 
injicera sig själva om de har fått lämpliga instruktioner. 
För mer information om hur du använder Nyvepria, läs bipacksedeln eller tala med läkare eller 
apotekspersonal. 
Hur verkar Nyvepria? 
Den aktiva substansen i Nyvepria, pegfilgrastim, är en form av filgrastim som är mycket lik ett 
mänskligt protein som kallas granulocytkolonistimulerande faktor (granulocyte colony-stimulating 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
factor – G-CSF). Filgrastim verkar genom att stimulera benmärgen att producera fler vita blodkroppar, 
med följden att dessa ökar i antal och att neutropenin behandlas. 
Filgrastim har varit tillgängligt i andra läkemedel i EU i ett antal år. I Nyvepria har filgrastim 
”pegylerats” (fästs vid en kemikalie som kallas polyetylenglykol). Detta gör att filgrastim försvinner 
långsammare ur kroppen, vilket medför att läkemedlet inte behöver ges så ofta. 
Vilka fördelar med Nyvepria har visats i studierna? 
Laboratoriestudier där Nyvepria jämfördes med Neulasta har visat att den aktiva substansen i Nyvepria 
är mycket lik den i Neulasta vad gäller struktur, renhet och biologisk aktivitet. Studier har också visat 
att Nyvepria producerar liknande halter av den aktiva substansen i kroppen som Neulasta. 
Eftersom Nyvepria är en biosimilar behöver inte alla studier om pegfilgrastims effekt och säkerhet som 
utförts med Neulasta utföras på nytt med Nyvepria. 
Vilka är riskerna med Nyvepria? 
Säkerheten hos Nyvepria har utvärderats och på grundval av alla de studier som genomförts anses 
läkemedlets biverkningar vara jämförbara med dem för referensläkemedlet Neulasta. 
Den vanligaste biverkningen som orsakas av Nyvepria (kan förekomma hos fler än 1 av 10 användare) 
är skelettsmärta. Smärta i musklerna är också vanligt. En fullständig förteckning över biverkningar och 
restriktioner för Nyvepria finns i bipacksedeln. 
Varför är Nyvepria godkänt i EU? 
Europeiska läkemedelsmyndigheten (EMA) fann att det styrkts att Nyvepria i enlighet med EU:s krav 
för biosimilarer har en struktur, renhet och biologisk aktivitet som är mycket lik Neulastas och att 
Nyvepria fördelas i kroppen på samma sätt. 
Alla dessa data ansågs räcka för att dra slutsatsen att Nyvepria kommer att verka på samma sätt som 
Neulasta vad gäller effekt och säkerhet vid dess godkända användningar. EMA fann därför att 
fördelarna är större än de konstaterade riskerna, liksom för Neulasta, och att Nyvepria kan godkännas 
för försäljning i EU. 
Vad görs för att garantera säker och effektiv användning av Nyvepria? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Nyvepria har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Nyvepria kontinuerligt. 
Biverkningar som har rapporterats för Nyvepria utvärderas noggrant och nödvändiga åtgärder vidtas 
för att skydda patienter. 
Mer information om Nyvepria 
Mer information om Nyvepria finns på EMA:s webbplats: 
ema.europa.eu/medicines/human/EPAR/nyvepria 
Nyvepria (pegfilgrastim)  
EMA/498057/2020  
Sida 2/2 
 
 
 
 
