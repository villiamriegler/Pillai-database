EMA/150203/2017 
EMEA/H/C/003861 
Sammanfattning av EPAR för allmänheten 
Natpar 
parathormon 
Detta är en sammanfattning av det offentliga europeiska utredningsprotokollet (EPAR) för Natpar. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Natpar ska användas. 
Praktisk information om hur Natpar ska användas finns i bipacksedeln. Du kan också kontakta din 
läkare eller apotekspersonal. 
Vad är Natpar och vad används det för? 
Natpar är ett hormonersättningsmedel för behandling av vuxna med nedsatt bisköldkörtelfunktion, ett 
tillstånd som kallas hypoparatyreoidism. 
Hos patienter med detta tillstånd producerar inte bisköldkörtlarna i halsen tillräckligt med parathormon 
(bisköldkörtelhormon), som kontrollerar nivån av kalcium i blodet. Patienterna har därför låga 
kalciumnivåer, vilket kan leda till problem i skelettet, musklerna, hjärtat, njurarna och andra delar av 
kroppen. 
Natpar används som tillägg till behandling med kalcium- och vitamin D-tillskott när dessa behandlingar 
inte haft tillräcklig effekt. 
Eftersom antalet patienter med hypoparatyreoidism är litet betraktas sjukdomen som sällsynt och 
Natpar klassificerades som särläkemedel (ett läkemedel som används vid sällsynta sjukdomar) den 
18 december 2013. 
Natpar innehåller den aktiva substansen parathormon. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur används Natpar? 
Natpar finns som ett pulver och en vätska som blandas till en injektionsvätska, lösning. Natpar ges 
som en injektion under huden i låret med hjälp av Natpar-pennan. Den vanliga rekommenderade 
startdosen är 50 mikrogram en gång om dagen. Dosen av Natpar, liksom patientens dos av vitamin D- 
och kalciumtillskott, justeras sedan baserat på patientens kalciumnivåer i blodet. Den högsta dagliga 
dosen är 100 mikrogram. 
Patienterna kan själva ta injektionerna med Natpar när de har fått lära sig hur man gör. Läkemedlet är 
receptbelagt och behandling ska övervakas av hälso- och sjukvårdspersonal med erfarenhet av att 
behandla patienter med hypoparatyreoidism. Mer information finns i bipacksedeln. 
Hur verkar Natpar? 
Den aktiva substansen i Natpar, parathormon, är en kopia av det naturliga hormonet som produceras i 
bisköldkörtlarna. Den ersätter det saknade hormonet hos patienter med hypoparatyreoidism, vilket 
hjälper till att återställa kalciumnivåerna. 
Vilken nytta med Natpar har visats i studierna? 
Natpar har visat sig bidra till att kontrollera kalciumnivåerna i blodet hos patienter med 
hypoparatyreoidism som får kalcium- och vitamin D-tillskott. 
I en 24-veckors huvudstudie på 124 patienter uppnådde och behöll 54,8 procent (46 av 84) av 
patienterna som fick Natpar godtagbara kalciumnivåer i blodet, vilket minskade deras doser av 
kalcium- och vitamin D-tillskott med minst 50 procent. Andelen patienter som tog placebo (overksam 
behandling) som uppnådde samma värden var 2,5 procent (1 av 40 patienter). 
Vilka är riskerna med Natpar? 
De vanligaste biverkningarna som orsakas av Natpar (kan förekomma hos fler än 1 av 10 personer) är 
för höga eller för låga kalciumnivåer i blodet, vilket kan leda till huvudvärk, diarré, kräkningar, 
parestesi (ovanliga förnimmelser såsom myrkrypningar), hypoestesi (minskad känslighet för beröring) 
och höga kalciumnivåer i urinen. En fullständig förteckning över biverkningar som rapporterats för 
Natpar finns i bipacksedeln. 
Natpar får inte ges till patienter som får eller tidigare har fått strålbehandling av skelettet, som har 
skelettcancer eller cancer som har spridit sig till skelettet och som har större risk för att utveckla en 
skelettcancer som kallas osteosarkom. Natpar får heller inte ges till patienter med oförklarliga ökningar 
i nivåerna av ett enzym som kallas skelettspecifikt alkaliskt fosfatas och till patienter med 
pseudohypoparatyreoidism, ett sällsynt tillstånd där kroppen inte svarar tillfredsställande på det 
bisköldkörtelhormon som produceras av kroppen. En fullständig förteckning över restriktioner finns i 
bipacksedeln. 
Varför godkänns Natpar? 
Natpar ersätter det saknade parathormonet hos patienter med hypoparatyreoidism. Samtidigt som 
huvudstudien visade att Natpar hjälper till att kontrollera kalciumnivåerna i blodet och samtidigt 
minskar behovet av kalcium- och vitamin D-tillskott, var studien kortvarig och fanns det inga belägg 
för att läkemedlet förbättrar patienternas livskvalitet eller minskar långvariga problem såsom nedsatt 
njurfunktion. Natpar ska därför bara ges till patienter som inte kontrolleras tillfredsställande med 
enbart standardbehandlingar, som inte har andra behandlingsalternativ. 
Natpar  
EMA/150203/2017 
Sida 2/3 
 
 
 
Vad gäller säkerheten anses risken för att kalciumnivåerna blir för höga eller för låga vara betydande 
och det krävs ytterligare data för att bättre förstå följderna av stora fluktuationer i kalciumnivån i 
blodet efter att läkemedlet ges en gång om dagen. 
På grund av de begränsade tillgängliga uppgifterna har Natpar godkänts i enlighet med reglerna om 
”villkorat godkännande”. Detta innebär att det ska inkomma ytterligare evidens för detta läkemedel 
och att företaget är skyldigt att lämna dessa uppgifter. Europeiska läkemedelsmyndigheten kommer 
att granska ny information om produkten varje år och uppdatera denna sammanfattning när det 
behövs. 
Vilken information om Natpar saknas för närvarande? 
Eftersom Natpar har godkänts enligt reglerna om ”villkorat godkännande” ska företaget som 
marknadsför Natpar utföra en till studie för att bekräfta läkemedlets nytta och risker och lämpligheten 
med doseringsschemat en gång om dagen. 
Vad görs för att garantera säker och effektiv användning av Natpar? 
Företaget som marknadsför Natpar kommer att upprätta ett register och samla in långsiktiga data om 
patienter som behandlas med Natpar, inräknat dess effekter på skelettet, njurarna och patienternas 
livskvalitet. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Natpar har också tagits med i produktresumén och bipacksedeln. 
Övrig information om Natpar 
EPAR för Natpar finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Natpar finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Natpar från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Natpar  
EMA/150203/2017 
Sida 3/3 
 
 
 
