EMA/851603/2022 
EMEA/H/C/005943 
Plerixafor Accord (plerixafor) 
Sammanfattning av Plerixafor Accord och varför det är godkänt inom EU 
Vad är Plerixafor Accord och vad används det för? 
Plerixafor Accord är ett läkemedel som används för att mobilisera blodstamceller från en patients 
benmärg så att de kan samlas in för senare användning vid transplantation till samma patient. 
Plerixafor Accord används tillsammans med hormonet granulocyt-kolonistimulerande faktor (G-CSF) 
och är endast avsett för patienter hos vilka det är svårt att samla in stamceller. 
Plerixafor Accord ges till 
• 
• 
vuxna med lymfom eller multipelt myelom (olika typer av blodcancersjukdomar), 
barn från 1 års ålder som har lymfom eller solida tumörer. 
Plerixafor Accord är ett generiskt läkemedel. Det innebär att Plerixafor Accord innehåller samma aktiva 
substans och verkar på samma sätt som ett ”referensläkemedel” som redan är godkänt i EU. 
Referensläkemedlet för Plerixafor Accord är Mozobil. Mer information om generiska läkemedel finns i 
dokumentet med frågor och svar här. 
Plerixafor Accord innehåller den aktiva substansen plerixafor. 
Hur används Plerixafor Accord? 
Plerixafor Accord ges som en injektion under huden. Läkemedlet är receptbelagt och behandling ska 
endast sättas in och övervakas av läkare som har erfarenhet av att behandla cancer eller 
blodsjukdomar. Efter att en patient har fått Plerixafor Accord utvinns patientens stamceller från blodet 
och lagras före transplantation. Behandling ska därför ske i samarbete med en specialiserad klinik som 
har erfarenhet av denna typ av metod och kan övervaka stamcellerna. 
Plerixafor Accord används tillsammans med G-CSF. G-CSF används som enda läkemedel i fyra dagar 
innan Plerixafor Accord sätts in. Plerixafor Accord ges 6–11 timmar innan patientens blod tas och 
stamcellerna utvinns. Det kan användas i upp till sju dagar i följd. Dosen beror på patientens 
kroppsvikt. 
För mer information om hur du använder Plerixafor Accord, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur verkar Plerixafor Accord? 
Plerixafor Accord används för att mobilisera stamcellerna från benmärgen så att de kan släppas ut i 
blodet. Den aktiva substansen i Plerixafor Accord, plerixafor, verkar genom att blockera aktiviteten hos 
proteinet ”CXCR4-kemokinreceptor”. Detta protein hjälper vanligen till att hålla kvar stamcellerna i 
benmärgen. Blockeringen av dess aktivitet leder till att stamcellerna kan släppas ut i blodet, där de 
sedan kan samlas in. 
Hur har Plerixafor Accords effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Mozobil, och behöver inte studeras igen för Plerixafor Accord.  
Liksom för alla läkemedel har företaget lagt fram kvalitetsdata för Plerixafor Accord. Inga 
bioekvivalensstudier behövde göras för att undersöka om Plerixafor Accord tas upp på liknande sätt 
och ger samma nivå av den aktiva substansen i blodet som referensläkemedlet. Detta beror på att 
sammansättningen för Plerixafor Accord är mycket lik den för referensläkemedlet och vid injektion 
under huden förväntas den aktiva substansen tas upp på samma sätt i båda läkemedlen. 
Vilka är fördelarna och riskerna med Plerixafor Accord? 
Eftersom Plerixafor Accord är ett generiskt läkemedel anses dess fördelar och risker vara desamma 
som för referensläkemedlet. 
Varför är Plerixafor Accord godkänt i EU? 
Europeiska läkemedelsmyndigheten (EMA) fann att det styrkts att Plerixafor Accord i enlighet med 
EU:s krav är likvärdigt med Mozobil. Myndigheten fann därför att fördelarna är större än de 
konstaterade riskerna, liksom för Mozobil, och att Plerixafor Accord kan godkännas för användning i 
EU. 
Vad görs för att garantera säker och effektiv användning av Plerixafor 
Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Plerixafor Accord har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Plerixafor Accord kontinuerligt. 
Misstänkta biverkningar som har rapporterats för Plerixafor Accord utvärderas noggrant och 
nödvändiga åtgärder vidtas för att skydda patienterna. 
Mer information om Plerixafor Accord 
Mer information om Plerixafor Accord finns på EMA:s webbplats: 
ema.europa.eu/medicines/human/EPAR/plerixafor-accord. Information om referensläkemedlet finns 
också på EMA:s webbplats. 
Plerixafor Accord (plerixafor) 
EMA/851603/2022 
Sida 2/2 
 
 
 
