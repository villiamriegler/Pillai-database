EMEA/H/C/002024 
Sammanfattning av EPAR för allmänheten 
Matever 
levetiracetam 
Detta är en sammanfattning av det offentliga europeiska utredningsprotokollet (EPAR) för Matever. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt yttrande om att bevilja godkännande för försäljning och sina rekommendationer om hur läkemedlet 
ska användas. 
Vad är Matever? 
Matever är ett läkemedel som innehåller den aktiva substansen levetiracetam. Det finns som tabletter 
(250 mg, 500 mg, 750 mg och 1 000 mg) och som ett koncentrat som bereds till infusionslösning (ges 
som dropp i en ven, 100 mg/ml). 
Matever är ett generiskt läkemedel, vilket innebär att det liknar ett referensläkemedel som redan är 
godkänt i EU. Referensläkemedlet är Keppra. Mer information om generiska läkemedel finns i 
dokumentet med frågor och svar här. 
Vad används Matever för? 
Matever kan ges som enda behandling till patienter från 16 års ålder som nyligen har fått diagnosen 
epilepsi, för att behandla partiella anfall med eller utan sekundär generalisering. Detta är en typ av 
epilepsi där alltför mycket elektrisk aktivitet i en sida av hjärnan orsakar symtom som t.ex. plötsliga, 
ryckiga rörelser i en del av kroppen, förvridna hörsel-, lukt- eller synintryck, stelhet eller plötslig 
rädsla. Sekundär generalisering inträffar när den epileptiska aktiviteten senare sprider sig vidare till 
hela hjärnan. 
Matever kan också användas som tilläggsbehandling till andra läkemedel mot epilepsi för att behandla 
 
partiella anfall med eller utan generalisering hos patienter från en månads ålder, 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile  +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
 
 
 
 
 
  myokloniska anfall (korta, snabba ryckningar i någon muskel eller muskelgrupp) hos patienter från 
12 års ålder med juvenil myoklonisk epilepsi, 
 
primära generaliserade tonisk-kloniska anfall (större anfall, inklusive medvetandeförlust) hos 
patienter från 12 års ålder med idiopatisk generaliserad epilepsi (den typ av epilepsi som antas 
vara ärftlig). 
Läkemedlet är receptbelagt. 
Hur används Matever? 
När Matever används som enda behandling är startdosen 250 mg två gånger per dag, vilket efter två 
veckor ökas till 500 mg två gånger per dag. Dosen kan ökas ytterligare med två veckors intervall, 
beroende på patientens svar, upp till en maximal dos på 1 500 mg två gånger per dag. 
När Matever används som komplement till en annan behandling mot epilepsi är startdosen för 
patienter över 12 år och som väger mer än 50 kg 500 mg två gånger per dag. Den dagliga dosen kan 
ökas upp till 1 500 mg två gånger per dag. För patienter i åldern 6 månader till 17 år och som väger 
mindre än 50 kg är startdosen 10 mg per kilogram kroppsvikt två gånger per dag, vilket kan ökas upp 
till 30 mg/kg två gånger per dag. 
Lägre doser används för patienter som har problem med sina njurar (t.ex. äldre patienter). Matever 
tabletter ska sväljas med vätska. Matever kan ges som en infusion genom att använda samma dos och 
samma frekvens om det inte är möjligt att använda tabletter eller den orala lösningen. Infusion bör 
bara ges tillfälligt. 
Hur verkar Matever? 
Den aktiva substansen i Matever, levetiracetam, är ett läkemedel mot epilepsi (antiepileptika). Epilepsi 
orsakas av för hög elektrisk aktivitet i hjärnan. Det är fortfarande inte känt exakt hur levetiracetam 
verkar, men det tycks störa ett protein som kallas synaptiskt vesikelprotein 2A och som förekommer i 
utrymmet mellan nerverna och medverkar vid frisättningen av kemiska budbärare från nervcellerna. 
Därigenom kan Matever bidra till att stabilisera den elektriska aktiviteten i hjärnan och förhindra anfall. 
Hur har Matevers effekt undersökts? 
Eftersom Matever är ett generiskt läkemedel har studierna på patienter begränsats till tester som visar 
att det är bioekvivalent med referensläkemedlet Keppra. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Matever? 
Eftersom Matever är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet. 
Varför har Matever godkänts? 
CHMP fann att det styrkts att Matever i enlighet med EU:s krav har likvärdig kvalitet och är 
bioekvivalent/likvärdigt med Keppra. CHMP fann därför att fördelarna är större än de konstaterade 
riskerna, liksom för Keppra. Kommittén rekommenderade att Matever skulle godkännas för försäljning. 
TMatever 
Sida 2/3
 
 
 
 
Mer information om Matever 
Den 03 oktober 2011 beviljade Europeiska kommissionen ett godkännande för försäljning av Matever 
som gäller i hela EU. 
Det offentliga europeiska utredningsprotokollet (EPAR) finns i sin helhet på EMA:s webbplats: 
ema.europa.eu/Find medicine/Human medicines/European Public Assessment Reports. Mer information 
om behandling med Matever finns i bipacksedeln (ingår också i EPAR). Du kan också kontakta din 
läkare eller apotekspersonal. 
Det offentliga europeiska utredningsprotokollet (EPAR) för referensläkemedlet finns också i sin helhet 
på EMA:s webbplats. 
Denna sammanfattning aktualiserades senast 08-2011. 
TMatever 
Sida 3/3
 
 
 
 
