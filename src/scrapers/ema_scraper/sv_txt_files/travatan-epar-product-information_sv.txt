BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
TRAVATAN 40 mikrogram/ml ögondroppar, lösning 
2. 
KVALITATIV OCH KVANTITATIV SAMMANSÄTTNING 
En ml lösning innehåller 40 mikrogram travoprost. 
Hjälpämne(n) med känd effekt 
En ml lösning innehåller polyquaternium-1 (POLYQUAD) 10 mikrogram, propylenglykol 7,5 mg; 
makrogolglycerolhydroxistearat 2 mg (se avsnitt 4.4). 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Ögondroppar, lösning. (ögondroppar) 
Klar, färglös lösning. 
4. 
KLINISKA UPPGIFTER 
4.1  Terapeutiska indikationer 
Sänkning av förhöjt intraokulärt tryck hos vuxna patienter med okulär hypertension eller 
öppenvinkelglaukom (se avsnitt 5.1). 
Sänkning av förhöjt intraokulärt tryck hos pediatriska patienter från 2 månader upp till 18 år med 
okulär hypertension eller pediatrisk glaukom (se avsnitt 5.1). 
4.2  Dosering och administreringssätt 
Dosering 
Vuxna, inklusive äldre 
Dosen är 1 droppe TRAVATAN i konjunktivalsäcken i det/de påverkade ögat/ögonen 1 gång 
dagligen. Optimal effekt erhålles om dosen tillföres på kvällen. 
Nasolakrimal ocklusion eller slutande av ögonlocken efter tillförsel rekommenderas. Detta kan 
reducera den systemiska absorptionen av läkemedel som tillförs i form av ögondroppar och minska de 
systemiska biverkningarna. 
Om fler än ett ögondroppspreparat används ska läkemedlen tillföras med åtminstone 5 minuters 
mellanrum (se avsnitt 4.5). 
Om en dos hoppats över ska man fortsätta med nästa planerade dos. Dosen bör inte överskrida 
1 droppe i det/de påverkade ögat/ögonen per dag. 
När TRAVATAN ersätter ett annat glaukomläkemedel bör det första läkemedlet utsättas och 
behandling med TRAVATAN bör insättas dagen därpå. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Lever- och njurinsufficiens 
TRAVATAN har studerats på patienter med mild till svår leverinsufficiens och på patienter med mild 
till svår njurinsufficiens (vid så låg kreatininclearance som 14 ml/min). Ingen dosjustering behöver 
företagas hos sådana patienter (se avsnitt 5.2). 
Pediatrisk population 
TRAVATAN kan användas på pediatriska patienter från 2 månader upp till 18 år med samma dosering 
som för vuxna. Erfarenhet hos åldersgruppen 2 månader till 3 år (9 patienter) är emellertid begränsade 
(se avsnitt 5.1). 
Säkerhet och effekt för TRAVATAN för barn under 2 månaders ålder har inte fastställts. Inga data 
finns tillgängliga. 
Administreringssätt 
För okulärt bruk. 
För patienter som använder kontaktlinser, se avsnitt 4.4. 
Patienten ska ta bort skyddspåsen omedelbart före första användning av en flaska. För att förhindra 
kontamination av droppspetsen och lösningen ska försiktighet iakttagas så att droppspetsen inte 
kommer i kontakt med ögonlocken, kringliggande områden eller andra ytor. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
4.4  Varningar och försiktighet 
Förändrad ögonfärg 
TRAVATAN kan gradvis förändra ögonfärgen genom ökning av antalet melanosomer (pigmentkorn) i 
melanocyterna. Innan behandling inleds måste patienterna informeras om möjligheten till en 
permanent förändring av ögonfärgen. Unilateral behandling kan leda till permanent heterokromi. 
Långtidseffekterna på melanocyterna och eventuella konsekvenser av dessa är för närvarande okända. 
Förändringen av irisfärg sker långsamt och märks ofta inte på flera månader eller år. Färgförändringen 
har huvudsakligen uppstått hos patienter med blandad irisfärg, dvs. blå-brun, grå-brun, gul-brun och 
grön-brun. Förändring har dock också förekommit hos patienter med bruna ögon. Normalt sprids den 
bruna pigmenteringen runt pupillen koncentriskt mot periferin i det påverkade ögat, men hela iris eller 
delar av den kan bli mer brunfärgade. Efter utsättande av terapin har inga ytterligare förändringar 
uppstått i brunpigmenterad iris. 
Förändringar runt ögat och i ögonlocket 
I kontrollerade kliniska prövningar har mörkfärgning av ögonlockshuden och huden runt ögonen vid 
användning av TRAVATAN rapporterats hos 0,4 % av patienterna. Även förändringar runt ögat och i 
ögonlocket inklusive fördjupning av ögonlocksfåran har observerats med prostaglandinanaloger. 
TRAVATAN kan gradvis förändra ögonfransarna i det/de behandlade ögat/ ögonen; dessa 
förändringar observerades hos ungefär hälften av patienterna i de kliniska studierna och innefattar: 
ökad längd, tjocklek, pigmentering och/eller ökat antal ögonfransar. Mekanismerna bakom 
förändringarna hos ögonfransarna är okända liksom långtidseffekterna. 
TRAVATAN har visats orsaka en lätt förstoring av den palpebrala fissuren vid studier på apor. Denna 
effekt har dock inte uppstått under de kliniska prövningarna och betraktas som artspecifik. 
3 
 
 
 
 
 
 
 
 
 
 
 
 
 
 
 
 
Det finns ingen erfarenhet av TRAVATAN vid ögoninflammationer, ej heller vid neovaskulärt 
glaukom, glaukom med sluten kammarvinkel, trångvinkelglaukom eller kongenitalt glaukom och 
endast begränsad erfarenhet vid ögonsjukdom associerad med thyroidea, öppenvinkelglaukom hos 
pseudofakiska patienter och vid pigmentärt glaukom eller pseudoexfoliationsglaukom. Därför bör 
TRAVATAN användas med försiktighet till patienter med aktiv intraokulär inflammation. 
Afakiska patienter 
Makulaödem har rapporterats under behandling med prostaglandin F2a-analoger. Försiktighet 
rekommenderas vid behandling med TRAVATAN av afaka patienter, pseudofaka patienter med en 
perforerad bakre linskapsel eller främrekammarlinser samt patienter med kända riskfaktorer för 
makulaödem. 
Irit/uveit 
Hos patienter med kända predisponerande riskfaktorer för irit/uveit bör TRAVATAN användas med 
försiktighet. 
Kontakt med huden 
Hudkontakt med TRAVATAN måste undvikas eftersom transdermal absorption av travoprost har 
visats på kanin. 
Prostaglandiner och prostaglandinanaloger är biologiskt aktiva material som kan absorberas genom 
huden. Gravida kvinnor eller kvinnor som försöker bli gravida bör iakttaga försiktighet för att undvika 
direkt exponering för innehållet i flaskan. I det osannolika fallet att man utsätts för kontakt med en 
större del av innehållet i flaskan ska man noggrant tvätta den utsatta ytan omedelbart. 
Kontaktlinser 
Patienterna måste instrueras att ta ut kontaktlinserna före användning av TRAVATAN och att vänta 
15 minuter efter instillation av TRAVATAN innan de använder kontaktlinser. 
Hjälpämnen 
TRAVATAN innehåller propylenglykol som kan orsaka hudirritation. 
TRAVATAN innehåller makrogolglycerolhydroxistearat som kan orsaka hudreaktioner. 
Pediatrisk population 
Uppgifterna gällande effektivitet och säkerhet för åldersgruppen 2 månader till 3 år (9 patienter) är 
begränsade (se avsnitt 5.1). Det finns inga uppgifter tillgängliga för barn under 2 månaders ålder. 
För barn under 3 år som huvudsakligen lider av PCG (primär kongenital glaukom) är fortfarande 
kirurgi (trabekulektomi/goniotomi) första linjens behandling. 
Det finns inga uppgifter gällande långtidssäkerhet för pediatrisk population. 
4.5 
Interaktioner med andra läkemedel och övriga interaktioner 
Inga interaktionsstudier har utförts. 
4 
 
 
 
 
 
 
 
 
 
 
 
 
 
 
 
 
 
 
4.6  Fertilitet, graviditet och amning 
Kvinnor som kan bli gravida/preventivmedel 
TRAVATAN ska inte användas av kvinnor som kan bli gravida om inte adekvata preventivmedel 
används (se avsnitt 5.3). 
Graviditet 
Travoprost har skadliga farmakologiska effekter på graviditeten och/eller fostret/det nyfödda barnet. 
TRAVATAN bör inte användas under graviditet om det inte är helt nödvändigt. 
Amning 
Det är okänt om travoprost från ögondropparna utsöndras i bröstmjölk. Djurstudier visar, att travoprost 
och dess metaboliter passerar över i modersmjölk. Användning av TRAVATAN till ammande mödrar 
rekommenderas ej. 
Fertilitet 
Det finns inga data om effekterna av TRAVATAN på human fertilitet. Djurstudier visade inga effekter 
av travoprost på fertilitet vid doser som var mer än 250 gånger högre den maximala rekommenderade 
okulära dosen för människa. 
4.7  Effekter på förmågan att framföra fordon och använda maskiner 
TRAVATAN har ingen eller försumbar effekt på förmågan att framföra fordon och använda maskiner, 
men som för andra ögondroppar kan övergående dimsyn eller andra synstörningar påverka förmågan 
att framföra fordon eller använda maskiner. Om dimsyn uppstår vid instillation måste patienten vänta 
med att köra bil eller använda maskiner tills synen klarnat. 
4.8  Biverkningar 
Summering av säkerhetsprofilen 
I kliniska studier med TRAVATAN var de vanligaste biverkningarna okulär hyperemi och 
hyperpigmentering av iris, vilka förekom hos cirka 20 % respektive 6 % av patienterna. 
Biverkningslista i tabellform 
Följande biverkningar klassificeras enligt följande konvention: mycket vanliga (≥ 1/10), vanliga 
( 1/100, < 1/10), mindre vanliga ( 1/1 000, < 1/100), sällsynta ( 1/10 000, < 1/1 000), mycket 
sällsynta (< 1/10 000) eller ingen känd frekvens (kan inte beräknas från tillgängliga data). 
Biverkningarna presenteras inom varje frekvensområde efter fallande allvarlighetsgrad. 
Biverkningarna har erhållits från kliniska studier och uppgifter efter godkännandet för 
försäljning med TRAVATAN. 
Organsystem 
Frekvens 
Biverkning 
Immunsystemet 
Mindre vanliga 
överkänslighet, säsongsbunden allergi 
Psykiska störningar 
Ingen känd frekvens 
depression, oro, insomnia 
Centrala och perifera 
nervsystemet 
Mindre vanliga 
huvudvärk 
Sällsynta 
yrsel, synfältsdefekt, dysgeusi 
5 
 
 
 
 
 
 
 
 
 
 
 
 
 
 
 
 
Ögon 
Mycket vanliga 
okulär hyperemi 
Vanliga 
Mindre vanliga 
Sällsynta 
irishyperpigmentering, ögonsmärta, obehag i 
ögonen, torra ögon, ögonklåda, ögonirritation 
korneal erosion, uveit, irit, inflammation i 
främre kammaren, keratit, punktuell keratit, 
fotofobi, ögonutsöndring, blefarit, 
ögonlockserytem, periorbitalt ödem, 
ögonlocksklåda, nedsatt synskärpa, dimsyn, 
ökad tårbildning, konjunktivit, ektropion, 
katarakt, krustabildning i ögonlockskanten, 
tillväxt av ögonfransarna 
iridocyklit, oftalmisk herpes simplex, 
ögoninflammation, fotopsi, eksem på 
ögonlocken, konjunktivalt ödem, halo-effekt, 
konjunktivala folliklar, hypoestesi i ögat, 
trichiasis, meiobomianit, pigmentering i främre 
kammaren, mydriasis, astenopi, 
hyperpigmenterade ögonfransar, tätare 
ögonfransar 
Öron och balansorgan 
Ingen känd frekvens 
vertigo, tinnitus 
Ingen känd frekvens  makulaödem, fördjupning av ögonlocksfåran 
Hjärtat 
Blodkärl 
Mindre vanliga 
Sällsynta 
Ingen känd frekvens 
Sällsynta 
Andningsvägar, bröstkorg 
och mediastinum 
Mindre vanliga 
Sällsynta 
Magtarmkanalen 
Hud och subkutan vävnad 
Muskuloskeletala systemet 
och bindväv 
Ingen känd frekvens 
Sällsynta 
Ingen känd frekvens 
Mindre vanliga 
Sällsynta 
Ingen känd frekvens 
Sällsynta 
palpitationer 
oregelbundna hjärtslag, sänkt hjärtfrekvens 
bröstsmärta, bradykardi, takykardi, arytmi 
diastolisk blodtryckssänkning, systolisk 
blodtrycksökning, hypotoni, hypertoni 
hosta, nästäppa, halsirritation 
dyspné, astma, andningsbesvär, orofaryngeal 
smärta, dysfoni, allergisk rinit, nasal torrhet 
förvärrad astma, epistaxis 
reaktiverat magsår, besvär från 
magtarmkanalen, förstoppning, muntorrhet 
diarré, buksmärta, illamående, kräkningar 
hyperpigmentering av huden (runt ögonen), 
hudmissfärgning, onormal hårkvalitet, 
hypertrikos 
allergisk dermatit, kontaktdermatit, erytem, 
utslag, förändrad hårfärg, madarosis 
klåda, onormal hårväxt 
muskuloskeletal smärta, artralgi 
Njurar och urinvägar 
Ingen känd frekvens 
dysuri, urininkontinens 
Allmänna symtom och/eller 
symtom vid 
administreringsstället 
Undersökningar 
Sällsynta 
asteni 
Ingen känd frekvens 
förhöjning av prostataspecifikt antigen 
6 
 
 
 
Pediatrisk population 
I en tre månader lång fas 3-studie och en sju dagar lång farmakokinetisk studie med 102 pediatriska 
patienter som behandlats med TRAVATAN rapporterades typer av biverkningar och kännetecknen för 
dessa som liknade de som konstaterats hos vuxna patienter. Även profilerna gällande korttidssäkerhet 
hos olika pediatriska undergrupper liknade profilerna hos vuxna (se avsnitt 5.1). De vanligast 
förekommande biverkningarna som rapporterades hos den pediatriska populationen var okulär 
hyperemi (16,9 %) och tillväxt av ögonfransar (6,5 %). I en liknande tre månader lång studie med 
vuxna patienter var incidensen för dessa biverkningar 11,4 % respektive 0,0 %. 
Andra biverkningar som rapporterades hos pediatriska patienter i den tre månader långa pediatriska 
studien (n=77) jämfört med en liknande studie av vuxna (n=185) var exempelvis ögonlockserytem, 
keratit, ökad tårbildning och fotofobi. Incidensen för dessa var 1,3 % jämfört med 0,0 % hos vuxna. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Inga fall av överdosering har rapporterats. En topikal överdos med toxicitet som följd är inte sannolik. 
En topikal överdos av TRAVATAN kan spolas ur ögat/ögonen med ljummet vatten. Behandlingen av 
en misstänkt oral överdos bör vara symtomatisk och stödjande. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Medel vid ögonsjukdomar-Medel vid glaukom samt 
miotika-Prostaglandinanaloger, ATC-kod: S01E E04 
Verkningsmekanism 
Travoprost, en prostaglandin-F2α-analog, är en höggradigt selektiv full agonist som har en hög affinitet 
för prostaglandin FP-receptorn, och sänker det intraokulära trycket genom att öka utflödet av 
kammarvatten via trabekelverket och uveosklerala utflödet. Sänkningen av det intraokulära trycket hos 
människa inträder cirka 2 timmar efter administration och maximal effekt uppnås efter cirka 
12 timmar. Signifikant sänkning av det intraokulära trycket kan upprätthållas under perioder 
överstigande 24 timmar med en enstaka dos. 
Klinisk effekt och säkerhet 
I en klinisk prövning av patienter med öppenvinkelglaukom eller okulär hypertoni som behandlades 
med TRAVATAN (med polyquaternium som konserveringsmedel) doserat en gång dagligen på 
kvällen uppvisades reduktioner på 8 till 9 mmHg (cirka 33 %) av det intraokulära trycket från en 
baslinje på 24 till 26 mmHg. 
Uppgifter om samtidig tillförsel av TRAVATAN och timolol 5 mg/ml och begränsade uppgifter om 
samtidig tillförsel av brimonidin 2 mg/ml insamlades under de kliniska prövningarna och visade en 
additiv effekt av TRAVATAN med dessa glaukomläkemedel. Inga kliniska uppgifter föreligger om 
samtidig användning med andra hypotensiva ögonläkemedel. 
7 
 
 
 
 
 
 
 
 
 
 
 
 
 
 
 
 
Sekundära farmakologiska effekter 
Travoprost medförde en signifikant ökning av blodflödet i synnervshuvudet hos kanin efter 7 dagars 
tillförsel i ögat (1,4 mikrogram en gång per dag). 
TRAVATAN med polyquaternium-1 som konserveringsmedel inducerade minimal toxicitet på ögats 
yta, jämfört med ögondroppar med bensalkoniumklorid som konserveringsmedel, på odlade humana 
kornealceller samt efter topikala okulära administreringar på kaniner. 
Pediatrisk population 
Effekten av TRAVATAN hos pediatriska patienter från 2 månader upp till 18 år påvisades i en 
12 veckor lång dubbelmaskerad klinisk studie av travoprost jämfört med timolol hos 152 patienter som 
fått diagnosen okulär hypertension eller pediatrisk glaukom. Patienterna behandlades antingen med 
travoprost 0,004 % en gång om dagen eller med timolol 0,5 % (eller 0,25 % för patienter under 3 års 
ålder) två gånger om dagen. Primär effekt-endpoint var förändringen av intraokulärt tryck från en 
baslinje under vecka 12 av studien. Den genomsnittliga sänkningen av intraokulärt tryck var ungefär 
lika hög hos gruppen som behandlades med travoprost som hos den som behandlades med timolol (se 
tabell 1). 
I åldersgrupperna 3 till 12 år (n=36) och 12 till18 år (n=26) var den genomsnittliga sänkningen av 
intraokulärt tryck under vecka 12 ungefär ungefär lika hög hos gruppen som behandlades med 
travoprost som hos den som behandlades med timolol. Den genomsnittliga sänkningen av intraokulärt 
tryck under vecka 12 i åldersgruppen 2 månader till 3 år var 1,8 mmHg i gruppen som behandlades 
med travoprost och 7,3 mmHg i gruppen som behandlades med timolol. Sänkningarna av intraokulärt 
tryck för denna grupp baserades endast på 6 patienter i gruppen som behandlades med timolol och 
9 patienter i gruppen som behandlades med travoprost. 4 patienter i gruppen som behandlades med 
travoprost jämfört med 0 patienter i gruppen som behandlades med timolol upplevde ingen relevant 
genomsnittlig sänkning av intraokulärt tryck under vecka 12. Det finns inga uppgifter tillgängliga för 
barn under 2 månader. 
Effekten på intraokulärt tryck konstaterades efter den andra veckan av behandling och bibehölls under 
hela 12-veckorsperioden för alla åldersgrupper. 
Tabell 1 
Jämförelse av genomsnittlig förändring av intraokulärt tryck från baslinjen 
(mmHg) under vecka 12 
Travoprost 
Genomsnittlig 
(SF) 
-6,4 
(1,05) 
N 
53 
Timolol 
Genomsnittlig 
(SF) 
-5,8 
(0,96) 
N 
60 
Genomsnittlig 
Skillnada 
-0,5 
(95 % KI) 
(-2,1, 1.0) 
SF = Standardfel; KI = Konfidensintervall; 
aGenomsnittlig skillnad är Travoprost – Timolol. Uppskattningarna baseras på genomsnitt vid 
minstakvadratmetoden enligt en statistisk modell för korrelerade mätningar av intraokulärt tryck hos patient 
vars primära diagnos och stratum för baslinje för intraokulärt tryck ingår i modellen. 
5.2  Farmakokinetiska egenskaper 
Absorption 
Travoprost är en ester prodrug. Substansen absorberas genom kornea där isopropylestern hydrolyseras 
till den fria syran. Studier på kanin har visat maximala koncentrationer på 20 ng/ml av den fria syran i 
kammarvätska 1–2 timmar efter topikal tillförsel av TRAVATAN. Kammarvätskekoncentrationerna 
minskade med en halveringstid på cirka 1,5 timmar. 
8 
 
 
 
 
 
 
 
 
 
 
 
 
 
Distribution 
Efter topikal tillförsel av TRAVATAN till friska frivilliga uppmättes låga systemiska koncentrationer 
av aktiv fri syra. Maximal koncentration av aktiv fri syra på 25 pg/ml eller mindre noterades mellan 
10–30 minuter efter dosen. Efter detta sjönk plasmakoncentrationen hastigt till under 
detektionsgränsen 10 pg/ml inom mindre än 1 timme. På grund av de låga plasmakoncentrationerna 
och den snabba elimineringen efter topikal tillförsel kunde inte halveringstiden för aktiv fri syra 
bestämmas hos människa. 
Metabolism 
Metabolism är den huvudsakliga elimineringsvägen för både travoprost och den aktiva fria syran. Den 
systemiska metabolismen följer samma väg som för endogent prostaglandin-F2α, som karakteriseras av 
en reduktion av 13-14-dubbelbindningen, oxidation av 15-hydroxylgruppen och β-oxidativ klyvning 
av den övre sidokedjan. 
Eliminering 
Travoprost fri syra och dess metaboliter utsöndras huvudsakligen via njurarna. TRAVATAN har 
studerats på patienter med mild till svår leverinsufficiens och på patienter med mild till svår 
njurinsufficiens (vid så låg kreatininclearance som 14 ml/min). Ingen dosjustering behöver företagas 
hos sådana patienter. 
Pediatrisk population 
Vid en farmakokinetisk studie av pediatriska patienter i åldrarna 2 månader upp till18 år konstaterades 
mycket låg plasmaexponering för travoprost fri syra, med ett koncentrationsintervall mellan 
kvantifieringsgränsen för provet (under kvantifieringsgränsen), 10 pg/ml, och 54,5 pg/ml. Vid 
4 tidigare systemiska farmakokinetiska studier av vuxenpopulationer låg intervallet för 
plasmakoncentrationerna av travoprost fri syra mellan ett värde under kvantifieringsgränsen och upp 
till 52,0 pg/ml. Eftersom merparten av uppgifterna för plasma i alla studier inte var kvantifierbara gick 
det inte att genomföra statistiska jämförelser av systemisk exponering i åldersgrupperna. Den 
övergripande trenden visar emellertid att plasmaexponering för travoprost fri syra efter lokal 
administration av TRAVATAN är mycket låg hos alla åldersgrupper som undersökts. 
5.3  Prekliniska säkerhetsuppgifter 
Vid okulära toxicitetsstudier på apa med travoprost i dosen 0,45 mikrogram 2 gånger dagligen uppstod 
ökade palpebrala fissurer. Lokal okulär administration av travoprost till apa vid koncentrationer upp 
till 0,012 % i det högra ögat två gånger dagligen i ett år gav ingen systemisk toxicitet. 
Reproduktionstoxikologiska studier med travoprost har företagits på råtta, mus och kanin med 
systemtillförsel. Fynden är relaterade till FP-receptoragonistaktivitet i uterus med tidig embryoletalitet, 
postimplantationsförluster och fetal toxicitet. Hos dräktiga råttor gav systemtillförsel av travoprost 
under organogenesen (vid doser mer än 200 gånger högre än den kliniska) upphov till ökad incidens 
av missbildningar. Låga nivåer av radioaktivitet uppmättes i fostervatten och fostervävnader hos 
gravida råttor som givits 3H-travoprost. Reproduktions- och utvecklingsstudier har visat en potent 
missfallseffekt med en hög andel observerat hos råtta och mus (plasmakoncentrationer på 180 pg/ml 
respektive 30 pg/ml) vid exposition 1,2–6 gånger den kliniska expositionen (upp till 25 pg/ml). 
Miljöriskbedömning 
Travoprost anses vara en persistent, bioackumulerande och toxisk (PBT) substans. Därför kan en risk 
för miljön inte uteslutas trots de mycket små mängder travoprost som används av patienter i 
ögondroppar. 
9 
 
 
 
 
 
 
 
 
 
 
 
 
 
 
6. 
FARMACEUTISKA UPPGIFTER 
6.1  Förteckning över hjälpämnen 
Polyquaternium-1 
Makrogolglycerolhydroxistearat 
Borsyra (E284) 
Mannitol (E421) 
Natriumklorid 
Propylenglykol (E1520) 
Natriumhydroxid och/eller saltsyra (för att justera pH) 
Renat vatten 
6.2 
Inkompatibiliteter 
Inga kända inkompatibiliteter. 
Specifika interaktionsstudier in vitro utfördes med TRAVATAN och läkemedel innehållande 
tiomersal. Inga tecken på fällning observerades. 
6.3  Hållbarhet 
2 år. 
Kasseras 4 veckor efter öppnandet. 
6.4  Särskilda förvaringsanvisningar 
Inga särskilda förvaringsanvisningar. 
6.5  Förpackningstyp och innehåll 
4 ml oval flaska av polypropylen (PP) eller polyetylen med låg densitet (LDPE) med droppspets av PP 
eller LDPE och skruvlock av PP. Förpackningen ligger i en skyddspåse. En 4 ml-flaska innehåller 
2,5 ml lösning. 
Kartong innehållande 1 eller 3 flaskor. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion 
Ej använt läkemedel och avfall ska kasseras enligt gällande anvisningar. Det bör nämnas att travoprost 
anses vara en PBT-substans (se avsnitt 5.3). 
7. 
INNEHAVARE AV GODKÄNNANDE FÖR FÖRSÄLJNING 
Novartis Europharm Limited 
Vista Building 
Elm Park, Merrion Road 
Dublin 4 
Irland 
10 
 
 
 
 
 
 
 
 
 
 
 
 
 
 
 
 
 
 
 
 
 
 
8. 
NUMMER PÅ GODKÄNNANDE FÖR FÖRSÄLJNING 
EU/1/01/199/001-004 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 27/11/2001 
Datum för den senaste förnyelsen: 06/10/2006 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
11 
 
 
 
 
 
 
 
 
 
 
BILAGA II 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Novartis Farmacéutica, S.A. 
Gran Via de les Corts Catalanes, 764 
08013 Barcelona 
Spanien 
S.A. Alcon-Couvreur N.V. 
Rijksweg 14 
B-2870 Puurs 
Belgien 
Novartis Pharma GmbH 
Roonstraße 25 
D-90429 Nürnberg 
Tyskland 
Siegfried El Masnou, S.A. 
Camil Fabra 58 
El Masnou 
08320 Barcelona 
Spanien 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen. 
13 
 
 
 
 
 
 
 
 
 
 
 
 
 
 
 
 
 
 
En uppdaterad riskhanteringsplan ska lämnas in 
 
 
på begäran av Europeiska läkemedelsmyndigheten 
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
14 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG FÖR ENSTAKA FLASKA 2,5 ML + KARTONG FÖR 3 X 2,5 ML FLASKOR 
1. 
LÄKEMEDLETS NAMN 
TRAVATAN 40 mikrogram/ml ögondroppar, lösning 
travoprost 
2. 
DEKLARATION AV AKTIV(A) SUBSTANS(ER) 
1 ml lösning innehåller 40 mikrogram travoprost 
3. 
FÖRTECKNING ÖVER HJÄLPÄMNEN 
Polyquaternium-1, makrogolglycerolhydroxistearat, borsyra, mannitol, natriumklorid, propylenglykol, 
natriumhydroxid och/eller saltsyra (för att justera pH) och renat vatten. 
Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
Ögondroppar, lösning 
1 flaska med 2,5 ml 
3 flaskor à 2,5 ml 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Används i ögonen 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
8. 
UTGÅNGSDATUM 
EXP 
Kasseras 4 veckor efter öppnandet. 
Öppnad: 
Öppnad (1): 
Öppnad (2): 
Öppnad (3): 
9. 
SÄRSKILDA FÖRVARINGSANVISNINGAR 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Novartis Europharm Limited 
Vista Building 
Elm Park, Merrion Road 
Dublin 4 
Irland 
12.  NUMMER PÅ GODKÄNNANDE FÖR FÖRSÄLJNING 
EU/1/01/199/001 
EU/1/01/199/002 
EU/1/01/199/003 
EU/1/01/199/004 
1 x 2,5 ml – PP-flaska 
3 x 2,5 ml – PP-flaska 
1 x 2,5 ml – LDPE-flaska 
3 x 2,5 ml – LDPE-flaska 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
Receptbelagt läkemedel. 
15.  BRUKSANVISNING 
16 
INFORMATION I PUNKTSKRIFT 
Travatan 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
19 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
FLASKETIKETT 
1. 
LÄKEMEDLETS NAMN OCH ADMINISTRERINGSVÄG 
TRAVATAN 40 mikrogram/ml ögondroppar 
travoprost 
Används i ögonen 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
2,5 ml 
6. 
ÖVRIGT 
20 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
SKYDDSPÅSE 
1. 
LÄKEMEDLETS NAMN OCH ADMINISTRERINGSVÄG 
TRAVATAN 40 mikrogram/ml ögondroppar 
travoprost 
Används i ögonen 
2. 
ADMINISTRERINGSSÄTT 
Läs bipacksedeln före användning. 
3. 
UTGÅNGSDATUM 
EXP 
Kasseras 4 veckor efter öppnandet. 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
2,5 ml 
6. 
ÖVRIGT 
21 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
22 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
TRAVATAN 40 mikrogram/ml ögondroppar, lösning 
travoprost 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1. 
2. 
3. 
4. 
5. 
6. 
Vad TRAVATAN är och vad det används för 
Vad du behöver veta innan du använder TRAVATAN 
Hur du använder TRAVATAN 
Eventuella biverkningar 
Hur TRAVATAN ska förvaras 
Förpackningens innehåll och övriga upplysningar 
1. 
Vad TRAVATAN är och vad det används för 
TRAVATAN innehåller travoprost, ett av en grupp av läkemedel som kallas för 
prostaglandinanaloger. Det verkar genom att sänka trycket i ögat. Det kan användas ensamt eller 
med andra ögondroppar, t.ex. betablockerare som också sänker trycket i ögat. 
TRAVATAN används för att sänka högt tryck i ögat hos vuxna, ungdomar och barn från 
2 månaders ålder. Detta tryck kan leda till en sjukdom som kallas glaukom. 
2. 
Vad du behöver veta innan du använder TRAVATAN 
Använd inte TRAVATAN 
 
om du är allergisk mot travoprost eller något annat innehållsämne i detta läkemedel (anges i 
avsnitt 6). 
Fråga din läkare om råd om detta gäller dig. 
23 
 
 
 
 
 
 
 
 
 
 
 
 
 
 
 
Varningar och försiktighet 
 
TRAVATAN kan öka längden, tjockleken, färgen och/eller antalet på dina ögonfransar. 
Förändringar i ögonlocken inklusive ovanlig hårväxt eller i vävnaderna runt ögat har också 
observerats. 
TRAVATAN kan ändra färgen på iris (den färgade delen av ditt öga). Denna förändring kan 
vara bestående. Det kan även uppstå en förändring av färgen på huden runt ögat. 
Om du har opererats för grå starr (katarakt) ska du tala med din läkare innan du använder 
TRAVATAN. 
Om du har eller har haft ögoninflammation (irit och uveit) ska du tala med din läkare innan du 
använder TRAVATAN. 
TRAVATAN kan i sällsynta fall orsaka andfåddhet eller väsande andning eller förvärra 
symtom på astma. Om du är orolig för förändringar i ditt andningsmönster när du använder 
TRAVATAN, tala med din läkare så snart som möjligt. 
Travoprost kan tas upp genom huden. Om något av läkemedlet kommer i kontakt med 
huden bör denna tvättas av så snart som möjligt. Detta är särskilt viktigt för kvinnor som är 
gravida eller försöker bli gravida. 
Om du använder mjuka kontaktlinser ska du inte ta dropparna medan linserna sitter i. När du har 
använt dropparna väntar du 15 minuter innan du sätter i linserna igen. 
 
 
 
 
 
 
Barn och ungdomar 
TRAVATAN kan användas hos barn från 2 månader till 18 år med samma dosering som för vuxna. 
Användning av TRAVATAN rekommenderas inte till barn under 2 månader. 
Andra läkemedel och TRAVATAN 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Graviditet, amning och fertilitet 
Använd inte TRAVATAN om du är gravid. Om du tror att du kan vara gravid ska du genast tala 
med din läkare. Om du kan bli gravid måste du använda lämpligt preventivmedel under användningen 
av detta läkemedel. 
Använd inte TRAVATAN om du ammar. TRAVATAN kan passera över i modersmjölken. 
Rådfråga läkare innan du tar något läkemedel. 
Körförmåga och användning av maskiner 
Du kan uppleva att din syn blir dimmig direkt efter du tagit TRAVATAN. Du bör inte köra bil eller 
hantera maskiner förrän detta försvunnit. 
TRAVATAN innehåller makrogolglycerolhydroxistearat och propylenglykol som kan orsaka 
hudreaktioner och hudirritation. 
24 
 
 
 
 
 
 
 
 
 
 
 
3. 
Hur du använder TRAVATAN 
Använd alltid detta läkemedel enligt din eller ditt barns läkares anvisningar. Rådfråga din eller ditt 
barns läkare eller apotekspersonal om du är osäker. 
Rekommenderad dos är 
En droppe i det påverkade ögat eller ögonen, en gång dagligen – på kvällen. 
Använd endast TRAVATAN i båda ögonen om din eller ditt barns läkare ordinerat det. Ta dropparna 
så länge som din eller ditt barns läkare ordinerat det. 
Använd TRAVATAN endast för att droppa i dina eller ditt barns öga/ögon. 
1 
2 
3 
4 
 
 
 
 
 
 
 
 
 
 
 
 
Direkt innan du använder en flaska för första gången ska du riva upp skyddspåsen, ta ut flaskan 
(bild 1) och skriva upp datumet då du öppnade flaskan i det tomma utrymmet på kartongen. 
Tvätta dina händer. 
Skruva av locket. 
Håll flaskan pekande nedåt mellan tummen och fingrarna. 
Luta ditt eller ditt barns huvud bakåt. Dra ner ögonlocket med ett rent finger tills det bildas 
en ”ficka” mellan ögonlocket och ögat. Droppen ska hamna här (bild 2). 
Håll flaskspetsen nära ögat. Använd en spegel om det hjälper till. 
Vidrör inte ögat eller ögonlocket, omgivande områden eller andra ytor med droppspetsen. 
Det kan förorena dropparna. 
Tryck försiktigt på flaskan för att frigöra en droppe TRAVATAN i taget (bild 3). 
När du tagit TRAVATAN ska du se till att ditt eller barnets öga är stängt och trycka lätt med ett 
finger i ögonvrån (bild 4) i minst 1 minut. Det förhindrar att TRAVATAN kommer ut i resten 
av kroppen. 
Upprepa stegen för det andra ögat om du eller ditt barn använder droppar i båda ögonen. 
Skruva på locket ordentligt direkt efter användning. 
Använd endast en flaska i taget. Öppna inte skyddspåsen förrän du behöver använda flaskan. 
Om en droppe missar ögat, försök igen. 
Om du eller ditt barn använder andra ögonpreparat, t.ex. ögondroppar eller ögonsalva, väntar du i 
minst 5 minuter mellan användningen av TRAVATAN och de andra ögonpreparaten. 
Om du eller ditt barn har använt för stor mängd av TRAVATAN 
Skölj ut allt läkemedel med varmt vatten. Tag inga fler droppar förrän det är tid för nästa ordinarie 
dos. 
Om du har glömt att använda TRAVATAN 
Fortsätt med nästa dos som planerat. Ta aldrig dubbel dos för att kompensera för glömd dos. Använd 
aldrig mer än 1 droppe per dag i det/de påverkade ögat/ögonen. 
25 
 
 
 
 
 
 
 
 
 
 
 
 
 
 
 
 
 
 
 
 
Om du slutar att använda TRAVATAN 
Sluta inte att använda TRAVATAN utan att först tala med din eller ditt barns läkare. Annars kan inte 
trycket i ditt eller ditt barns öga kontrolleras och detta kan leda till synförlust. 
Om du har ytterligare frågor om detta läkemedel, kontakta läkare eller apotekspersonal. 
Vänd  
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Du kan vanligtvis fortsätta att använda dropparna om inte biverkningarna är allvarliga. Om du är 
orolig, tala med läkare eller apotekspersonal. Sluta inte att ta TRAVATAN utan att ha talat med din 
eller ditt barns läkare. 
Följande biverkningar har setts med TRAVATAN: 
Mycket vanliga: kan förekomma hos fler än 1 av 10 användare 
Effekter i ögonen: rodnad i ögat 
Vanliga: kan förekomma hos upp till 1 av 10 användare 
Effekter i ögonen: förändrad irisfärg (den färgade delen av ögat), ögonsmärta, obehag i ögat, torra 
ögon, kliande ögon, ögonirritation. 
Mindre vanliga: kan förekomma hos upp till 1 av 100 användare 
Effekter i ögonen: störningar i hornhinnan, ögoninflammation, irisinflammation, inflammation inuti 
ögat, inflammation i ögats yta med/utan ytskador, ljuskänslighet, utsöndring från ögat, 
ögonlocksinflammation, rodnad i ögonlocket, svullnad runt ögat, kliande ögonlock, dimsyn, ökad 
tårproduktion, inflammation eller infektion i bindehinnan (konjunktivit), nedre ögonlocket vänds utåt 
på ett onormalt sätt, grumling av ögat, krustabildning på ögonlocket, tillväxt av ögonfransarna. 
Allmänna biverkningar: ökade allergiska symtom, huvudvärk, oregelbundna hjärtslag, hosta, 
nästäppa, svalgirritation, mörkare hud runt ögat/ögonen, mörkare hud, onormal hårkvalitet, kraftig 
hårtillväxt.  
Sällsynta: kan förekomma hos upp till 1 av 1 000 användare 
Effekter i ögat: ljusblixtar, eksem på ögonlocken, felriktade ögonfransar som växer bakåt mot ögat, 
svullna ögon, nedsatt syn, halo-fenomen, nedsatt känsel i ögat, inflammation i körtlarna i ögonlocken, 
pigmentering inne i ögat, ökad pupillstorlek, förtjockade ögonfransar, färgförändrade ögonfransar, 
trötta ögon. 
Allmänna biverkningar: virusinfektion i ögat, yrsel, dålig smak i munnen, oregelbunden eller 
långsammare puls, höjt eller sänkt blodtryck, andnöd, astma, allergi eller inflammation i näsan, torrhet 
i näsan, förändringar av rösten, obehag eller sår i magtarmkanalen, förstoppning, muntorrhet, rodnad 
eller klåda i huden, utslag, förändrad hårfärg, förlust av ögonfransar, ledsmärta, smärta i muskler och 
skelett, allmän svaghet. 
26 
 
 
 
 
 
 
 
 
 
 
 
 
 
 
 
 
 
 
 
 
Ingen känd frekvens: kan inte beräknas från tillgängliga data 
Effekter i ögat: inflammation i ögats bakre delar, ögonen ser mer insjunkna ut. 
Allmänna biverkningar: depression, oro, sömnlöshet, känsla av falsk rörelse, ringningar i öronen, 
bröstsmärta, onormal hjärtrytm, snabbare hjärtslag, förvärrad astma, diarré, näsblod, buksmärta, 
illamående, kräkningar, klåda, onormal hårväxt, smärtsam eller ofrivillig urinering, förhöjt 
prostataspecifikt antigen. 
Hos barn och ungdomar är de vanligaste biverkningarna med TRAVATAN rodnad i ögat och tillväxt 
av ögonfransarna. Förekomsten för dessa båda biverkningar var högre hos barn och ungdomar än hos 
vuxna. 
Rapportering av biverkningar 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet. 
5. 
Hur TRAVATAN ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på flaskan och kartongen efter EXP. Utgångsdatumet är den 
sista dagen i angiven månad. 
Det här läkemedlet kräver inga särskilda förvaringsbetingelser. 
Du måste kassera flaskan 4 veckor efter att du först öppnat den för att förhindra infektioner, och 
använda en ny flaska. Skriv upp det datum som du öppnat den på avsett utrymme på kartongen. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är travoprost 40 mikrogram/ml. 
Övriga innehållsämnen är Polyquaternium-1, makrogolglycerolhydroxistearat, propylenglykol, 
natriumklorid, borsyra, mannitol och renat vatten. Små mängder saltsyra eller natriumhydroxid 
har tillsatts för att hålla surhetsgraden (pH-nivån) normal. 
Läkemedlets utseende och förpackningsstorlekar 
TRAVATAN är en vätska (en klar, färglös lösning) som tillhandahålles i en förpackning med en 4 ml 
plastflaska med skruvkork. Varje flaska innehåller 2,5 ml travoprost och varje flaska är förpackad i en 
skyddspåse. 
Förpackningsstorlekar: 1 eller 3 flaskor. 
Eventuellt kommer inte alla förpackningsstorlekar att marknadsföras. 
27 
 
 
 
 
 
 
 
 
 
 
 
 
 
 
 
 
 
 
Innehavare av godkännande för försäljning 
Novartis Europharm Limited 
Vista Building 
Elm Park, Merrion Road 
Dublin 4 
Irland 
Tillverkare 
Novartis Farmacéutica, S.A. 
Gran Via de les Corts Catalanes, 764 
08013 Barcelona 
Spanien 
S.A. Alcon-Couvreur N.V. 
Rijksweg 14 
B-2870 Puurs 
Belgien 
Novartis Pharma GmbH 
Roonstraße 25 
D-90429 Nürnberg 
Tyskland 
Siegfried El Masnou, S.A. 
Camil Fabra 58 
El Masnou 
08320 Barcelona 
Spanien 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien 
Novartis Pharma N.V. 
Tél/Tel: +32 2 246 16 11 
България 
Novartis Bulgaria EOOD 
Тел.: +359 2 489 98 28 
Česká republika 
Novartis s.r.o. 
Tel: +420 225 775 111 
Danmark 
Novartis Healthcare A/S 
Tlf: +45 39 16 84 00 
Deutschland 
Novartis Pharma GmbH 
Tel: +49 911 273 0 
Eesti 
SIA Novartis Baltics Eesti filiaal 
Tel: +372 66 30 810 
Lietuva 
SIA Novartis Baltics Lietuvos filialas 
Tel: +370 5 269 16 50 
Luxembourg/Luxemburg 
Novartis Pharma N.V. 
Tél/Tel: +32 2 246 16 11 
Magyarország 
Novartis Hungária Kft. 
Tel.: +36 1 457 65 00 
Malta 
Novartis Pharma Services Inc. 
Tel: +356 2122 2872 
Nederland 
Novartis Pharma B.V. 
Tel: +31 88 04 52 111 
Norge 
Novartis Norge AS 
Tlf: +47 23 05 20 00 
28 
 
 
 
 
 
 
 
 
 
 
 
 
Ελλάδα 
Novartis (Hellas) A.E.B.E. 
Τηλ: +30 210 281 17 12 
España 
Novartis Farmacéutica, S.A. 
Tel: +34 93 306 42 00 
France 
Novartis Pharma S.A.S. 
Tél: +33 1 55 47 66 00 
Hrvatska 
Novartis Hrvatska d.o.o. 
Tel. +385 1 6274 220 
Ireland 
Novartis Ireland Limited 
Tel: +353 1 260 12 55 
Ísland 
Vistor hf. 
Sími: +354 535 7000 
Italia 
Novartis Farma S.p.A. 
Tel: +39 02 96 54 1 
Κύπρος 
Novartis Pharma Services Inc. 
Τηλ: +357 22 690 690 
Latvija 
SIA Novartis Baltics 
Tel: +371 67 887 070 
Österreich 
Novartis Pharma GmbH 
Tel: +43 1 86 6570 
Polska 
Novartis Poland Sp. z o.o. 
Tel.: +48 22 375 4888 
Portugal 
Novartis Farma - Produtos Farmacêuticos, S.A. 
Tel: +351 21 000 8600 
România 
Novartis Pharma Services Romania SRL 
Tel: +40 21 31299 01 
Slovenija 
Novartis Pharma Services Inc. 
Tel: +386 1 300 75 50 
Slovenská republika 
Novartis Slovakia s.r.o. 
Tel: + 421 2 5542 5439 
Suomi/Finland 
Novartis Finland Oy 
Puh/Tel: +358 (0)10 6133 200 
Sverige 
Novartis Sverige AB 
Tel: +46 8 732 32 00 
United Kingdom (Northern Ireland) 
Novartis Ireland Limited 
Tel: +44 1276 698370 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
29 
 
 
 
 
 
 
 
 
 
 
 
 
