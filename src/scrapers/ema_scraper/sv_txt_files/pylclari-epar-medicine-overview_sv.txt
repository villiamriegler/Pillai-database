EMA/245956/2023 
EMEA/H/C/005520 
Pylclari (piflufolastat (18F)) 
Sammanfattning av Pylclari och varför det är godkänt inom EU 
Vad är Pylclari och vad används det för? 
Pylclari är ett diagnostiskt läkemedel som ges till vuxna med prostatacancer för att upptäcka 
prostatacancerceller med ett protein som kallas prostataspecifikt membranantigen (PSMA), med hjälp 
av den kroppsskanning som kallas positronemissionstomografi (PET). 
Det ges 
• 
• 
för att ta reda på om prostatacancern har spridit sig till lymfkörtlar och andra vävnader utanför 
prostatan innan behandling påbörjas, 
för att ta reda på om prostatacancern har kommit tillbaka hos patienter vars nivåer av 
prostataspecifikt antigen (PSA) i blodet ökar efter tidigare behandling. 
Pylclari innehåller den aktiva substansen piflufolastat (18F). 
Hur används Pylclari? 
Läkemedlet får endast ges på en utsedd anläggning för nukleärmedicin av utbildad hälso- och 
sjukvårdspersonal med teknisk expertis inom användning och hantering av medel för nukleärmedicinsk 
avbildning. 
Pylclari ges som en injektion i en ven och en PET-undersökning utförs efter injektionen. 
För mer information om hur du använder Pylclari, läs bipacksedeln eller tala med läkare eller 
apotekspersonal. 
Hur verkar Pylclari? 
Den aktiva substansen i Pylclari, piflufolastat (18F), binder till PSMA, som finns i stora mängder på ytan 
av de flesta prostatacancerceller. När detta diagnostiska läkemedel ges till en patient binds det till 
PSMA och tas upp av cellerna. Eftersom det innehåller radioaktivt fluor (18F) avger det strålning som 
kan detekteras under en PET-skanning. Läkarna kan sedan se var i kroppen cancercellerna befinner 
sig. Pylclari behandlar inte prostatacancer. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
 
Vilka fördelar med Pylclari har visats i studierna? 
Fördelarna med Pylclari visades i tre huvudstudier. 
I den första studien, som omfattade 385 män med prostatacancer, fick samtliga patienter Pylclari och 
genomgick PET-undersökning för att kontrollera cancercellernas lokalisering. Efter att tre olika läkare 
hade tittat på skanningen genomgick patienter med högriskcancer en operation för att ta bort 
prostatan.  
Av de 252 patienter vars prostata togs bort visade resultaten av PET-undersökningen korrekt 
frånvaron av cancerceller i delar av prostatan hos över 96 procent av patienterna. 
I den andra studien ingick 208 män med misstänkt prostatacancer som hade kommit tillbaka efter 
behandling och som inte kunde bekräftas med hjälp av en standardskanning. I denna studie fick alla 
patienter Pylclari och genomgick PET-undersökning. Resultaten av PET-skanningen visade minst en 
cancerlesion hos 59–66 procent av patienterna, beroende på vilken läkare som analyserade resultaten 
av skanningen, och skanningen identifierade på ett korrekt sätt platsen för lesionen hos 85–87 procent 
av dem. 
Den tredje studien omfattade 215 män med misstänkt prostatacancer vars sjukdom hade kommit 
tillbaka efter behandlingen. Dessa patienter fick antingen Pylclari eller 18F-fluorokolin (ett annat 
diagnostiskt läkemedel som används vid bilddiagnostik) innan de genomgick PET-undersökning, och 
fick sedan det andra diagnostiska läkemedlet och genomgick en annan PET-undersökning upp till 
12 dagar senare. PET-undersökningarna påvisade prostatacancer hos 58 procent av dessa patienter 
efter att de fått Pylclari, jämfört med 40 procent efter att patienterna hade fått det andra diagnostiska 
läkemedlet. 
Vilka är riskerna med Pylclari? 
En fullständig förteckning över biverkningar och restriktioner för Pylclari finns i bipacksedeln. 
De vanligaste biverkningarna som orsakas av Pylclari (kan förekomma hos fler än 1 av 100 användare) 
är huvudvärk och smakförlust (dysgeusi). 
Varför är Pylclari godkänt i EU? 
Europeiska läkemedelsmyndigheten (EMA) fann att användningen av Pylclari erbjöd förbättringar 
jämfört med befintliga metoder för att upptäcka prostatacancer som ännu inte behandlats eller som 
har kommit tillbaka, och för screening av patienter som kan ha nytta av PSMA-riktad behandling. 
Pylclaris biverkningar var i regel lindriga och dess säkerhetsprofil ansågs vara godtagbar. EMA fann 
därför att fördelarna med Pylclari är större än riskerna och att Pylclari kan godkännas för försäljning i 
EU. 
Vad görs för att garantera säker och effektiv användning av Pylclari? 
Företaget som marknadsför Pylclari kommer att förse läkare som förväntas använda detta diagnostiska 
läkemedel med utbildningsmaterial till stöd för tolkningen av PET-skanningar. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pylclari har också tagits med i produktresumén och 
bipacksedeln. 
Pylclari (piflufolastat (18F))  
EMA/245956/2023 
Sida 2/3 
 
 
 
 
 
Liksom för alla läkemedel övervakas de vetenskapliga uppgifterna för Pylclari kontinuerligt. Misstänkta 
biverkningar som har rapporterats för Pylclari utvärderas noggrant och nödvändiga åtgärder vidtas för 
att skydda patienterna. 
Mer information om Pylclari 
Mer information om Pylclari finns på EMA:s webbplats: ema.europa.eu/medicines/human/EPAR/pylclari 
Pylclari (piflufolastat (18F))  
EMA/245956/2023 
Sida 3/3 
 
 
 
