EMA/672522/2022 
EMEA/H/C/005715 
Thalidomide Lipomed (talidomid) 
Sammanfattning av Thalidomide Lipomed och varför det är godkänt inom EU 
Vad är Thalidomide Lipomed och vad används det för? 
Thalidomide Lipomed används i kombination med cancerläkemedlen melfalan och prednison för att 
behandla multipelt myelom (cancer i benmärgen) hos patienter som inte  behandlats för multipelt 
myelom tidigare. Det ges till  patienter som är 65 år eller äldre och till  yngre patienter om de inte kan 
behandlas med högdoskemoterapi. 
Läkemedlet innehåller den aktiva substansen talidomid. 
Thalidomide Lipomed är ett ”hybridläkemedel”. Det innebär att  det liknar ett  ”referensläkemedel” som 
innehåller samma aktiva substans, men med vissa skillnader. Referensläkemedlet, Thalidomide BMS, 
ges i form av en kapsel (50  mg), medan Thalidomide Lipomed ges i form av en tablett  (100 mg). 
Hur används Thalidomide Lipomed? 
Thalidomide Lipomed ska förskrivas och ges enligt ett  särskilt program som utformats för att förhindra 
att  foster exponeras för läkemedlet. 
Behandling ska inledas och övervakas av en läkare som är utbildad i att  använda läkemedel som 
påverkar immunsystemet eller läkemedel mot cancer. Läkaren ska även vara införstådd med riskerna 
med talidomid och hur användningen av det  ska övervakas. 
Thalidomide Lipomed finns som tabletter (100  mg). Den rekommenderade dosen är 200 mg 
(2 tabletter)  om dagen, som ska tas vid samma tidpunkt,  helst vid sänggåendet. För patienter som är 
75 år eller äldre rekommenderas en startdos på 100 mg (1 tablett)  om dagen. Thalidomide Lipomed 
kan ges under högst 12 behandlingscykler om vardera 6 veckor. Läkaren kan skjuta upp eller avbryta 
behandlingen eller sänka dosen om patienten  får vissa biverkningar, bland annat blodpropp, 
nervskada, utslag, låg hjärtfrekvens, svimning eller sömnighet. 
För mer information om hur du använder Thalidomide Lipomed, läs bipacksedeln eller tala med läkare 
eller apotekspersonal. 
Hur verkar Thalidomide Lipomed? 
Den aktiva substansen i Thalidomide Lipomed, talidomid, tros verka genom att  tillväxten av 
cancerceller blockeras och genom att  specialiserade celler i immunsystemet (kroppens naturliga 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
försvar) stimuleras att  angripa cancercellerna. Detta kan medverka till att  fördröja sjukdomsförloppet 
vid multipelt  myelom. 
Vilka fördelar med Thalidomide Lipomed har visats i studierna? 
Företaget tillhandahöll  information från publicerad litteratur om talidomids fördelar och risker vid 
godkänd användning. 
Liksom för alla läkemedel har företaget lagt fram kvalitetsdata för Thalidomide Lipomed. Företaget 
genomförde också en studie för att  påvisa bioekvivalens med Thalidomide BMS. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. Även om studien  inte visade att  läkemedlen var bioekvivalenta var skillnaden mycket 
liten och påverkade varken Thalidomide Lipomeds effekt eller säkerhetsprofil. 
Vilka är riskerna med Thalidomide Lipomed? 
De flesta patienter som behandlas med talidomid drabbas av biverkningar. De vanligaste 
biverkningarna som orsakas av Thalidomide Lipomed som används tillsammans med melfalan och 
prednison (uppträder hos fler än 1 av 10 patienter) är neutropeni (låga nivåer av neutrofiler, en typ av 
vita blodkroppar), leukopeni (lågt antal  vita blodkroppar), anemi (lågt antal röda blodkroppar), 
lymfopeni (låga nivåer av lymfocyter, en annan typ av vita blodkroppar), trombocytopeni (låga nivåer 
av blodplättar  i blodet), perifer neuropati (nervskador i armar och ben som orsakar smärta eller 
domningar, brännande och stickande känsla), tremor (skakningar), yrsel, parestesi 
(känselförnimmelser såsom domningar, stickningar och myrkrypningar), dysestesi (obehaglig och 
onormal känsla vid beröring), sömnighet, förstoppning samt perifert ödem (svullnad som särskilt ses i 
vristerna och fötterna). En fullständig  förteckning över biverkningar som rapporterats för Thalidomide 
Lipomed finns i bipacksedeln. 
Talidomid är en stark human s.k. teratogen, vilket innebär att  det är skadligt för foster och orsakar 
svåra livshotande fosterskador. Samtliga kvinnor och män som behandlas med läkemedlet måste rätta 
sig efter de stränga villkor som gäller för att förhindra graviditet och fosterexponering för talidomid. 
Thalidomide Lipomed får aldrig användas av följande patientgrupper: 
•  Gravida kvinnor. 
•  Kvinnor som kan bli  gravida om de inte vidtar nödvändiga åtgärder för att  undvika att  bli gravida 
såväl före behandling som under eller kort tid efter behandling. 
•  Manliga patienter som inte uppfyller kravet att använda preventivmedel. 
En fullständig  förteckning över restriktioner finns  i bipacksedeln. 
Varför är Thalidomide Lipomed godkänt i EU? 
Europeiska läkemedelsmyndigheten (EMA) fann att även om Thalidomide Lipomed inte  visade sig vara 
bioekvivalent med Thalidomide BMS är skillnaden liten och påverkar inte effekten eller säkerheten. 
Myndigheten fann därför att  fördelarna med Thalidomide Lipomed är större än de konstaterade 
riskerna, liksom för Thalidomide BMS, och att  Thalidomide Lipomed kan godkännas för användning i 
EU. 
Thalidomide Lipomed (talidomid)  
EMA/672522/2022 
Sida 2/3 
 
 
 
Vad görs för att garantera säker och effektiv användning av Thalidomide 
Lipomed? 
Företaget som marknadsför Thalidomide Lipomed kommer att  inrätta ett 
graviditetspreventionsprogram i varje medlemsstat. Det kommer att ta fram utbildningsmaterial för 
hälso- och sjukvårdspersonal samt patientbroschyrer med detaljerade anvisningar om vilka åtgärder 
som ska vidtas för en säker användning av läkemedlet. Företaget kommer även att  tillhandahålla 
patientkort för att försäkra sig om att  varje enskild patient  har vidtagit  alla nödvändiga 
säkerhetsåtgärder. Samtliga medlemsstater kommer dessutom att se till att  förskrivare och patienter 
förses med utbildningsmaterial och patientkort när så är lämpligt. 
Företaget kommer också att samla in uppgifter om eventuell användning av läkemedlet vid andra 
indikationer än den godkända. Förpackningarna med Thalidomide Lipomed-tabletter kommer att förses 
med en varningstext om att talidomid kan orsaka fosterskador. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Thalidomide Lipomed har också tagits  med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Thalidomide Lipomed 
kontinuerligt.  Biverkningar som har rapporterats för Thalidomide Lipomed utvärderas noggrant och 
nödvändiga åtgärder vidtas för att skydda patienterna. 
Mer information om Thalidomide Lipomed 
Mer information om Thalidomide Lipomed finns på EMA:s webbplats: 
ema.europa.eu/medicines/human/EPAR/thalidomide-lipomed 
Thalidomide Lipomed (talidomid)  
EMA/672522/2022 
Sida 3/3 
 
 
 
