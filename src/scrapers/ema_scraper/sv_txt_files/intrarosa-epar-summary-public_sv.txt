EMA/755597/2017 
EMEA/H/C/004138 
Sammanfattning av EPAR för allmänheten 
Intrarosa 
prasteron 
Detta är en sammanfattning av det offentliga europeiska utredningsprotokollet (EPAR) för Intrarosa. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Intrarosa ska användas. 
Praktisk information om hur Intrarosa ska användas finns i bipacksedeln. Du kan också kontakta din 
läkare eller apotekspersonal. 
Vad är Intrarosa och vad används det för? 
Intrarosa är ett läkemedel som används för att behandla kvinnor efter klimakteriet med måttliga till 
svåra symtom på atrofi i underlivet (vulvovaginal atrofi). Hos kvinnor med vulvovaginal atrofi blir 
slidans vägg och de omgivande vävnaderna tunnare vilket kan leda till symtom såsom torrhet, 
irritation och ömhet i genitalområdet, liksom smärta under samlag. 
Intrarosa innehåller den aktiva substansen prasteron, även kallad dehydroepiandrosteron (DHEA). 
Hur används Intrarosa? 
Intrarosa finns som ett 6,5 mg vagitorium. Kvinnor ska föra in vagitoriet i slidan, en gång dagligen, vid 
sänggåendet. 
Läkemedlet är receptbelagt. Mer information finns i bipacksedeln. 
Hur verkar Intrarosa? 
Hos kvinnor som har passerat klimakteriet blir vävnaderna i och runt slidan tunnare av de sjunkande 
halterna av könshormonet östrogen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
Den aktiva substansen i Intrarosa, prasteron, omvandlas till könshormonerna östrogener och 
androgener när Intrarosa förts in i slidan. De stigande östrogennivåerna gör att antalet ytliga celler i 
vävnaderna i och runt slidan ökar, vilket lindrar symtomen på vaginal atrofi. 
Vilken nytta med Intrarosa har visats i studierna? 
I två studier på 813 kvinnor efter klimakteriet med vulvovaginal atrofi fann man att behandling med 
Intrarosa var effektivare än placebo (en overksam behandling) när det gällde att minska tecken på 
förtunning (atrofi) av de vaginala vävnaderna. 
I båda studierna gavs 6,5 mg Intrarosa en gång dagligen under 12 veckor. Resultaten visade att 
antalet ytliga celler (som vanligtvis minskar vid atrofi) ökade med 6 procent respektive 10 procent med 
Intrarosa jämfört med cirka 1 procent respektive 2 procent med placebo. Med Intrarosa sågs också en 
minskning av antalet parabasala celler (som vanligtvis ökar vid atrofi) med 42 procent respektive 
47 procent, jämfört med 2 procent respektive 12 procent med placebo. 
Dessutom var behandling med Intrarosa bättre på att öka aciditeten i slidan (som vanligtvis blir mindre 
sur vid atrofi), med pH-värden som sjönk med 0,9 och 1,0 med Intrarosa och med 0,2 och 0,3 med 
placebo. 
Patienterna som tog Intrarosa hade en måttlig minskning av smärtan under samlag, vilket liknade eller 
var bättre än effekten hos patienterna som tog placebo. Smärta under samlag bedömdes av 
patienterna själva med hjälp av en vanlig skattningsskala från 0 (ingen smärta) till 3 (svår smärta). 
Smärtan minskade med 1,3 och 1,4 poäng med Intrarosa jämfört med 0,9 och 1,1 poäng med placebo. 
Den effekt som sågs i placebogruppen förklarades som den smörjande effekten av hjälpämnet. 
Vilka är riskerna med Intrarosa? 
Den vanligaste biverkningen som orsakas av Intrarosa (kan drabba upp till 1 av 10 personer) är 
flytning från slidan. En fullständig förteckning över biverkningar som rapporterats för Intrarosa finns i 
bipacksedeln. 
Intrarosa får inte ges till patienter med följande tillstånd: genital blödning utan känd orsak, känd eller 
misstänkt bröstcancer eller östrogenberoende cancer, tidigare bröstcancer, obehandlad 
endometriehyperplasi (förtjockning av livmoderslemhinnan), akut (kortvarig) leversjukdom, tidigare 
leversjukdom där leverfunktionstester fortfarande är onormala, tidigare eller nuvarande venös 
tromboemboli (blodproppsbildning i venerna), trombofilistörningar (onormal blodkoagulation), 
pågående eller nyligen inträffad arteriell tromboembolisk sjukdom (sjukdom orsakad av blodproppar i 
artärerna), porfyri (oförmåga att bryta ner kemiska ämnen som kallas porfyriner). En fullständig 
förteckning över restriktioner finns i bipacksedeln. 
Varför godkänns Intrarosa? 
Intrarosa har visat sig förbättra strukturen av de vaginala vävnaderna och ha en måttlig effekt på 
smärta under samlag. Läkemedlet har en godtagbar säkerhetsprofil. 
Europeiska läkemedelsmyndigheten fann därför att nyttan med Intrarosa är större än riskerna och 
rekommenderade att Intrarosa skulle godkännas för försäljning i EU. 
Intrarosa  
EMA/755597/2017 
Sida 2/3 
 
 
 
Vad görs för att garantera säker och effektiv användning av Intrarosa? 
Företaget som marknadsför Intrarosa måste utföra en studie om hur läkemedlet används i klinisk 
praxis, inräknat en undersökning av om det används i enlighet med den godkända 
produktinformationen. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Intrarosa har också tagits med i produktresumén och 
bipacksedeln. 
Mer information om Intrarosa 
EPAR för Intrarosa finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Intrarosa finns i 
bipacksedeln (ingår också i EPAR). Du kan också kontakta din läkare eller apotekspersonal. 
Intrarosa  
EMA/755597/2017 
Sida 3/3 
 
 
 
