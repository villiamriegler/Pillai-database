EMA/66669/2020 
EMEA/H/C/004984 
Azacitidine Mylan (azacitidin) 
Sammanfattning av Azacitidine Mylan och varför det är godkänt inom EU 
Vad är Azacitidine Mylan och vad används det för? 
Azacitidine Mylan används för behandling av vuxna med följande sjukdomar, om patienterna inte kan 
genomgå en hematopoetisk stamcellstransplantation (när patientens benmärg ersätts för att bilda ny 
benmärg som producerar friska celler): 
•  Myelodysplastiska syndrom, en grupp sjukdomar där benmärgen producerar onormala blodkroppar 
och inte tillräckligt många friska blodkroppar. I vissa fall kan myelodysplastiska syndrom leda till 
utveckling av akut myeloisk leukemi (AML, en typ av cancer som påverkar de vita blodkroppar som 
kallas myeloiska celler). Azacitidine Mylan ges till patienter med måttlig till hög risk att utveckla 
AML eller att dö. 
•  Kronisk myelomonocytär leukemi (en typ av cancer som påverkar de vita blodkroppar som kallas 
monocyter). Azacitidine Mylan ges när benmärgen består av 10–29 procent onormala celler och 
benmärgen inte producerar stora mängder vita blodkroppar. 
•  AML som utvecklats till följd av myelodysplastiska syndrom där patientens benmärg innehåller 20–
30 procent onormala celler. 
•  AML där patientens benmärg innehåller mer än 30 procent onormala celler. 
Azacitidine Mylan innehåller den aktiva substansen azacitidin. 
Azacitidine Mylan är ett generiskt läkemedel, vilket innebär att Azacitidine Mylan innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Vidaza. Mer information om generiska läkemedel finns i dokumentet med frågor 
och svar här. 
Hur används Azacitidine Mylan? 
Azacitidine Mylan är receptbelagt och behandlingen ska inledas och övervakas av en läkare med 
erfarenhet av användning av cancerläkemedel. Innan patienterna får Azacitidine Mylan ska de få 
läkemedel som förebygger illamående och kräkningar. 
Den rekommenderade dosen Azacitidine Mylan beror på patientens längd och vikt. Läkemedlet ges som 
en injektion under huden i överarmen, låret eller buken (magen) varje dag i en veckas tid, följt av tre 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
veckor utan behandling. Varje sådan period på fyra veckor utgör en ”cykel”. Behandlingen ges under 
minst sex cykler och om den fungerar fortsätter den så länge den är till nytta för patienten. Lever, 
njurar och blod ska kontrolleras före varje cykel. Om blodvärdet är för lågt eller om patienten utvecklar 
njurproblem ska nästa behandlingscykel skjutas upp eller en lägre dos ges. 
För mer information om hur du använder Azacitidine Mylan, läs bipacksedeln eller tala med läkare eller 
apotekspersonal. 
Hur verkar Azacitidine Mylan? 
Den aktiva substansen i Azacitidine Mylan, azacitidin, tillhör gruppen antimetaboliter. Azacitidin är en 
cytidinanalog, vilket betyder att det införlivas med cellernas genetiska material (RNA och DNA). 
Azacitidin tros verka genom att det ändrar det sätt på vilket cellen aktiverar och avaktiverar gener 
samt genom att störa produktionen av nytt RNA och DNA. Dessa mekanismer anses bidra till att rätta 
till problemen med utvecklingen av blodkroppar i benmärgen som orsakar myelodysplastiska 
sjukdomar. Mekanismerna anses även bidra till att döda cancerogena celler vid leukemi. 
Hur har Azacitidine Mylans effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Vidaza och behöver inte studeras igen för Azacitidine Mylan. 
Liksom för alla läkemedel har företaget lagt fram kvalitetsdata för Azacitidine Mylan. Inga 
bioekvivalensstudier behövde göras för att undersöka om Azacitidine Mylan tas upp på liknande sätt 
och ger samma nivå av aktiv substans i blodet som referensläkemedlet. Detta beror på att 
sammansättningen för Azacitidine Mylan är samma som för referensläkemedlet och vid injektion under 
huden förväntas den aktiva substansen tas upp på samma sätt med båda läkemedlen. 
Vilka är fördelarna och riskerna med Azacitidine Mylan? 
Eftersom Azacitidine Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Azacitidine Mylan godkänt i EU? 
Europeiska läkemedelsmyndigheten (EMA) fann att det styrkts att Azacitidine Mylan i enlighet med 
EU:s krav är likvärdigt med Vidaza. Myndigheten fann därför att fördelarna med Azacitidine Mylan är 
större än de konstaterade riskerna, liksom för Vidaza, och att läkemedlet kan godkännas för försäljning 
i EU. 
Vad görs för att garantera säker och effektiv användning av Azacitidine 
Mylan? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Azacitidine Mylan har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Azacitidine Mylan kontinuerligt. 
Biverkningar som har rapporterats för Azacitidine Mylan utvärderas noggrant och nödvändiga åtgärder 
vidtas för att skydda patienterna. 
Azacitidine Mylan (azacitidin)  
EMA/66669/2020  
Sida 2/3 
 
 
 
Mer information om Azacitidine Mylan 
Mer information om Azacitidine Mylan finns på EMA:s webbplats: 
ema.europa.eu/medicines/human/EPAR/azacitidine-mylan. Information om referensläkemedlet finns 
också på EMA:s webbplats. 
Azacitidine Mylan (azacitidin)  
EMA/66669/2020  
Sida 3/3 
 
 
 
