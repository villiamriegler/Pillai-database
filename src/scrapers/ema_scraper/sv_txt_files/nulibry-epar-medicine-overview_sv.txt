EMA/669922/2022 
EMEA/H/C/005378 
Nulibry (fosdenopterin) 
Sammanfattning av Nulibry och varför det är godkänt inom EU 
Vad är Nulibry och vad används det för? 
Nulibry är ett läkemedel som används för att  behandla patienter med brist på molybdenkofaktor 
(MoCD) typ A. 
MoCD typ A är en ärftlig sjukdom som innebär att  patienterna inte har tillräckligt med 
molybdenkofaktor, en substans med en molekyl som behövs för att tillverka vissa enzymer. Utan dessa 
enzymer ansamlas giftig kemisk sulfit  i hjärnan och orsakar hjärnskada. 
Vid typ A-varianten av sjukdomen beror avsaknaden av molybdenkofaktor på att patienterna saknar 
cykliskt pyranopterinmonofosfat (cPMP), en substans som kroppen behöver för att  tillverka 
molybdenkofaktor. 
MoCD typ A är sällsynt och Nulibry klassificerades som särläkemedel (ett läkemedel som används vid 
sällsynta sjukdomar) den 20  september 2010. Mer information om klassificeringen som särläkemedel 
finns här. 
Nulibry innehåller den aktiva substansen fosdenopterin. 
Hur används Nulibry? 
Nulibry är receptbelagt. Behandling med Nulibry  ska inledas och övervakas av hälso- och 
sjukvårdspersonal med erfarenhet av att behandla ärftliga metaboliska sjukdomar. 
Nulibry ges som en infusion (dropp) i en ven en gång om dagen. Den rekommenderade dosen är 
0,90  mg per kilogram kroppsvikt. För patienter som ännu inte fyllt ett  år rekommenderas en lägre 
startdos och titreringsschema. Startdosen och titreringsschemat bestäms utifrån gestationsåldern vid 
födseln. Behandlingen måste fortsätta livet ut om tillståndet  bekräftats genom genetisk testning. 
För mer information om hur du använder Nulibry, läs bipacksedeln eller tala med läkare eller 
apotekspersonal. 
Hur verkar Nulibry? 
Den aktiva substansen i Nulibry, fosdenopterin, är en syntetisk form av cPMP. Läkemedlet verkar 
genom att ersätta cPMP hos patienter med MoCD typ A, eftersom dessa patienter har brist på denna 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
substans. Kroppen använder sedan substansen för att tillverka molybdenkofaktor, vilket gör det 
möjligt för den att börja tillverka molybdenberoende enzymer och minska nivåerna av sulfit i  hjärnan. 
Vilka fördelar med Nulibry har visats i studierna? 
Fördelarna med Nulibry har undersökts i 5 huvudstudier på sammanlagt 52  patienter med MoCD typ A. 
I studierna undersöktes Nulibrys effekt på överlevnaden efter ett års behandling. Resultaten för de 15 
patienter som behandlades med Nulibry jämfördes med historiska data från två studier på 37 patienter 
som varken fick Nulibry eller någon annan behandling. Efter ett år levde omkring 93  procent av de 
patienter som fick Nulibry, jämfört med omkring 75 procent av dem som inte  fick någon behandling. 
Studierna visade också att tidig  behandling med Nulibry (dvs. innan patienterna får omfattande 
hjärnskador) bevarar förmågan till intag av föda genom munnen samt förbättrar tillväxten och 
utvecklingen av motorik och kognitiva funktioner. 
Vilka är riskerna med Nulibry? 
De vanligaste biverkningarna som orsakas av Nulibry (kan förekomma hos fler än 1 av 10  användare) 
är komplikationer som orsakas av den kateter (eller sond) som används för att tillföra läkemedlet. 
En fullständig  förteckning över biverkningar och restriktioner för Nulibry  finns i bipacksedeln. 
Varför är Nulibry godkänt i EU? 
Eftersom MoCD typ A är en mycket sällsynt sjukdom var studierna små, men Nulibry visades vara 
effektivt när det gäller att förbättra överlevnaden för patienter med MoCD typ A. Studierna visar också 
att  tidig behandling med Nulibry förbättrar patienternas livskvalitet och förlänger den tid  det tar innan 
sjukdomen förvärras. De biverkningar som hittills  setts anses vara hanterbara. Med tanke på hur 
allvarlig sjukdomen är och bristen på befintliga  behandlingar fann Europeiska läkemedelsmyndigheten 
(EMA) att  fördelarna med Nulibry  är större än riskerna och att Nulibry kan godkännas för försäljning i 
EU. 
Nulibry har godkänts enligt  reglerna om ”godkännande i undantagsfall”. Detta innebär att  det inte varit 
möjligt att  få fullständig  information om Nulibry eftersom sjukdomen är sällsynt. EMA  går varje år 
igenom all ny information som kan ha kommit fram och uppdaterar denna sammanfattning när det 
behövs. 
Vilken information om Nulibry saknas för närvarande? 
Eftersom Nulibry har godkänts enligt reglerna om ”godkännande i undantagsfall” ska företaget som 
marknadsför Nulibry varje år lämna uppdateringar om all ny information om Nulibrys säkerhet och 
effekt. Dessutom kommer företaget att  genomföra och lämna in resultaten av en studie  på patienter 
med MoCD typ A som behandlats med Nulibry i klinisk praxis, för att ytterligare kartlägga läkemedlets 
långsiktiga säkerhet och effekt. 
Vad görs för att garantera säker och effektiv användning av Nulibry? 
Företaget som marknadsför Nulibry kommer att  tillhandahålla utbildningsmaterial till  all hälso- och 
sjukvårdspersonal som förväntas förskriva Nulibry, som ska delas med patienter eller vårdare som 
förväntas använda Nulibry i hemmet. Materialet  kommer att innehålla instruktioner om hur läkemedlet 
ska användas och en infusionsdagbok. 
Nulibry (fosdenopterin)  
EMA/669922/2022 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Nulibry har också tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Nulibry kontinuerligt.  Misstänkta 
biverkningar som har rapporterats för Nulibry utvärderas noggrant och nödvändiga åtgärder vidtas för 
att  skydda patienterna. 
Mer information om Nulibry 
Mer information om Nulibry finns på EMA:s webbplats: ema.europa.eu/medicines/human/EPAR/nulibry. 
Nulibry (fosdenopterin)  
EMA/669922/2022 
Sida 3/3 
 
 
 
 
