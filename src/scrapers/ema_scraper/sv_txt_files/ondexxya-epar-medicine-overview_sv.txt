EMA/161566/2019 
EMEA/H/C/004108 
Ondexxya (andexanet alfa) 
Sammanfattning av Ondexxya och varför det är godkänt inom EU 
Vad är Ondexxya och vad används det för? 
Ondexxya är ett läkemedel som används för att stoppa livshotande eller okontrollerade blödningar hos 
vuxna som tar de antikoagulerande läkemedlen apixaban eller rivaroxaban. 
Ondexxya innehåller den aktiva substansen andexanet alfa. 
Hur används Ondexxya? 
Ondexxya är receptbelagt och får endast användas på sjukhus. 
Ondexxya ges genom infusion (dropp) i en ven under cirka 2,5 timmar. Dosen beror på vilken dos av 
det antikoagulerande läkemedlet som gavs senast och när patienten tog den. 
För mer information om hur du använder Ondexxya, läs bipacksedeln eller tala med läkare eller 
apotekspersonal. 
Hur verkar Ondexxya? 
Andexanet alfa, den aktiva substansen i Ondexxya, fungerar som en decoyreceptor för 
antikoagulerande läkemedel som kallas faktor Xa-hämmare, t.ex. apixaban och rivaroxaban. Dessa 
antikoagulerande läkemedel verkar genom att blockera faktor Xa, ett naturligt protein som hjälper 
blodet att koagulera. När Ondexxya ges binder de antikoagulerande läkemedlen i stället till andexanet 
alfa och de är inte längre tillgängliga för att blockera faktor Xa. Detta leder till att den kraftliga 
blödningen som orsakas av de antikoagulerande läkemedlen minskar. 
Vilka fördelar med Ondexxya har visats i studierna? 
I två huvudstudier konstaterades att Ondexxya var effektivt på friska försökspersoner som tog 
antingen apixaban eller rivaroxaban, två antikoagulerande läkemedel som blockerar effekten av faktor 
Xa. 
Huvudeffektmåttet var minskningen av antifaktor Xa-aktivitet (ett mått på hur väl naturlig faktor Xa 
blockeras av ett antikoagulerande läkemedel). I den första studien, som gjordes på personer som tagit 
apixaban, minskade hela dosen av Ondexxya antifaktor Xa-aktiviteten med i genomsnitt 92 procent 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union  
© European Medicines Agency, 2019. Reproduction is authorised provided the source is acknowledged. 
 
hos 23 personer, jämfört med 33 procent hos 8 personer som fick placebo (overksam behandling). I 
den andra studien, som gjordes på personer som tagit rivaroxaban, minskade hela dosen av Ondexxya 
antifaktor Xa-aktiviteten med i genomsnitt 97 procent hos 26 personer, jämfört med 45 procent hos 13 
personer som fick placebo.  
En ytterligare pågående studie omfattar patienter som tar ett faktor Xa-hämmande antikoagulerande 
läkemedel och som har haft omfattande blödningar. Efter behandlingen med Ondexxya minskade 
antifaktor Xa-aktiviteten med i genomsnitt 90 procent hos 83 patienter som tog apixaban och med 78 
procent hos 70 patienter som tog rivaroxaban. 
Vilka är riskerna med Ondexxya? 
Baserat på studier på friska försökspersoner är de vanligaste biverkningarna som orsakas av Ondexxya 
(kan uppträda hos mer än 1 av 10 personer) blodvallningar och värmekänsla, som båda är kopplade 
till att läkemedlet ges som infusion, samt en kortvarig ökning av nivåerna av vissa proteiner som tyder 
på blodkoagulering. Hos patienter med blödningar var de vanligaste biverkningarna (som uppträdde 
hos omkring 1 av 10 personer) tromoboembolism (problem orsakade av blodproppar såsom blockerade 
vener, hjärtinfarkt och stroke) och feber. 
Ondexxya får inte ges till patienter som är allergiska mot hamsterprotein. En fullständig förteckning 
över biverkningar och restriktioner för Ondexxya finns i bipacksedeln. 
Varför är Ondexxya godkänt i EU? 
På grundval av studier på friska försökspersoner och preliminära data från studier på patienter befanns 
Ondexxya vara effektivt för att minska antifaktor Xa-aktivitet hos dem som tar antikoagulerande 
läkemedel som blockerar faktor Xa (faktor Xa-hämmare).  
Europeiska läkemedelsmyndigheten noterade att det inte hade fastställts att antifaktor Xa-aktivitet kan 
användas som ett tillförlitligt mått på minskad blödning och att det inte fanns tillräckliga belägg för 
användningen av Ondexxya för att vända effekten av edoxaban, en annan faktor Xa-hämmare.  
Patienter som behandlas med Ondexxya, särskilt de som är över 75 år gamla, kan löpa större risk för 
att drabbas av tromboembolism.  
Myndigheten noterade dock också det ouppfyllda medicinska behovet av att stoppa livshotande eller 
okontrollerade blödningar orsakade av faktor Xa-hämmare. Vidare ansågs de data som tillhandahållits 
som lovande, däribland vissa data om minskade blödningar. EMA fann därför att fördelarna med 
Ondexxya är större än riskerna och att Ondexxya kan godkännas för försäljning i EU.  
Ondexxya har godkänts enligt reglerna om ”villkorat godkännande”. Detta innebär att det ska 
inkomma ytterligare evidens för detta läkemedel och att företaget är skyldigt att lämna dessa 
uppgifter. Läkemedelsmyndigheten går varje år igenom all ny information som kan ha kommit fram 
och uppdaterar denna sammanfattning när det behövs. 
Vilken information om Ondexxya saknas för närvarande? 
Eftersom Ondexxya godkänts enligt reglerna om ”villkorat godkännande” ska företaget som 
marknadsför Onxxya lämna evidens från studier på patienter med omfattande blödningar för att på ett 
tillförlitligt sätt koppla antifaktor X-aktivitet till förmågan att stoppa blödningar och klarlägga risken för 
tromboembolism. Företaget ska också genomföra studier för att få mer information om effekterna och 
blodnivåerna av Ondexxya och bekräfta doseringsrekommendationerna. 
Ondexxya (andexanet alfa) 
EMA/161566/2019 
Sida 2/3 
Vad görs för att garantera säker och effektiv användning av Ondexxya? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ondexxya har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Ondexxya kontinuerligt. 
Biverkningar som har rapporterats för Ondexxya utvärderas noggrant och nödvändiga åtgärder vidtas 
för att skydda patienterna. 
Mer information om Ondexxya 
Mer information om Ondexxya finns på EMA:s webbplats 
ema.europa.eu/medicines/human/EPAR/ondexxya.  
Denna sammanfattning uppdaterades senast 04-2019. 
Ondexxya (andexanet alfa) 
EMA/161566/2019 
Sida 3/3 
