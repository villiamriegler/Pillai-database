EMA/64271/2020 
EMEA/H/C/005235 
Arsenic trioxide Mylan (arseniktrioxid) 
Sammanfattning av Arsenic trioxide Mylan och varför det är godkänt inom EU 
Vad är Arsenic trioxide Mylan och vad används det för? 
Arsenic trioxide Mylan används för att behandla vuxna (18 år eller äldre) med akut promyelocytisk 
leukemi (APL), en sällsynt typ av leukemi (cancer i de vita blodkropparna). APL orsakas av en genetisk 
”translokation” (som innebär att två kromosomer byter gener med varandra). Translokationen 
påverkar de vita blodkropparnas tillväxt och detta leder till att de saknar förmåga att använda A-
vitaminsyra. Patienter med APL behandlas i regel med retinoider (substanser som härrör från 
vitamin A). 
Arsenic trioxide Mylan ges till följande grupper: 
• 
• 
Patienter med nydiagnostiserad APL med låg eller medelhög risk, där det ges i kombination med 
läkemedlet all-trans-retinoidsyra (ATRA). 
Patienter med APL vars sjukdom inte har svarat på tidigare behandling med en retinoid och 
cancerläkemedel eller när sjukdomen kommit tillbaka efter denna typ av behandling. 
Arsenic trioxide Mylan är ett generiskt läkemedel, vilket innebär att det innehåller samma aktiva 
substans och verkar på samma sätt som ett referensläkemedel som redan är godkänt i EU. 
Referensläkemedlet är Trisenox. Mer information om generiska läkemedel finns i dokumentet med 
frågor och svar här. 
Arsenic trioxide Mylan innehåller den aktiva substansen arseniktrioxid. 
Hur används Arsenic trioxide Mylan? 
Arsenic trioxide Mylan är receptbelagt och behandlingen ska övervakas av en läkare med erfarenhet av 
att behandla patienter med akut leukemi. Det finns som ett koncentrat som bereds till en 
infusionsvätska, lösning (ges som dropp i en ven). Infusionen ska pågå i en till två timmar, men kan 
pågå längre om patienten får vissa biverkningar. 
Den rekommenderade dosen av Arsenic trioxide Mylan beror på patientens kroppsvikt. Behandlingen är 
indelad i två faser: induktionsfas och konsolideringsfas. 
Under induktionsfasen ges Arsenic trioxide Mylan varje dag tills det finns tecken på att behandlingen 
fungerar (när benmärgen inte innehåller några leukemiceller). Om detta inte är fallet på dag 50 (för 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
tidigare behandlade patienter) eller på dag 60 (för nydiagnostiserade patienter) bör behandlingen 
avbrytas. 
Under konsolideringsfasen ges Arsenic trioxid en gång om dagen i fem dagar följt av en paus på två 
dagar. Detta upprepas i fyra eller fem veckor. Antalet gånger som dessa behandlingscykler upprepas 
beror på om patienterna har fått behandling tidigare eller inte. 
För att få mer information om hur du använder Arsenic trioxide Mylan, läs bipacksedeln eller tala med 
läkare eller apotekspersonal. 
Hur verkar Arsenic trioxide Mylan? 
Den aktiva substansen i Arsenic trioxide Mylan, arseniktrioxid, är en kemikalie som har använts i 
läkemedel i många år, bland annat för att behandla leukemi. Det är inte helt klarlagt hur den verkar 
vid denna sjukdom. Den antas förhindra den bildning av DNA som krävs för leukemicellernas tillväxt. 
Hur har Arsenic trioxide Mylans effekt undersökts? 
Studier om fördelar och risker med den aktiva substansen vid godkända användningar har redan 
genomförts för referensläkemedlet, Trisenox, och behöver inte upprepas för Arsenic trioxide Mylan. 
Liksom för alla läkemedel lade företaget fram studier om kvaliteten på Arsenic trioxide Mylan. Inga 
bioekvivalensstudier behövde göras för att undersöka om Arsenic trioxide Mylan tas upp på liknande 
sätt och ger samma nivå av den aktiva substansen i blodet som referensläkemedlet, detta eftersom 
Arsenic trioxide Mylan ges genom infusion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Arsenic trioxide Mylan? 
Eftersom Arsenic trioxide Mylan är ett generiskt läkemedel anses dess fördelar och risker vara 
desamma som för referensläkemedlet. 
Varför är Arsenic trioxide Mylan godkänt i EU? 
Europeiska läkemedelsmyndigheten (EMA) fann att det styrkts att Arsenic trioxide Mylan i enlighet med 
EU:s krav är likvärdigt med Trisenox. Myndigheten fann därför att fördelarna med Arsenic trioxide 
Mylan är större än de konstaterade riskerna, liksom för Trisenox, och att läkemedlet kan godkännas för 
försäljning i EU. 
Vad görs för att garantera säker och effektiv användning av Arsenic 
trioxide Mylan? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Arsenic trioxide Mylan har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Arsenic trioxide Mylan 
kontinuerligt. Biverkningar som har rapporterats för Arsenic trioxide Mylan utvärderas noggrant och 
nödvändiga åtgärder vidtas för att skydda patienter vidtas. 
Arsenic trioxide Mylan (arseniktrioxid)  
EMA/64271/2020  
Sida 2/3 
 
 
 
Mer information om Arsenic trioxide Mylan 
Mer information om Arsenic trioxide Mylan finns på EMA:s webbplats:  
ema.europa.eu/medicines/human/EPAR/arsenic-trioxide-mylan. Information om referensläkemedlet 
finns också på EMA:s webbplats. 
Arsenic trioxide Mylan (arseniktrioxid)  
EMA/64271/2020  
Sida 3/3 
 
 
 
