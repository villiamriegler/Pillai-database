EMA/320563/2016 
EMEA/H/C/002790 
Sammanfattning av EPAR för allmänheten 
Ongentys 
opikapon 
Detta är en sammanfattning av det offentliga europeiska utredningsprotokollet (EPAR) för Ongentys. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Ongentys ska användas. 
Praktisk information om hur Ongentys ska användas finns i bipacksedeln. Du kan också kontakta din 
läkare eller apotekspersonal. 
Vad är Ongentys och vad används det för? 
Ongentys används för att behandla vuxna med Parkinsons sjukdom (en gradvis tilltagande 
hjärnsjukdom som orsakar skakningar, muskelstelhet och långsamma rörelser). 
Ongentys används som ett tillägg till levodopa/DOPA- dekarboxylashämmare (DDC-hämmare) (andra 
läkemedel mot Parkinsons sjukdom) hos patienter som har fluktuationer i kontrollen av sin sjukdom. 
Fluktuationer sker när läkemedlets effekter avtar och symtomen kommer tillbaka innan nästa dos ska 
ges. De är kopplade till en minskning av effekten av levodopa när patienten upplever plötsliga 
förändringar mellan att vara aktiva (”on”) och kunna röra sig och vara inaktiva (”off”) och ha svårt att 
röra sig. Ongentys ges när dessa fluktuationer inte kan behandlas med enbart de 
levodopa-innehållande standardkombinationerna. 
Det innehåller den aktiva substansen opikapon. 
Hur används Ongentys? 
Ongentys finns som kapslar (25 mg och 50 mg) som tas genom munnen. Rekommenderad dos är 
50 mg, som tas en gång om dagen vid sänggåendet, minst en timme före eller efter 
kombinationsläkemedel med levodopa. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
Hur verkar Ongentys? 
Hos patienter med Parkinsons sjukdom börjar de celler som producerar signalsubstansen dopamin att 
dö och mängden dopamin i hjärnan minskar. Därefter förlorar patienterna förmågan att kontrollera 
sina rörelser. Den aktiva substansen i Ongentys, opikapon, verkar genom att återställa nivåerna av 
dopamin i de delar av hjärnan som kontrollerar rörelserna och koordinationen. Den förstärker effekten 
av levodopa, en kopia av signalsubstansen dopamin som kan tas genom munnen. Opikapon blockerar 
ett enzym som medverkar till att bryta ned levodopa i kroppen och kallas katekol-O-metyltransferas 
(COMT). Detta gör att levodopa förblir aktivt under längre tid. Det gör också att symtomen vid 
Parkinsons sjukdom, t.ex. stelhet och långsamma rörelser, förbättras. 
Vilken nytta med Ongentys har visats i studierna? 
Nyttan med Ongentys vid Parkinsons sjukdom undersöktes i två huvudstudier. I den första studien 
gavs Ongentys, entakapon (ett annat läkemedel för Parkinsons sjukdom) eller placebo (en overksam 
behandling) till 600 patienter med fluktuationer, som tillägg till deras pågående kombination av 
levodopa/DDC-hämmare. Denna studie undersökte hur väl behandlingarna minskade den tid som 
patienterna hade svårt att röra sig, s.k. off-perioder. Efter 14-15 veckor förkortades off-perioden med 
117 minuter (nästan två timmar) hos patienter som tog Ongentys 50 mg, jämfört med 96 minuter 
(omkring en och en halv timme) hos patienter som tog jämförelseläkemedlet entakapon och 
56 minuter (mindre än 1 timme) hos patienter som tog placebo. 
I den andra studien, som också undersökte minskningen av off-perioderna, jämfördes Ongentys med 
placebo hos 427 patienter som tog en kombination av levodopa / DDC-hämmare. Efter 14-15 veckor 
förkortades off-perioden med 119 minuter (nästan 2 timmar) hos patienter som tog Ongentys 50 mg, 
jämfört med 64 minuter hos patienter som tog placebo. 
Båda studierna förlängdes med ytterligare ett år och bekräftade nyttan med Ongentys vid långvarig 
användning. 
I båda studierna hade patienterna off-perioder på i genomsnitt omkring 6 till 7 timmar vid 
studiestarten. 
Vilka är riskerna med Ongentys? 
De vanligaste biverkningarna som orsakas av Ongentys är sjukdomar i centrala och perifera 
nervsystemet (hjärnan och ryggmärgen). Exempel på detta är dyskinesi (svårighet att kontrollera 
rörelser) som kan drabba omkring 2 av 10 personer. En fullständig förteckning över biverkningar som 
rapporterats för Ongentys finns i bipacksedeln. 
Ongentys får inte ges till 
• 
• 
• 
patienter med tumörer i binjurarna (små körtlar ovanpå njurarna) såsom feokromocytom och 
paragangliom, 
patienter med tidigare neuroleptiskt malignt syndrom (en allvarlig nervsjukdom som oftast orsakas 
av läkemedel mot psykos) eller rabdomyolys (nedbrytning av muskelfibrer), 
patienter som tar läkemedel som kallas icke-selektiva monoaminoxidashämmare (MAO-hämmare), 
förutom när dessa används för att behandla Parkinsons sjukdom. 
En fullständig förteckning över restriktioner finns i bipacksedeln. 
Ongentys  
EMA/320563/2016 
Sida 2/3 
 
 
 
Varför godkänns Ongentys? 
Kommittén för humanläkemedel (CHMP) fann att nyttan med Ongentys är större än riskerna och 
rekommenderade att Ongentys skulle godkännas för försäljning i EU. Ongentys visade sig vara 
effektivare än placebo och minst lika effektivt som jämförelseläkemedlet entakapon när det gällde att 
minska off-perioderna hos patienter med Parkinsons sjukdom som tog kombinationsläkemedel med 
levodopa. Vad gäller säkerheten ansågs Ongentys vara likartad med andra läkemedel av samma klass. 
Vad görs för att garantera säker och effektiv användning av Ongentys? 
Rekommendationer och försiktighetsåtgärder som ska följas av vårdpersonal och patienter för en säker 
och effektiv användning av Ongentys har tagits med i produktresumén och bipacksedeln. 
Mer information om Ongentys 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Ongentys finns i bipacksedeln (ingår 
också i EPAR). Du kan också kontakta din läkare eller apotekspersonal. 
Ongentys  
EMA/320563/2016 
Sida 3/3 
 
 
 
