EMA/17796/2017 
EMEA/H/C/003737 
Sammanfattning av EPAR för allmänheten 
Voriconazole Hikma 
vorikonazol 
Detta är en sammanfattning av det offentliga europeiska utredningsprotokollet (EPAR) för Voriconazole 
Hikma. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Voriconazole Hikma ska 
användas. 
Praktisk information om hur Voriconazole Hikma ska användas finns i bipacksedeln. Du kan också 
kontakta din läkare eller apotekspersonal. 
Vad är Voriconazole Hikma och vad används det för? 
Voriconazole Hikma är ett antimykotikum som används för att behandla vuxna och barn över två år 
som har följande infektioner orsakade av svampar: 
• 
Invasiv aspergillos (en typ av svampinfektion som orsakas av Aspergillus). 
•  Candidemi (en typ av svampinfektion som orsakas av Candida) hos patienter med normalt 
antal vita blodkroppar. 
•  Svåra invasiva infektioner av Candida där svampen är resistent mot flukonazol (ett annat 
läkemedel mot svampinfektioner). 
•  Svåra svampinfektioner som orsakas av Scedosporium eller Fusarium (två olika svamparter). 
Vid användning för att behandla svampinfektioner är Voriconazole Hikma främst avsett att ges till 
patienter med progressiva och potentiellt livshotande svampinfektioner. 
Voriconazole Hikma används också för att förebygga svampinfektioner hos patienter som genomgått 
hematopoietisk (blod) stamcellstransplantation (transplantation av en stamcellstyp som kan utvecklas 
till blodkroppar) och löper en hög risk att drabbas av infektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Voriconazole Hikma innehåller den aktiva substansen vorikonazol. Det är ett generiskt läkemedel, 
vilket innebär att det liknar ett referensläkemedel som redan är godkänt i EU. Referensläkemedlet är 
Vfend. Mer information om generiska läkemedel finns i dokumentet med frågor och svar här. 
Hur används Voriconazole Hikma? 
Voriconazole Hikma finns som ett pulver som bereds till en infusionsvätska, lösning (dropp), som ges i 
en ven. Det ges två gånger om dagen. Dosen av Voriconazole Hikma som ska ges beror på patientens 
kroppsvikt. 
Patienterna måste få en initial högre dos (laddningsdos) den första dagen. Syftet med laddningsdosen 
är att snabbt uppnå stabila blodvärden. Laddningsdosen följs sedan av en underhållsdos som kan 
justeras beroende på patientens svar. Dosen kan behöva höjas eller sänkas utifrån patientens svar. 
Både laddnings- och underhållsdosen ges genom infusion, men när patienterna blivit bättre bör 
förskrivaren överväga att gå över till ett vorikonazolläkemedel som ges genom munnen. 
Läkemedlet är receptbelagt. 
Hur verkar Voriconazole Hikma? 
Den aktiva substansen i Voriconazole Hikma, vorikonazol, tillhör antimykotikaklassen ”triazoler”. Den 
verkar på så sätt att den förhindrar bildandet av ergosterol, som är en viktig del av svamparnas 
cellmembran. Om tillgången till ergosterol stoppas kan inte svampen sprida sig, eller dör. En 
förteckning över de svamparter som Voriconazole Hikma är verksamt mot finns i produktresumén 
(ingår också i EPAR). 
Hur har Voriconazole Hikmas effekt undersökts? 
Liksom för alla läkemedel lade företaget fram studier över kvaliteten på den aktiva substansen, i detta 
fall vorikonazol. Inga bioekvivalensstudier behövde göras för att undersöka huruvida vorikonazol tas 
upp på ett liknande sätt och producerar samma halter av den aktiva substansen i blodet som 
referensläkemedlet Vfend. Detta eftersom vorikonazol ges genom infusion i en ven, vilket gör att den 
aktiva substansen tillförs direkt i blodet. 
Vilka är fördelarna och riskerna med Voriconazole Hikma? 
Eftersom Voriconazole Hikma är ett generiskt läkemedel anses dess nytta och risker vara desamma 
som för referensläkemedlet. 
Varför godkänns Voriconazole Hikma? 
Kommittén för humanläkemedel (CHMP) fann att det styrkts att Voriconazole Hikma i enlighet med 
EU:s krav är likvärdigt med Vfend. CHMP fann därför att nyttan är större än de konstaterade riskerna, 
liksom för Vfend. Kommittén rekommenderade att Voriconazole Hikma skulle godkännas för 
användning i EU. 
Vad görs för att garantera säker och effektiv användning av Voriconazole 
Hikma? 
En riskhanteringsplan har tagits fram för att se till att Voriconazole Hikma används så säkert som 
möjligt. I enlighet med denna plan har säkerhetsinformation tagits med i produktresumén och 
Voriconazole Hikma  
EMA/17796/2017 
Sida 2/3 
 
 
 
bipacksedeln för Voriconazole Hikma. Där anges också lämpliga försiktighetsåtgärder som vårdpersonal 
och patienter ska vidta. 
I sammanfattningen av riskhanteringsplanen finns mer information. 
Mer information om Voriconazole Hikma 
Den 27 maj 2015 beviljade Europeiska kommissionen ett godkännande för försäljning av Voriconazole 
Hikma som gäller i hela EU. 
EPAR och sammanfattningen av riskhanteringsplanen för Voriconazole Hikma finns i sin helhet på 
EMA:s webbplats ema.europa.eu/Find medicine/Human medicines/European public assessment 
reports. Mer information om behandling med Voriconazole Hikma finns i bipacksedeln (ingår också i 
EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 01-2017. 
Voriconazole Hikma  
EMA/17796/2017 
Sida 3/3 
 
 
 
