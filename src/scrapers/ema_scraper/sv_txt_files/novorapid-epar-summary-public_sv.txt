EMA/632418/2016 
EMEA/H/C/000258 
Sammanfattning av EPAR för allmänheten 
NovoRapid 
insulin aspart 
Detta är en sammanfattning av det offentliga europeiska utredningsprotokollet (EPAR) för NovoRapid. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur NovoRapid ska användas. 
Praktisk information om hur NovoRapid ska användas finns i bipacksedeln. Du kan också kontakta din 
läkare eller apotekspersonal. 
Vad är NovoRapid och vad används det för? 
NovoRapid används för att behandla diabetes hos vuxna, ungdomar och barn äldre än ett år. Det 
innehåller den aktiva substansen insulin aspart, ett snabbverkande insulin. 
Hur används NovoRapid? 
NovoRapid är en injektionsvätska, lösning som finns i injektionsflaskor, cylinderampuller (PenFill och 
PumpCart) och förfyllda injektionspennor (FlexPen, FlexTouch och InnoLet) och är receptbelagt. Det 
ges som en injektion under huden i bukväggen (magen), låren, överarmarna, skuldrorna eller 
skinkorna. Injektionsstället ska bytas för varje injektion. Patienterna kan injicera sig själva under 
huden med NovoRapid om de har fått lämplig utbildning. 
NovoRapid ges vanligen omedelbart före en måltid, men kan också ges efter en måltid om det är 
nödvändigt. NovoRapid används normalt i kombination med ett medellång- eller långverkande insulin 
som ges minst en gång om dagen. Patientens blodglukos (blodsocker) ska mätas regelbundet så att 
man kan fastställa lägsta effektiva dos. 
Normaldosen ligger mellan 0,5 och 1,0 enheter per kilogram kroppsvikt per dag. När det tas i samband 
med en måltid kan 50–70 procent av insulinbehovet tillgodoses med NovoRapid och återstoden tillföras 
genom ett medellång- eller långverkande insulin. NovoRapid kan användas av gravida kvinnor. 
NovoRapid kan också användas i ett pumpsystem för kontinuerlig insulininfusion under huden. 
Alternativt kan det ges i en ven, men endast av läkare eller sköterska. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Hur verkar NovoRapid? 
Diabetes är en sjukdom som innebär att kroppen inte producerar tillräckligt med insulin för att 
kontrollera blodsockernivån. NovoRapid är en ersättning för insulin. Det är mycket likt det insulin som 
produceras av kroppen men tas upp snabbare av kroppen. Därför börjar det att verka snabbare än 
humaninsulin. Ersättningsinsulinet fungerar på samma sätt som naturligt producerat insulin och 
underlättar för glukos att komma in i cellerna från blodet. Genom att kontrollera blodsockret är det 
möjligt att minska symtomen och komplikationerna av diabetes. 
Vilken nytta med NovoRapid har visats i studierna? 
NovoRapid visade nästan identiska resultat som humaninsulin i två studier med 1 954 patienter med 
typ 1-diabetes (när bukspottkörteln inte kan producera insulin) och i en studie med 182 patienter med 
typ 2-diabetes (när kroppen inte kan använda insulin effektivt). I studierna jämfördes NovoRapid med 
humaninsulin genom att mäta nivån i blodet av en substans som kallas glykosylerat hemoglobin 
(HbA1c), vilket ger en indikation på hur väl blodsockernivån kontrolleras. NovoRapid minskade HbA1c-
nivåerna med 0,12 respektive 0,15 procent mer än humaninsulin gjorde efter sex månader. NovoRapid 
visade också jämförbara resultat i studier på barn från ett års ålder. Säkerheten konstaterades vara 
likadan som med humaninsulin vid jämförelse i två studier med 349 gravida kvinnor med typ 1-
diabetes eller graviditetsdiabetes (diabetes som orsakas av graviditeten). 
Vilka är riskerna med NovoRapid? 
Den vanligaste biverkningen som orsakas av NovoRapid (uppträder hos 1–10 patienter av 100) är 
hypoglykemi (lågt blodsocker). En fullständig förteckning över biverkningar och restriktioner för 
NovoRapid finns i bipacksedeln. 
Varför godkänns NovoRapid? 
Kommittén fann att nyttan med NovoRapid är större än riskerna och rekommenderade att NovoRapid 
skulle godkännas för försäljning. 
Vad görs för att garantera säker och effektiv användning av NovoRapid? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av NovoRapid har tagits med i produktresumén och 
bipacksedeln. 
Mer information om NovoRapid 
Den 7 september 1999 beviljade Europeiska kommissionen ett godkännande för försäljning av 
NovoRapid som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med NovoRapid finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 09-2016. 
NovoRapid  
Sida 2/2 
 
 
 
 
