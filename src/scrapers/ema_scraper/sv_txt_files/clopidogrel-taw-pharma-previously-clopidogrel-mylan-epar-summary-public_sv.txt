EMA/683718/2021 
EMEA/H/C/001134 
Clopidogrel Taw Pharma1 (klopidogrel) 
Sammanfattning av Clopidogrel Taw Pharma och varför det är godkänt inom 
EU 
Vad är Clopidogrel Taw Pharma och vad används det för? 
Clopidogrel Taw Pharma är ett läkemedel som används för att förebygga aterotrombotiska händelser 
(problem som orsakas av blodproppar och åderförkalkning) hos följande patientgrupper: 
•  Vuxna som nyligen har haft en myokardinfarkt (hjärtinfarkt). Man kan börja med Clopidogrel Taw 
Pharma mellan några få dagar och upp till 35 dagar efter infarkten. 
•  Vuxna som nyligen har haft en ischemisk stroke (en stroke [slaganfall] som orsakas av otillräcklig 
blodförsörjning till en del av hjärnan). Man kan börja med Clopidogrel Taw Pharma mellan sju 
dagar och upp till sex månader efter stroken. 
•  Vuxna med perifer artärsjukdom (problem med blodflödet i artärerna). 
•  Vuxna med ett tillstånd som kallas ”akut koronart syndrom”. Det ska då ges tillsammans med 
aspirin (ett annat läkemedel som förebygger blodproppar). Akut koronart syndrom är en grupp 
hjärtproblem som omfattar instabil angina (en allvarlig form av bröstsmärta) och vissa typer av 
hjärtinfarkt. Vissa av dessa patienter kan ha fått en stent (ett kort rör) införd i artären för att vidga 
den. 
Clopidogrel Taw Pharma används också för att förebygga problem som orsakas av blodproppar hos 
vuxna med förmaksflimmer (oregelbundna snabba sammandragningar i hjärtats förmak) och ska då 
ges tillsammans med aspirin. Clopidogrel Taw Pharma ges till patienter som har minst en riskfaktor för 
händelser som hjärtinfarkt eller stroke, som inte kan ta vitamin K-antagonister (andra läkemedel som 
förebygger blodproppar) och som har låg risk för blödning. 
Clopidogrel Taw Pharma innehåller den aktiva substansen klopidogrel och är ett generiskt läkemedel. 
Det innebär att Clopidogrel Taw Pharma innehåller samma aktiva substans och verkar på samma sätt 
som ett ”referensläkemedel” som redan är godkänt i EU. Referensläkemedlet är Plavix. Mer information 
om generiska läkemedel finns i dokumentet med frågor och svar här. 
1 Kallades tidigare Clopidogrel Mylan. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
 
Hur används Clopidogrel Taw Pharma? 
Clopidogrel Taw Pharma finns som tabletter. Standarddosen är 75 mg en gång om dagen. 
Vid akut koronart syndrom inleds behandlingen i allmänhet med en laddningsdos på 300 mg. Detta 
följs sedan av standarddosen på 75 mg en gång om dagen i mellan fyra veckor och upp till 
12 månader. 
Clopidogrel Taw Pharma är receptbelagt. 
För mer information om hur du använder Clopidogrel Taw Pharma, läs bipacksedeln eller tala med 
läkare eller apotekspersonal. 
Hur verkar Clopidogrel Taw Pharma? 
Den aktiva substansen i Clopidogrel Taw Pharma, klopidogrel, är ett trombocythämmande läkemedel. 
Detta innebär att den hjälper till att hindra komponenter i blodet som kallas blodplättar (eller 
trombocyter) från att klibba ihop och bilda proppar. Klopidogrel blockerar ett ämne som kallas ADP 
från att fästa vid en receptor (ett mål) på blodplättarnas yta. Detta gör att blodplättarna inte blir 
”klibbiga”, vilket minskar risken för att det bildas blodproppar och hjälper till att förhindra en ny 
hjärtinfarkt eller stroke. 
Hur har Clopidogrel Taw Pharmas effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Plavix, och behöver inte studeras igen för Clopidogrel Taw Pharma. 
Liksom för alla läkemedel har företaget lagt fram kvalitetsdata för Clopidogrel Taw Pharma. Företaget 
har också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Clopidogrel Taw Pharma? 
Eftersom Clopidogrel Taw Pharma är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Clopidogrel Taw Pharma godkänt i EU? 
Europeiska läkemedelsmyndigheten (EMA) fann att det styrkts att Clopidogrel Taw Pharma i enlighet 
med EU:s krav har likvärdig kvalitet och är bioekvivalent med Plavix. Myndigheten fann därför att 
fördelarna är större än de konstaterade riskerna, liksom för Plavix, och att Clopidogrel Taw Pharma kan 
godkännas för försäljning i EU. 
Vad görs för att garantera säker och effektiv användning av Clopidogrel 
Taw Pharma? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Clopidogrel Taw Pharma har tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Clopidogrel Taw Pharma 
kontinuerligt. Biverkningar som har rapporterats för Clopidogrel Taw Pharma utvärderas noggrant och 
nödvändiga åtgärder vidtas för att skydda patienterna. 
Clopidogrel Taw Pharma0F (klopidogrel)  
EMA/683718/2021  
Sida 2/3 
 
 
 
Mer information om Clopidogrel Taw Pharma 
Den 21 september 2009 beviljades Clopidogrel Mylan ett godkännande för försäljning som gäller i hela 
EU. Den 1 oktober 2021 ändrades läkemedlets namn till Clopidogrel Taw Pharma. 
Mer information om Clopidogrel Taw Pharma finns på EMA:s webbplats: 
ema.europa.eu/medicines/human/EPAR/clopidogrel-taw-pharma. Information om referensläkemedlet 
finns också på EMA:s webbplats. 
Denna sammanfattning uppdaterades senast 11-2021. 
Clopidogrel Taw Pharma0F (klopidogrel)  
EMA/683718/2021  
Sida 3/3 
 
 
 
