EMA/804315/2022 
EMEA/H/C/004759 
Skyrizi (risankizumab) 
Sammanfattning av Skyrizi och varför det är godkänt inom EU 
Vad är Skyrizi och vad används det för? 
Skyrizi är ett läkemedel som används för att behandla vuxna med följande tillstånd: 
•  Måttlig till svår plackpsoriasis (en sjukdom som orsakar röda, fjällande fläckar på huden) som 
kräver systemisk behandling (behandling med läkemedel som ges genom munnen eller genom 
injektion). 
•  Aktiv psoriasisartrit (en sjukdom som orsakar psoriasis och inflammation i lederna) när behandling 
med ett eller flera sjukdomsmodifierande antireumatiska läkemedel (DMARD) inte haft tillräcklig 
effekt eller har orsakat oacceptabla biverkningar. 
•  Måttlig till svår Crohns sjukdom (en sjukdom som orsakar inflammation i mag-tarmkanalen) när 
konventionella eller biologiska behandlingar inte fungerar tillräckligt väl eller orsakar oacceptabla 
biverkningar. 
Vid användning mot psoriasisartrit kan Skyrizi ges som enda läkemedel eller i kombination med ett 
annat läkemedel, metotrexat. 
Skyrizi innehåller den aktiva substansen risankizumab. 
Hur används Skyrizi? 
Skyrizi är receptbelagt och ska ges under överinseende av en läkare med erfarenhet av att 
diagnostisera och behandla plackpsoriasis, psoriasisartrit eller Crohns sjukdom. 
Vid plackpsoriasis och psoriasisartrit finns Skyrizi i förfyllda sprutor och förfyllda injektionspennor. Det 
injiceras under huden på ett ställe som är fritt från psoriasis, vanligen i låret eller buken. De första två 
doserna ges med fyra veckors mellanrum. Därefter ges doserna var tolfte vecka. Läkaren kan besluta 
att avbryta behandlingen om ingen förbättring ses efter 16 veckor. 
Två formuleringar används vid Crohns sjukdom. Den första, ett koncentrat, används för att framställa 
en lösning som ges i början av behandlingen som en infusion (dropp i en ven) tre gånger under åtta 
veckor. Den andra formuleringen, en injektionsvätska, lösning i en ampull, är avsedd för långvarig 
underhållsbehandling och ges som en injektion under huden fyra veckor efter den sista infusionen och 
därefter var åttonde vecka. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2022. Reproduction is authorised provided the source is acknowledged. 
 
 
 
 
 
 
 
 
 
 
Efter att ha instruerats kan patienterna själva injicera Skyrizi om läkaren anser att det är lämpligt. För 
mer information om hur du använder Skyrizi, inklusive rekommenderade doser, läs bipacksedeln eller 
tala med läkare eller apotekspersonal. 
Hur verkar Skyrizi? 
Den aktiva substansen i Skyrizi, risankizumab, är en monoklonal antikropp (en typ av protein) som är 
utformad för att fästa vid interleukin 23 (IL-23) och blockera dess aktivitet. IL-23 medverkar till att 
orsaka inflammation vid artrit, plackpsoriasis och Crohns sjukdom. Genom att blockera effekten av IL-
23 minskar risankizumab inflammationen och andra symtom som är typiska för dessa sjukdomar. 
Vilka fördelar med Skyrizi har visats i studierna? 
Plackpsoriasis 
I fyra huvudstudier på över 2 100 patienter med måttlig till svår plackpsoriasis som behövde systemisk 
behandling var Skyrizi effektivare än placebo (overksam behandling) och jämförelseläkemedel när det 
gällde att förbättra symtomen. 
I de första två studierna ingick totalt 997 patienter. Efter 16 veckors behandling uppvisade omkring 
75 procent av patienterna som fick Skyrizi en minskning av PASI-poängen (ett mått på hur allvarliga 
och omfattande hudskadorna är) på minst 90 procent, jämfört med omkring 45 procent av dem som 
fick ustekinumab och omkring 4 procent av dem som fick placebo. Vidare hade den drabbade huden 
läkt eller nästan läkt hos omkring 86 procent av patienterna som fick Skyrizi, jämfört med omkring 
62 procent av dem som fick ustekinumab och omkring 6 procent av dem som fick placebo. 
Förbättringarna av symtomen kvarstod efter 52 veckors behandling med Skyrizi. 
I den tredje studien ingick 605 patienter. Efter 16 veckors behandling uppvisade 72 procent av 
patienterna som fick Skyrizi en minskning av PASI-poängen med minst 90 procent, jämfört med 
47 procent av dem som fick adalimumab. Vidare uppvisade 84 procent av patienterna som fick Skyrizi 
läkt eller nästan läkt hud, jämfört med 60 procent av dem som fick adalimumab. 
I den fjärde studien ingick 507 patienter. Efter 16 veckors behandling uppvisade 73 procent av 
patienterna som fick Skyrizi en minskning av PASI-poängen med minst 90 procent, jämfört med 
2 procent av dem som fick placebo. Omkring 84 procent av patienterna som fick Skyrizi uppvisade läkt 
eller nästan läkt hud, jämfört med omkring 7 procent av dem som fick placebo. I den andra delen av 
denna studie övergick vissa patienter som först fick Skyrizi till placebo efter 28 veckor, medan andra 
fortsatte med Skyrizi. Vid vecka 52 uppvisade fler patienter som fortsatte med Skyrizi läkt eller nästan 
läkt hud än de som övergick till placebo. 
Psoriasisartrit 
Två huvudstudier på över 1 400 patienter med psoriasisartrit visade att Skyrizi är effektivare än 
placebo när det gäller att förbättra symtomen. 
I båda studierna fick patienterna antingen Skyrizi eller placebo och över hälften av patienterna fick 
även metotrexat. Huvudeffektmåttet var en minskning av symtomen med 20 procent eller mer, 
baserat på ett standardeffektmått (ACR20), efter 24 veckors behandling. 
I den första studien ingick 443 patienter vars tillstånd inte hade svarat tillräckligt på tidigare 
behandling med minst ett DMARD eller med läkemedel av en typ som kallas biologiska läkemedel. Efter 
24 veckor hade symtomen minskat med minst 20 procent hos 51 procent av patienterna som tog 
Skyrizi, jämfört med 27 procent av dem som fick placebo. 
Skyrizi (risankizumab)  
EMA/804315/2022  
Sida 2/4 
 
 
 
 
I den andra studien ingick 964 patienter vars psoriasisartrit inte hade svarat tillräckligt på tidigare 
behandling med minst ett DMARD. Efter 24 veckor hade symtomen minskat med minst 20 procent hos 
57 procent av patienterna som tog Skyrizi, jämfört med 34 procent av dem som fick placebo. 
Crohns sjukdom 
I två huvudstudier på 1 549 patienter undersöktes hur effektivt Skyrizi var när det gällde att behandla 
måttlig till svår Crohns sjukdom när andra behandlingar inte fungerade tillräckligt väl eller orsakade 
oacceptabla biverkningar. 
I den första studien uppvisade 35 procent av de patienter som fick Skyrizi-infusioner i rekommenderad 
dos under 8 veckor en klinisk remission (få eller inga symtom i fråga om hög avföringsfrekvens och 
buksmärta) efter 12 veckor, och 29 procent av dem uppvisade ett endoskopiskt svar (baserat på 
minskad inflammation i tarmarna). Resultaten för patienterna som fick placebo var 19 procent 
respektive 11 procent. 
I den andra studien uppvisade 44 procent av de patienter som fick Skyrizi-infusioner i rekommenderad 
dos en klinisk remission efter 12 veckor, och 40 procent av dem uppvisade ett endoskopiskt svar. 
Resultaten för patienter som fick placebo i denna studie var 22 procent respektive 12 procent. 
I en tredje studie, på 542 patienter som svarat på behandling i de två huvudstudierna, undersöktes 
effekten av underhållsbehandling genom administrering under huden var åttonde vecka. Efter ett år 
var omkring 52 procent av de patienter som fick Skyrizi i remission och 47 procent uppvisade ett 
endoskopiskt svar, jämfört med 40 procent respektive 22 procent av dem som fick placebo. 
Vilka är riskerna med Skyrizi? 
Den vanligaste biverkningen som orsakas av Skyrizi (kan förekomma hos fler än 1 av 10 användare) är 
övre luftvägsinfektion (infektion i näsa och hals). 
Skyrizi får inte ges till patienter med en pågående infektion som läkaren anser vara betydande. 
En fullständig förteckning över biverkningar och restriktioner finns i bipacksedeln. 
Varför är Skyrizi godkänt i EU? 
Studier har visat att Skyrizi är mycket effektivt när det gäller att läka huden hos patienter med 
plackpsoriasis och minska symtomen på psoriasisartrit. De positiva effekterna kvarstod vid fortsatt 
användning. Skyrizi är också effektivt när det gäller att behandla symtom på måttlig till svår Crohns 
sjukdom och minska tecknen på inflammation i tarmarna. Biverkningarna är få och den vanligaste är 
infektion. 
Europeiska läkemedelsmyndigheten (EMA) fann därför att fördelarna med Skyrizi är större än riskerna 
och att Skyrizi kan godkännas för försäljning i EU. 
Vad görs för att garantera säker och effektiv användning av Skyrizi? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Skyrizi har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Skyrizi kontinuerligt. 
Biverkningar som har rapporterats för Skyrizi utvärderas noggrant och nödvändiga åtgärder vidtas för 
att skydda patienter. 
Skyrizi (risankizumab)  
EMA/804315/2022  
Sida 3/4 
 
 
 
 
Mer information om Skyrizi 
Den 26 april 2019 beviljades Skyrizi ett godkännande för försäljning som gäller i hela EU. 
Mer information om Skyrizi finns på EMA:s webbplats: 
ema.europa.eu/medicines/human/EPAR/Skyrizi 
Denna sammanfattning uppdaterades senast 11-2022. 
Skyrizi (risankizumab)  
EMA/804315/2022  
Sida 4/4 
 
 
 
 
