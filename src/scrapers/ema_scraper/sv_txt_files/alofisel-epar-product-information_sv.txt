BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Alofisel 5 × 106 celler/ml injektionsvätska, dispersion. 
2. 
KVALITATIV OCH KVANTITATIV SAMMANSÄTTNING 
2.1  Allmän beskrivning 
Alofisel (darvadstrocel) är expanderade humana allogena mesenkymala stamceller extraherade från 
fettvävnad hos vuxna donatorer (expanded adipose stem cells, eASC). 
2.2  Kvalitativ och kvantitativ sammansättning 
Varje injektionsflaska innehåller 30 × 106 celler (eASC) i 6 ml dispersion, motsvarande en 
koncentration på 5 × 106 celler/ml. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Injektionsvätska, dispersion (injektion). 
Celldispersionen kan ha lagt sig på injektionsflaskans botten och bildat ett sediment. Efter försiktig 
resuspension är läkemedlet en vit till gulaktig homogen dispersion. 
4. 
KLINISKA UPPGIFTER 
4.1  Terapeutiska indikationer 
Alofisel är indicerat för behandling av vuxna patienter med komplexa perianala fistlar och 
inaktiv/lindrig luminal Crohns sjukdom, där fistlar inte har svarat tillfredställande på minst en 
konventionell eller en biologisk behandling. Alofisel ska endast användas efter förbehandling av 
fistlarna (se avsnitt 4.2). 
4.2  Dosering och administreringssätt 
Alofisel ska endast administreras av specialistläkare med erfarenhet av diagnosticering och behandling 
av de tillstånd för vilka Alofisel är indicerat.  
Dosering 
En engångsdos av darvadstrocel består av 120 × 106 celler som tillhandahålls i 4 injektionsflaskor. 
Varje injektionsflaska innehåller 30 × 106 celler i 6 ml dispersion. Hela innehållet i de 
4 injektionsflaskorna måste administreras för behandling av upp till två inre öppningar och upp till tre 
yttre öppningar. Med en dos på 120 × 106 celler går det därmed att behandla upp till tre fistelområden 
med öppningar till det perianala området. 
Effekten och säkerheten med upprepad administrering av Alofisel har inte fastställts.  
Särskilda populationer 
Äldre  
Data från användning av darvadstrocel hos äldre patienter är begränsade. Med tanke på att 
darvadstrocel är cellbaserat och administreras lokalt förväntas dock inte darvadstrocels nytta-riskprofil 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
skilja sig hos äldre patienter jämfört med vad som observeras hos andra patienter. Ingen dosjustering 
är därför nödvändig hos äldre patienter.  
Nedsatt leverfunktion 
Data från användning av darvadstrocel hos patienter med nedsatt leverfunktion är inte tillgängliga. 
Med tanke på att darvadstrocel är cellbaserat och administreras lokalt förväntas dock inte 
darvadstrocels nytta-riskprofil skilja sig hos patienter med nedsatt leverfunktion jämfört med vad som 
observeras hos patienter utan leverfunktionsnedsättning. Ingen dosjustering är därför nödvändig hos 
patienter med nedsatt leverfunktion.  
Nedsatt njurfunktion 
Data från användning av darvadstrocel hos patienter med nedsatt njurfunktion är inte tillgängliga. 
Eftersom darvadstrocel är cellbaserat och administreras lokalt förväntas dock inte darvadstrocels 
nytta-riskprofil skilja sig hos patienter med nedsatt njurfunktion jämfört med vad som observeras hos 
patienter utan njurfunktionsnedsättning. Ingen dosjustering är därför nödvändig hos patienter med 
nedsatt njurfunktion. 
Pediatrisk population 
Säkerhet och effekt för darvadstrocel för barn och ungdomar i åldern 0 till 17 år har ännu inte 
fastställts. Inga data finns tillgängliga. 
Administreringssätt 
Perilesionell användning. 
För injektion i vävnaden runt fistelgången i en kirurgisk miljö under anestesi (generell eller regional, 
se avsnitt 4.4) enligt beskrivning nedan. 
Enligt standardbehandlingen av komplexa perianala fistlar ska patientens fistlar undersökas före 
administrering av läkemedlet. Minst 2-3 veckor innan administrering rekommenderas förberedande 
åtgärder bestående av undersökning (under anestesi) av anatomin (antal fistlar och öppningar), 
topografin (omfattning och förhållande till sfinktrar och andra bäckenmuskler), andra potentiella 
komplikationer (såsom abscesser) och huruvida lokal slemhinnesjukdom är lindrig eller inaktiv. 
Noggrant kyrettage av alla fistelgångar, särskilt områdena runt de inre öppningarna, med hjälp av 
metallkyrett rekommenderas. Vid en abscess krävs snittning och dränage, och setoner ska om lämpligt 
sättas in i enlighet med rutinmässiga kirurgiska metoder. Innan administrering av darvadstrocel bokas 
in måste kirurgen försäkra sig om att det inte föreligger några abscesser. 
Omedelbart innan Alofisel administreras ska fistelgångarna förbehandlas enligt följande:  
a) 
b) 
c) 
d) 
Eventuella setoner som satts in måste tas bort.  
Lokalisera de inre öppningarna. För detta rekommenderas injicering av 
natriumkloridlösning 9 mg/ml (0,9 %) genom de yttre öppningarna tills det kommer ut 
genom de inre öppningarna. Inga andra substanser, såsom väteperoxid, metylenblått, 
jodlösningar eller hypertona glukoslösningar får sprutas igenom fistelgångarna eftersom 
dessa preparat försvagar livskraften hos cellerna som ska injiceras (se avsnitt 4.4 samt 
avsnitt 4.5).  
Utför ett noggrant kyrettage av alla fistelgångar, särskilt i områdena runt de inre 
öppningarna, med hjälp av en metallkyrett. 
Förslut de inre öppningarna genom att suturera.  
Efter förbehandling av fistelgångarna ska Alofisel administreras enligt följande två steg: 
1. 
Förberedelse 
a)  Bekräfta Alofisels utgångsdatum; ta därefter ut injektonsflaskorna ur den yttre 
förpackningen. 
b)  Resuspendera cellerna genom att försiktigt knacka på injektionsflaskans botten så 
att en homogen dispersion erhålls, utan att det bildas bubblor. Varje 
3 
 
 
 
 
 
 
 
 
 
injektionsflaska ska användas omedelbart efter resuspension för att förhindra att 
cellerna sedimenterar. 
c)  Ta av locket på injektionsflaskan, vänd försiktigt injektionsflaskan uppochner och 
aspirera försiktigt hela innehållet med hjälp av en spruta med en konventionell nål 
inte mindre än av storlek 22G (se avsnitt 4.4).  
d)  Byt ut nålen mot en längre nål, även den minst av storlek 22G, så att de avsedda 
injektionsställena kan nås. En nål för spinal anestesi med en längd på cirka 90 mm 
föreslås. 
e)  Upprepa steg (b), (c) och (d) för varje injektionsflaska när cellerna från en 
injektionsflaska har injicerats. 
2. 
Injektion 
Två av injektionsflaskorna ska användas för de inre öppningarna och de återstående två 
injektionsflaskorna för injektion längs fistelgångarnas väggar (via yttre öppningar). En 
svag aspiration ska göras när nålspetsen har förts in i varje avsett injektionsställe, för att 
undvika intravaskulär administrering. 
a)  Injektion runt fistelområdenas inre öppningar; för in nålen genom ändtarmen och 
fortsätt enligt följande: 
-  Om det endast finns en inre öppning, injicera innehållet i var och en av de två 
injektionsflaskorna (en efter den andra) i små ansamlingar i vävnaden som omger 
öppningen.  
-  Om det finns två inre öppningar, injicera innehållet i den första av två 
injektionsflaskor i små ansamlingar i vävnaden som omger den ena inre öppning. 
Injicera sedan innehållet i den andra injektionsflaskan i små ansamlingar i 
vävnaden runt den andra inre öppningen. 
b)  Injektion längs fistelgångarnas väggar; för in nålen genom de yttre öppningarna 
och, inifrån fistelns lumen: 
-  Om det endast finns en yttre öppning, injicera innehållet i var och en av de två 
återstående injektionsflaskorna ytligt i vävnaden längs med hela fistelgångarna så 
att små ansamlingar av celldispersionen bildas.  
-  Om det finns två eller tre yttre öppningar, injicera hela innehållet i de två 
återstående injektionsflaskorna, jämnt fördelat mellan de sammanhängande 
gångarna.  
Injektionen längs fistelgångarnas väggar ska utföras baserat på tidigare kunskaper 
om fistelgångarnas anatomi och topografi, som fastställts under förbehandlingen av 
fisteln. Säkerställ att celler inte injiceras i fistelgångarnas lumen för att undvika 
läckage av celler.  
Massera området runt de yttre öppningarna mjukt i 20–30 sekunder och täck den yttre 
öppningen med ett sterilt förband.  
4.3  Kontraindikationer 
Överkänslighet mot den aktiva substansen, bovint serum eller mot något hjälpämne som anges i 
avsnitt 6.1.  
4.4  Varningar och försiktighet 
Spårbarhet 
Spårbarhetskraven för cellbaserade läkemedel för avancerad terapi ska tillämpas. För att säkerställa 
spårbarhet måste läkemedlets namn och tillverkningssatsnummer samt namnet på patienten som 
behandlas bevaras i 30 år efter läkemedlets utgångsdatum. 
Allmänt 
Alofisel kan innehålla spår av antingen gentamicin eller bensylpenicillin och streptomycin. Detta ska 
beaktas hos patienter med känd överkänslighet mot dessa grupper av antibiotika.  
4 
 
 
 
 
 
 
 
 
Lokalbedövning rekommenderas inte på grund av att effekten av lokalbedövningsmedel på de 
injicerade cellerna inte är känd (se avsnitt 4.2). 
Injektion av någon annan substans än natriumkloridlösning 9 mg/ml (0,9 %) (t.ex. väteperoxid, 
metylenblått, jodlösningar eller hypotona glukoslösningar) (se avsnitt 4.2 samt avsnitt 4.5) genom 
fistelgångarna är inte tillåtet före, under eller efter injektion av Alofisel eftersom dessa kan påverka 
cellernas kvalitet och därmed påverka behandlingens effekt. 
Alofisel får inte administreras med en nål tunnare än 22G. Tunnare nålar kan orsaka cellupplösning 
under injektion och kan påverka cellernas kvalitet och därmed påverka behandlingens effekt. 
Överföring av ett smittsamt ämne 
Eftersom Alofisel är en behandling med levande stamceller kan det inte steriliseras, och därmed 
föreligger en risk för överföring av smittsamma ämnen, även om risken anses vara låg och 
kontrollerad under tillverkningsprocessen. Sjukvårdspersonal som administrerar darvadstrocel måste 
därför övervaka patienten med avseende på tecken och symtom på infektioner efter behandling, och 
vid behov ge lämplig behandling. 
Förbehandlingsreaktioner 
Förbehandling av fistlar har förknippats med proktalgi och med smärta i samband med behandling (se 
avsnitt 4.8). 
Donation av blod, organ, vävnader och celler 
Patienter som behandlas med Alofisel får inte donera blod, organ, vävnader eller celler för 
transplantation. 
4.5 
Interaktioner med andra läkemedel och övriga interaktioner 
Inga interaktionsstudier in vivo har utförts. 
Interaktionsstudier in vitro har visat att cellernas kvalitet och Alofisels immunmodulerande funktion 
inte påverkas av kliniskt signifikanta koncentrationer av konventionella behandlingar mot Crohns 
sjukdom (infliximab, metotrexat och azatioprin). 
Injicering av någon annan substans än natriumkloridlösning 9 mg/ml (0,9 %) (t.ex. väteperoxid, 
metylenblått, jodlösningar eller hypotona glukoslösningar) (se avsnitt 4.2 samt avsnitt 4.4) genom 
fistelgångarna eller lokalbedövning rekommenderas inte på grund av att effekten på de injicerade 
cellerna inte är känd. (se avsnitt 4.4). 
4.6  Fertilitet, graviditet och amning 
Graviditet 
Det finns inga data från användningen av darvadstrocel hos gravida kvinnor. 
Data från djurstudier är inte tillgängliga vad gäller reproduktionstoxikologiska effekter (se 5.3). 
Darvadstrocel rekommenderas inte under graviditet eller till fertila kvinnor som inte använder 
preventivmedel. 
Amning 
Det är okänt om darvadstrocel utsöndras i bröstmjölk. En risk för det ammade spädbarnet kan inte 
uteslutas. Ett beslut måste fattas om man ska avbryta amningen eller avbryta/avstå från behandling 
5 
 
 
 
 
 
 
 
 
 
 
 
 
 
 
 
 
 
 
 
med Alofisel efter att man tagit hänsyn till fördelen med amning för barnet och nyttan med behandling 
för kvinnan. 
Fertilitet 
Inga data finns tillgängliga. 
4.7  Effekter på förmågan att framföra fordon och använda maskiner 
Darvadstrocel har ingen eller försumbar effekt på förmågan att framföra fordon och använda maskiner. 
4.8  Biverkningar  
Sammanfattning av säkerhetsprofilen 
Baserat på data från kliniska studier och data insamlade efter godkännande för försäljning var de 
vanligaste biverkningarna som rapporterades analabscess, proktalgi och analfistel, och de vanligaste 
allvarliga biverkningarna som rapporterades var analabscess och analfistel. 
Tabell över biverkningar 
Följande lista över biverkningar baseras på erfarenhet från kliniska studier och efter godkännande för 
försäljning och är ordnade efter systemorganklass. Biverkningarnas frekvens har fastställts utifrån 
erfarenhet från kliniska studier enligt följande konvention: mycket vanliga (≥ 1/10), vanliga (≥ 1/100, 
< 1/10), mindre vanliga (≥ 1/1 000, < 1/100), sällsynta (≥ 1/10 000, < 1/1 000), mycket sällsynta 
(< 1/10 000) och ingen känd frekvens (kan inte beräknas från tillgängliga data).  
Tabell 1. Biverkningar 
Systemorganklass 
Infektioner och infestationer 
Magtarmkanalen 
Frekvens 
Vanliga 
Vanliga 
Vanliga 
Vanliga 
Biverkningar 
Analabscess* 
Proktalgi*, † 
Analfistel* 
Smärta i samband med 
behandling† 
Skador, förgiftningar och 
behandlingskomplikationer 
*Har även observerats efter godkännande för försäljning 
†Förbehandlingsreaktion förekommer i upp till sju dagar efter förbehandling av fistel inför behandling.  
Beskrivning av valda biverkningar  
Följande biverkningar sågs i den pivotala kliniska multicenterstudien ADMIRE-CD. 
Analabscess  
Fram till vecka 52 fick 20 (19,4 %) respektive 14 (13,7 %) patienter 21 och 19 analabscesser i 
Alofisel- respektive kontrollgruppen, av vilka 4 och 5 analabscesser i respektive grupp (3,9 % 
patienter i båda grupperna) var av svår intensitet. Behandlingsrelaterad analabscess rapporterades hos 
8 (7,8 %) patienter i Alofiselgruppen och hos 9 (8,8 %) patienter i kontrollgruppen. Fram till 
vecka 104 fick 15 (14,6 %) respektive 8 (7,8 %) patienter 15 och 9 allvarliga analabscesser i 
Alofisel- respektive kontrollgruppen. 
Proktalgi 
Fram till vecka 52 fick 15 (14,6 %) respektive 12 (11,8 %) patienter 20 respektive 17 proktalgier i 
Alofisel- respektive kontrollgruppen. Ingen av dessa proktalgier var allvarlig i någon grupp fram till 
vecka 104. Behandlingsrelaterad proktalgi rapporterades hos 5 (4,9 %) patienter i Alofiselgruppen och 
hos 8 (7,8 %) patienter i kontrollgruppen. Inga patienter i Alofiselgruppen hade proktalgi av svår 
intensitet och i kontrollgruppen hade 3,9 % av patienter 4 proktalgier. 
6 
 
 
 
 
 
 
 
 
 
 
 
 
 
 
 
Analfistel 
Fram till vecka 52 fick 11 (10,7 %) respektive 8 (7,8 %) patienter 12 och 8 analfistlar i 
Alofisel- respektive kontrollgruppen. Inga av dessa var av svår intensitet. Behandlingsrelaterad 
analfistel rapporterades hos 3 (2,9 %) patienter i Alofiselgruppen och hos 3 (2,9 %) patienter i 
kontrollgruppen. Fram till vecka 104 fick 5 (4,9 %) respektive 1 (< 1,0 %) patienter 5 respektive 
1 allvarliga analfistlar i Alofisel- respektive kontrollgruppen. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Inga data beträffande överdosering av Alofisel är tillgängliga. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: immunsuppressiva medel, övriga immunsuppressiva medel, ATC-kod: 
L04AX08. 
Verkningsmekanism 
Darvadstrocel innehåller expanderade adiposa stamceller (eASC), vilka har immunmodulerande och 
antiinflammatoriska effekter vid inflammationsställen.  
Analfistlar manifesteras vanligen som fissurer som penetrerar tarmlumen och perianal hudyta, och 
kännetecknas av lokal inflammation som förvärras av bakteriella infektioner och fekal kontaminering. 
I inflammerade områden förekommer infiltration av aktiverade lymfocyter och lokal frisättning av 
inflammatoriska cytokiner. 
Inflammatoriska cytokiner, särskilt IFN-γ frisatta av aktiverade immunceller (dvs lymfocyter), 
aktiverar eASC. När de aktiverats försämrar eASC proliferation av aktiverade lymfocyter och minskar 
frisättningen av proinflammatoriska cytokiner. Denna immunreglerande aktivitet minskar 
inflammation, vilket kan tillåta vävnad runt fistelgången att läka.  
Farmakodynamisk effekt 
I studien ADMIRE-CD analyserades 63 av 103 av den eASC-behandlade patientpopulationen med 
avseende på förekomst av donatorspecifika antikroppar (DSA) vid baseline och vecka 12. Vid 
vecka 12 visade 23 av 63 (36 %) produktion av antikroppar mot donatorn. Av patienter med DSA 
vecka 12 hade 7 av 23 (30 %) eliminerat DSA vecka 52. Avsaknad av de novo DSA-bildning 
observerades mellan vecka 12 och vecka 52. Inget samband mellan DSA-resultat och säkerhet eller 
effekt fram till vecka 52 sågs i den undersökta delmängden. 
Klinisk effekt 
Effekten av Alofisel undersöktes i studien ADMIRE-CD. Detta var en randomiserad, dubbelblind, 
placebokontrollerad, multicenter klinisk studie med parallella grupper för att utvärdera effekt och 
säkerhet för Alofisel för behandling av komplexa perianala fistlar hos patienter med Crohns sjukdom.  
Totalt 212 patienter randomiserades och 205 patienter fick en lokal injektion av antingen darvadstrocel 
120 × 106 celler eller placebo (1:1). Patienter hade genomgått dränage av komplexa perianala fistlar 
7 
 
 
 
 
 
 
 
 
 
 
 
 
 
 
 
 
 
som inte svarat tillfredställande på minst en av följande behandlingsformer: antibiotika, 
immunsuppressiva medel eller anti-TNF. Samtidig användning av stabila doser av immunsuppressiva 
medel (18 % av patienterna) eller anti-TNF (33 %) eller båda (28 %) tilläts under studien.  
Det primära effektmåttet var kombinerad remission vecka 24 efter studiebehandling, definierad som 
klinisk stängning av alla behandlade fistlar (inget dränage trots försiktig kompression med finger) och 
ingen kaviteter (> 2 cm) bekräftad med blindad central MR-undersökning. De viktigaste sekundära 
effektmåtten definierades som klinisk remission (klinisk stängning av alla behandlade fistlar) och 
kliniskt svar (klinisk stängning av minst 50 % av alla behandlade fistlar) vecka 24. Utöver detta 
gjordes en långtidsuppföljning fram till vecka 52. 
Alofiselgruppen 
(Alofisel + standardbehandling*) 
n = 103 
Kontrollgrupp 
(Placebo + standardbehandling*) 
n = 102 
P-värde 
52 
Kombinerad 
remission 
vecka 24 (% 
patienter) 
Kombinerad 
remission 
vecka 52 (% 
patienter) 
* Inklusive abscessdränage, insättning/borttagning av seton, kyrettage, suturering av inre öppningar och medicinska 
behandlingar 
35 
38 
56 
0,019 
0,009 
Resultat av de viktigaste sekundära effektmåtten visar att andelen patienter med klinisk remission 
vecka 24 var 55 % i Alofiselgruppen och 42 % i kontrollgruppen (p = 0,052) och motsvarande resultat 
för respons var 69 % och 55 % (p = 0,039). 
Andelen patienter med klinisk remission vecka 52 var 59 % i Alofiselgruppen och 41 % i 
kontrollgruppen (p = 0,012) och motsvarande resultat för respons var 66 % och 55 % (p = 0,114). Hos 
ett begränsat antal patienter som följdes fram till vecka 104 sågs klinisk remission vecka 104 hos 56 % 
i Alofiselgruppen och hos 40 % i kontrollgruppen. 
I Alofiselgruppen var antalet patienter med kombinerad remission vecka 24 och som därefter hade 
utvecklat analabscess/analfistel vecka 52 2,9 % (3/103), medan antalet patienter utan kombinerad 
remission vecka 24 som därefter hade utvecklat analabscess/analfistel vecka 52 var 9,7 % (10/103). 
I kontrollgruppen var antalet patienter med kombinerad remission vecka 24 som hade utvecklat 
analabscess/analfistel vecka 52 4,9 % (5/102), medan antalet patienter utan kombinerad remission 
vecka 24 som hade utvecklat analabscess/analfistel vecka 52 var 2,9 % (3/102). 
Pediatrisk population 
Europeiska läkemedelsmyndigheten har beviljat undantag från kravet att skicka in studieresultat för 
Alofisel för alla grupper av den pediatriska populationen för behandling av analfistel (information om 
pediatrisk användning finns i avsnitt 4.2). 
5.2  Farmakokinetiska egenskaper 
Darvadstrocels egenskaper och kliniska användningsområde är sådana att konventionella 
farmakokinetiska studier (absorption, distribution, metabolism och eliminering) inte är tillämpliga. 
Biodistributionsstudier i prekliniska modeller utfördes i syfte att utvärdera eASC och dess fortlevnad 
vid injektionsstället och deras potentiella migration till andra vävnader eller organsystem. Efter 
perianal och intrarektal injektion av humant eASC på atymiska råttor fanns celler i rektum och 
8 
 
 
 
 
 
 
 
 
 
 
 
 
jejunum vid injektionsstället i minst 14 dagar och gick inte att detektera efter 3 månader. eASC fanns 
inte i någon av de analyserade vävnaderna efter 3 månader eller 6 månader. 
5.3  Prekliniska säkerhetsuppgifter 
Gängse studier avseende säkerhetsfarmakologi och allmäntoxicitet visade inte några särskilda risker 
för människa. 
Toxikologiska studier avseende reproduktionseffekter och effekter på utveckling har inte genomförts 
för darvadstrocel eftersom prekliniska studier avseende biodistribution inte tyder på migration eller 
integration av eASC till reproduktionsorgan efter administrering av eASC via olika 
administreringsvägar. 
Effekten av ex vivo-expansion på cellers genetiska stabilitet har utvärderats in vitro utan någon 
antydan om karcinogen potential.  
6. 
FARMACEUTISKA UPPGIFTER 
6.1  Förteckning över hjälpämnen 
DMEM (Dulbecco’s Modified Eagle’s Medium) (innehållande aminosyror, vitaminer, salter och 
kolhydrater). 
Humant albumin. 
6.2 
Inkompatibiliteter 
Då blandbarhetsstudier saknas får detta läkemedel inte blandas med andra läkemedel. 
6.3  Hållbarhet 
72 timmar. 
6.4  Särskilda förvaringsanvisningar 
Förvaras mellan 15 ºC och 25 ºC.  
Förvara i ytterkartongen. Ljuskänsligt. Fuktkänsligt. Förvara i transportlådan fram tills att läkemedlet 
ska användas, för att bibehålla erforderlig temperatur.  
Förvara förpackningen i skydd mot värme och mot direkt ljus.  
Förvaras i skydd mot kyla. Får ej frysas.  
Får ej bestrålas eller steriliseras på annat sätt.  
6.5  Förpackningstyp och innehåll och utrustning för användning, administrering eller 
implantation 
Injektionsflaska av typ 1-glas. Varje injektionsflaska innehåller 6 ml eASC-dispersion och är försluten 
med en gummipropp och ett snäpplock. Injektionsflaskorna är placerade i en kartong. 
Förpackningsstorlek: 4 injektionsflaskor. 
1 dos består av 4 injektionsflaskor à 6 ml (totalt 24 ml). 
9 
 
 
 
 
 
 
 
 
 
 
 
 
 
 
 
 
 
 
 
 
 
 
6.6  Särskilda anvisningar för destruktion och övrig hantering 
Beredning före administrering 
Alofisel får inte filtreras eller administreras med en tunnare nål än storlek 22G (se avsnitt 4.4).  
Omedelbart före användning måste Alofisel resuspenderas genom att försiktigt knacka på 
injektionsflaskans botten så att en homogen dispersion erhålls, utan att det bildas bubblor. För 
ytterligare information om användning av Alofisel se avsnitt 4.2. 
Försiktighetsåtgärder som ska vidtas vid destruktion av läkemedlet 
Ej använt läkemedel och allt material som har varit i kontakt med Alofisel (fast och flytande avfall) 
ska hanteras och kasseras som potentiellt smittsamt avfall enligt gällande riktlinjer för hantering av 
material från människa. 
7. 
INNEHAVARE AV GODKÄNNANDE FÖR FÖRSÄLJNING 
Takeda Pharma A/S 
Delta Park 45 
2665 Vallensbaek Strand 
Danmark  
8. 
NUMMER PÅ GODKÄNNANDE FÖR FÖRSÄLJNING 
EU/1/17/1261/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 23 mars 2018 
Datum för den senaste förnyelsen: 10 januari 2023 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
10 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare av aktiv substans av biologiskt ursprung 
TIGENIX, S.A.U. 
C/ Marconi, 1, Parque Tecnológico de Madrid, 28760 Tres Cantos, Madrid, Spanien 
Takeda Ireland Ltd.  
Grange Castle Business Park, Nangor Road, Dublin 22, D22 XR57, Irland 
Namn och adress till tillverkare som ansvarar för frisläppande av tillverkningssats 
TIGENIX, S.A.U. 
C/ Marconi, 1, Parque Tecnológico de Madrid, 28760 Tres Cantos, Madrid, Spanien 
Takeda Ireland Ltd.  
Grange Castle Business Park, Nangor Road, Dublin 22, D22 XR57, Irland 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING  
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET  
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
12 
 
 
 
 
 
 
 
 
 
 
 
 
 
 
 
 
 
 
 
 
• 
Ytterligare riskminimeringsåtgärder 
Före lansering av Alofisel i respektive medlemsstat måste innehavaren av godkännandet för 
försäljning komma överens med respektive nationell behörig myndighet om innehållet och 
formatet för utbildningsprogrammet, inklusive media för kommunikation, 
distributionsmodaliteter och alla övriga aspekter av programmet. Syftet med 
utbildningsprogrammet är att ge information om korrekt administrering av läkemedlet för att 
minimera risken för felaktig hantering och för att ge ökad medvetenhet om den potentiella 
överföringen av smittsamma ämnen. 
Innehavaren av godkännandet för försäljning ska se till att all hälso- och sjukvårdspersonal, i alla 
medlemsstater i vilka Alofisel marknadsförs, som förväntas hantera och administrera Alofisel har 
tillgång till utbildningspaketet för hälso- och sjukvårdspersonal. 
•  Utbildningsmaterialet för hälso- och sjukvårdspersonal ska innehålla: 
•  Produktresumé 
•  Guide till apotekspersonal med anvisningar om korrekt mottagande och förvaring av 
Alofisel.  
•  Guide i form av en video för kirurger och annan hälso- och sjukvårdspersonal som är 
involverade i beredning och administrering av Alofisel. 
•  Guide till kirurger och annan hälso- och sjukvårdspersonal som beskriver 
administreringsmetoden. 
•  Guide till hälso- och sjukvårdspersonal med information om risk för mikrobiell 
kontaminering och råd om åtgärder som ska vidtas då en positiv odling identifierats. 
•  Dessa ska innehålla följande huvudpunkter: 
•  Relevant information om risk för felaktig läkemedelshantering och risk för överföring 
av smittsamma ämnen samt uppgifter om hur dessa minimeras, inklusive anvisningar 
gällande mottagande, förvaring och administrering (t.ex. förbehandling av fistel, 
beredning och injicering). 
Instruktioner om hur man hanterar medicineringsfel och överföring av smittsamma 
preparat. 
• 
• 
Skyldighet att vidta åtgärder efter godkännande för försäljning 
Innehavaren av godkännandet för försäljning ska inom den angivna tidsramen vidta nedanstående 
åtgärder: 
Beskrivning 
För att kunna följa upp avseende effekten av Alofisel bör MAH skicka 
resultaten av en fas 3-, randomiserad, dubbelblind, placebokontrollerad studie 
Cx601-0303 om en enda administrering av Cx601 för behandling av komplexa 
perianala fistlar i hos patienter Crohns sjukdom. 
Förfallodatum 
Slutlig rapport 
till EMA: 
1Q/2Q 2024 
13 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1. 
LÄKEMEDLETS NAMN 
ALOFISEL 5 × 106 celler/ml injektionsvätska, dispersion 
darvadstrocel 
2. 
DEKLARATION AV AKTIV(A) SUBSTANS(ER) 
Varje injektionsflaska innehåller 30 × 106 celler i 6 ml dispersion. 
Innehåller celler med humant ursprung. 
3. 
FÖRTECKNING ÖVER HJÄLPÄMNEN 
Innehåller även: DMEM (Dulbecco’s Modified Eagle’s Medium) och humant albumin. Se 
bipacksedeln för mer information. 
4. 
LÄKEMEDELSFORM OCH FÖRPACKNINGSSTORLEK 
Injektionsvätska, dispersion 
1 dos består av 4 injektionsflaskor à 6 ml (totalt 24 ml)  
30 × 106 celler/6 ml 
4 injektionsflaskor 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Perilesionell användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP  
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras mellan 15 ºC och 25 ºC. 
Förvaras i skydd mot kyla. Får ej frysas.  
Förvara i ytterkartongen. Ljuskänsligt. Fuktkänsligt. Förvara i transportlådan fram tills att läkemedlet 
ska användas, för att bibehålla erforderlig temperatur. 
Får ej bestrålas eller steriliseras på annat sätt. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
Detta läkemedel innehåller humana celler. Ej använt läkemedel och avfall ska kasseras enligt gällande 
riktlinjer för hantering av avfall i form av material från människa. 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Takeda Pharma A/S 
Delta Park 45 
2665 Vallensbaek Strand 
Danmark  
12.  NUMMER PÅ GODKÄNNANDE FÖR FÖRSÄLJNING 
EU/1/17/1261/001 
13.  TILLVERKNINGSSATSNUMMER, DONATIONS- OCH PRODUKTKODER 
Lot  
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17.  UNIK IDENTITETSBETECKNING – TVÅDIMENSIONELL STRECKKOD 
Ej relevant.  
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
Ej relevant. 
18 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
INJEKTIONSFLASKA AV GLAS 
1. 
LÄKEMEDLETS NAMN OCH ADMINISTRERINGSVÄG 
ALOFISEL 5 × 106 celler/ml injektion 
darvadstrocel 
Perilesionell användning. 
2. 
ADMINISTRERINGSSÄTT 
3. 
UTGÅNGSDATUM 
EXP  
4. 
TILLVERKNINGSSATSNUMMER, DONATIONS- OCH PRODUKTKODER 
Lot  
5.  MÄNGD UTTRYCKT I VIKT, VOLYM ELLER PER ENHET 
30 × 106 celler/6 ml 
6. 
ÖVRIGT 
19 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Alofisel 5 × 106 celler/ml injektionsvätska, dispersion 
darvadstrocel 
Läs noga igenom denna bipacksedel innan du får detta läkemedel. Den innehåller information 
som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller kirurg. 
Om du får biverkningar, tala med kirurg eller läkare. Detta gäller även eventuella biverkningar 
som inte nämns i denna information. Se avsnitt 4.  
I denna bipacksedel finns information om följande: 
1. 
2. 
3. 
4. 
5. 
6. 
Vad Alofisel är och vad det används för  
Vad du behöver veta innan du får Alofisel 
Hur Alofisel ges 
Eventuella biverkningar 
Hur Alofisel ska förvaras 
Förpackningens innehåll och övriga upplysningar 
1. 
Vad Alofisel är och vad det används för 
Den aktiva ingrediensen i Alofisel är darvadstrocel vilket består av stamceller från fettvävnad från en 
frisk vuxen donator (s.k. allogena stamceller) och som sedan odlats i ett laboratorium. Stamceller är en 
särskild typ av celler som finns i många vävnader hos vuxna, vars främsta roll är att reparera vävnaden 
de har sitt ursprung i. 
Alofisel är ett läkemedel som används för behandling av komplexa perianala fistlar hos vuxna 
patienter med Crohns sjukdom (en sjukdom som orsakar inflammation i tarmarna) när andra symtom 
på sjukdomen är under kontroll eller är lindriga. Perianala fistlar är onormala kanaler som förbinder 
delar av nedre tarmen (ändtarm och ändtarmsöppning) och huden nära ändtarmen, så att en eller fler 
öppningar uppträder nära ändtarmen. Perianala fistlar beskrivs som komplexa om de har flera kanaler 
eller öppningar, om de går djupt in i kroppen eller om de förknippas med andra komplikationer som 
t.ex. varansamlingar (infekterad vätska även benämnd som ”abscesser”). Perianala fistlar kan orsaka 
smärta, irritation och uttömning av var genom öppningar i huden. 
Alofisel används när fistlarna inte har svarat tillfredställande på tidigare behandling. Alofisel injicerat 
nära de perianala fistlarna minskar inflammationen vilket ökar sannolikheten att fistlarna läker. 
2. 
Vad du behöver veta innan du får Alofisel 
Du får inte ges Alofisel 
- 
om du är allergisk mot darvadstrocel, bovint serum (blodvätska från nötkreatur) eller något 
annat innehållsämne i detta läkemedel (anges i avsnitt 6).  
Varningar och försiktighet 
Tala med läkare eller kirurg innan du får Alofisel. 
Alofisel kan innehålla spår av antingen gentamicin eller bensylpenicillin och streptomycin 
(antibiotika). Detta ska beaktas om du är allergisk mot dessa antibiotika eftersom de används vid 
tillverkningen av läkemedlet. 
21 
 
 
 
 
 
 
 
 
 
 
 
 
 
 
 
 
 
Alofisel är en behandling med levande celler och det slutliga läkemedlet kan därmed inte steriliseras. 
Läkemedlet kontrolleras i olika skeden under tillverkning för att säkerställa att det är fritt från 
infektion. Eftersom den slutliga kontrollen sker precis innan Alofisel skickas till sjukhuset är 
resultaten från den sista kontrollen inte klara när det ges till dig. Om det osannolika inträffar att 
resultaten tyder på en infektion informeras vårdpersonalen som talar om för dig om du behöver 
laboratorietester eller behandlas för infektionen. Om du mår dåligt eller har feber efter ingreppet ska 
du informera läkaren så fort du kan. 
Innan du får Alofisel kommer du att genomgå förbehandling av dina fistlar. Du kan känna smärta i 
ändtarmen eller vid ändtarmsöppningen, eller smärta efter förbehandlingen av fistlarna. 
När du fått Alofisel får du inte ge blod eller donera organ, vävnader eller celler för transplantation. 
Barn och ungdomar 
Detta läkemedel ska inte ges till barn och ungdomar under 18 år. Det är inte känt om detta läkemedel 
är säkert och effektivt vid behandling av barn och ungdomar under 18 år. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga 
läkare/kirurg innan du använder detta läkemedel. Behandling med Alofisel rekommenderas inte under 
graviditet. Fertila kvinnor ska använda effektivt preventivmedel under behandling med Alofisel. 
Effekten av Alofisel på ammande kvinnor är inte känd, och det kan skada barn som ammas. Läkaren 
kommer att hjälpa dig att besluta om du ska sluta amma eller avbryta behandlingen med Alofisel, 
baserat på fördelen med amning för barnet och fördelen med Alofisel för dig. 
Körförmåga och användning av maskiner 
Alofisel påverkar sannolikt inte körförmågan eller förmågan att använda maskiner. 
3. 
Hur du får Alofisel  
Alofisel kommer alltid att ges av sjukvårdspersonal. 
Du kan ha haft ett inledande läkarbesök hos kirurgen 2-3 veckor innan Alofisel ska ges. Följande 
information gäller den dag då Alofisel ges. 
Alofisel injiceras av en kirurg i vävnaden runt fistelgången.  
Rekommenderad dos är 4 injektionsflaskor om 6 ml (120 × 106 celler). 
Före behandling med Alofisel ges ett bedövningsmedel.  
När du har bedövats (narkos eller lokalbedövning) kommer kirurgen att: 
• 
• 
• 
förbehandla fisteln med natriumkloridlösning 9 mg/ml (0,9 %) och ta bort eventuell ärrvävnad 
sy ihop fistlarnas inre öppningar 
injicera Alofisel, halva dosen injiceras i vävnaden runt fistlarnas inre öppningar och andra 
halvan i vävnadsväggarna utmed fistlarna. 
massera området där fistlarna mynnar ut i huden nära analöppningen mjukt i 20 till 30 sekunder. 
• 
Om du har ytterligare frågor om detta läkemedel, kontakta läkare eller kirurg. 
22 
 
 
 
 
 
 
 
 
 
 
 
 
 
 
 
 
 
 
 
 
 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Vissa biverkningar av behandling med Alofisel är relaterade till förbehandlingen av fistlarna. I 
allmänhet är dessa biverkningar lindriga och försvinner inom några dagar efter förbehandlingen. Dessa 
biverkningar kan uppkomma upp till sju dagar efter förbehandlingen. 
Vanliga biverkningar (kan förekomma hos upp till 1 av 10 användare):  
• 
• 
• 
• 
analabscess (varansamling) 
analfistel 
proktalgi (smärta i ändtarm eller analöppning) 
smärta i samband med behandling (smärta efter förbehandling av fistel). 
Rapportering av biverkningar 
Om du får biverkningar, tala med läkare eller kirurg. Detta gäller även eventuella biverkningar som 
inte nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Alofisel ska förvaras 
Nedanstående information är endast avsedd för läkare. 
Används före utgångsdatum som anges på etiketten och kartongen efter EXP. 
Förvaras mellan 15 ºC och 25 ºC. 
Förvaras i skydd mot kyla. Får ej frysas. 
Förvara i ytterkartongen. Ljuskänsligt. Fuktkänsligt. Förvara i transportlådan fram tills att läkemedlet 
ska användas, för att bibehålla erforderlig temperatur. 
Alofisel får ej bestrålas eller steriliseras på annat sätt. 
6. 
Förpackningens innehåll och övriga upplysningar 
Innehållsdeklaration  
- 
- 
Den aktiva substansen är darvadstrocel, vilket består av stamceller från en frisk vuxen 
människas fettvävnad som därefter odlats (expanderats) i ett laboratorium och som ges i 
koncentrationen 5 × 106 celler per milliliter i injektionsflaskor som innehåller 6 milliliter 
vardera, dvs. 30 × 106 celler per injektionsflaska. 
Det finns två hjälpämnen som används för förvaring av cellerna: det ena är en vätska som heter 
DMEM (Dulbecco’s Modified Eagle’s Medium) som innehåller näringsämnen för cellerna 
(aminosyror, vitaminer, salter och kolhydrater), och det andra är humant albumin, vilket är ett 
naturligt protein som finns i kroppen. 
Läkemedlets utseende och förpackningsstorlekar  
Alofisel är en injektionsvätska, dispersion. Under transport kan cellerna ha lagt sig på botten i 
injektionsflaskorna och bildat ett sediment och måste då suspenderas på nytt. När cellerna 
23 
 
 
 
 
 
 
 
 
 
 
 
 
 
 
 
 
 
 
 
suspenderats på nytt (genom att man knackar varsamt med ett finger) är Alofisel en vit till gulaktig 
homogen dispersion. 
Alofisel levereras till enskilda patienter. En individuell dos Alofisel består av 4 injektionsflaskor av 
glas, var och en med 6 milliliter Alofisel, förpackade i en kartong. 
Innehavare av godkännande för försäljning 
Takeda Pharma A/S 
Delta Park 45 
2665 Vallensbaek Strand 
Danmark 
Tillverkare 
TiGenix S.A.U. 
C/Marconi 1 
Parque Tecnológico de Madrid 
28760 Tres Cantos, Madrid 
Spanien 
Takeda Ireland Ltd.  
Grange Castle Business Park  
Nangor Road, Dublin 22, D22 XR57  
Irland 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
24 
 
 
 
 
 
 
 
 
 
 
------------------------------------------------------------------------------------------------------------------------  
Följande uppgifter är endast avsedda för hälso- och sjukvårdspersonal: 
Spårbarhet 
Spårbarhetskraven för cellbaserade läkemedel för avancerad terapi måste tillämpas. För att säkerställa 
spårbarhet måste läkemedlets namn och tillverkningssatsnummer samt namnet på patienten som 
behandlas bevaras i 30 år efter läkemedlets utgångsdatum. 
Beredning före administrering 
Alofisel får inte filtreras eller administreras med en tunnare nål än storlek 22G. 
Omedelbart före användning måste Alofisel resuspenderas genom att försiktigt knacka på 
injektionsflaskans botten så att en homogen dispersion erhålls, utan att det bildas bubblor. 
Administrering 
Omedelbart innan Alofisel administreras ska fistelgångarna förbehandlas enligt följande: 
a)  Eventuella setoner som satts in måste tas bort. 
b)  Lokalisera de inre öppningarna. För detta rekommenderas injicering av natriumklorid-
lösning 9 mg/ml (0,9 %) genom de yttre öppningarna tills det kommer ut genom de inre 
öppningarna. Inga andra substanser, såsom väteperoxid, metylenblått, jodlösningar eller 
hypertona glukoslösningar får sprutas igenom fistelgångarna eftersom dessa preparat 
försvagar livskraften hos cellerna som ska injiceras (se avsnitt 4.4 samt avsnitt 4.5). 
c)  Utför ett noggrant kyrettage av alla fistelgångar, särskilt i områdena runt de inre 
öppningarna, med hjälp av en metallkyrett. 
d)  Förslut de inre öppningarna genom att suturera. 
Efter förbehandling av fistelgångarna ska Alofisel administreras enligt följande två steg: 
1.  Förberedelse 
a)  Bekräfta Alofisels utgångsdatum; ta därefter ut injektionsflaskorna ur den yttre 
förpackningen. 
b)  Resuspendera cellerna genom att försiktigt knacka på injektionsflaskans botten så 
att en homogen dispersion erhålls, utan att det bildas bubblor. Varje injektions-
flaska ska användas omedelbart efter resuspension för att förhindra att cellerna 
sedimenterar. 
c)  Ta av locket på injektionsflaskan, vänd försiktigt injektionsflaskan uppochner och 
aspirera försiktigt hela innehållet med hjälp av en spruta med en konventionell nål 
inte mindre än av storlek 22G (se avsnitt 4.4). 
d)  Byt ut nålen mot en längre nål, även den minst av storlek 22G, så att de avsedda 
injektionsställena kan nås. En nål för spinal anestesi med en längd på cirka 90 mm 
föreslås. 
e)  Upprepa steg (b), (c) och (d) för varje injektionsflaska när cellerna från en 
injektionsflaska har injicerats. 
2. 
Injektion 
Två av injektionsflaskorna ska användas för de inre öppningarna och de återstående två 
injektionsflaskorna för injektion längs fistelgångarnas väggar (via yttre öppningar). En 
svag aspiration ska göras när nålspetsen har förts in i varje avsett injektionsställe, för att 
undvika intravaskulär administrering. 
a)  Injektion runt fistelområdenas inre öppningar; för in nålen genom ändtarmen och 
fortsätt enligt följande: 
-  Om det endast finns en inre öppning, injicera innehållet i var och en av de två 
injektionsflaskorna (en efter den andra) i små ansamlingar i vävnaden som omger 
öppningen. 
-  Om det finns två inre öppningar, injicera innehållet i den första av två 
injektionsflaskor i små ansamlingar i vävnaden som omger den ena inre öppningen. 
25 
 
 
 
 
 
 
 
 
Injicera sedan innehållet i den andra injektionsflaskan i små ansamlingar i 
vävnaden runt den andra inre öppningen. 
b)  Injektion längs fistelgångarnas väggar; för in nålen genom de yttre öppningarna 
och, inifrån fistelns lumen: 
-  Om det endast finns en yttre öppning, injicera innehållet i var och en av de två 
återstående injektionsflaskorna ytligt i vävnaden längs med hela fistelgångarna så 
att små ansamlingar av celldispersionen bildas. 
-  Om det finns två eller tre yttre öppningar, injicera hela innehållet i de två 
återstående injektionsflaskorna, jämnt fördelat mellan de sammanhängande 
gångarna. 
Injektionen längs fistelgångarnas väggar ska utföras baserat på tidigare kunskaper 
om fistelgångarnas anatomi och topografi, som fastställts under förbehandlingen av 
fisteln. Säkerställ att celler inte injiceras i fistelgångarnas lumen för att undvika 
läckage av celler. 
Massera området runt de yttre öppningarna mjukt i 20–30 sekunder och täck de yttre 
öppningarna med ett sterilt förband.  
Försiktighetsåtgärder som ska vidtas vid destruktion av läkemedlet 
Ej använt läkemedel och allt material som har varit i kontakt med Alofisel (fast och flytande avfall) 
ska hanteras och kasseras som potentiellt smittsamt avfall enligt gällande riktlinjer för hantering av 
material från människa. 
26 
 
 
