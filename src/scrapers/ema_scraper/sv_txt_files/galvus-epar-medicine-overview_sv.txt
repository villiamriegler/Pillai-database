EMA/310431/2021  
EMEA/H/C/000771 
Galvus (vildagliptin) 
Sammanfattning av Galvus och varför det är godkänt inom EU 
Vad är Galvus och vad används det för? 
Galvus är ett  läkemedel mot diabetes som används tillsammans med kost och motion för att kontrollera 
blodglukosnivån  (blodsockret)  hos  vuxna  med  typ  2-diabetes.  Det  ges  som  enda  läkemedel  när 
metformin (ett  annat läkemedel mot  diabetes) inte  är lämpligt, eller tillsammans med andra läkemedel 
mot diabetes, däribland insulin,  när dessa läkemedel inte ger tillräcklig blodsockerkontroll.  
Galvus innehåller den aktiva substansen vildagliptin. 
Hur används Galvus? 
Galvus är receptbelagt och finns som tabletter på 50 mg. Rekommenderad dos av Galvus är följande: 
• 
• 
En tablett på morgonen och en tablett på kvällen (100 mg per dag) när det används ensamt, när det 
används med metformin, med en tiazolidindion, med metformin plus en sulfonureid, eller med insulin 
(med eller utan metformin). 
En  tablett  på  morgonen  (50 mg  per dag)  när  läkemedlet  tas  tillsammans  med  en  sulfonureid.  En 
lägre  dos  av  sulfonureiden  kan  också  övervägas  för  att  minska  risken  för  hypoglykemi  (lågt 
blodsocker).  
För  patienter  med  njurproblem av  måttlig  eller  allvarlig  svårhetsgrad är  den  rekommenderade dosen 
50 mg en gång om dagen. 
Eftersom  vildagliptin  har  förknippats  med  leverproblem  ska  läkaren  utföra  tester  för  att  kontrollera 
patientens  leverfunktion före behandling  med Galvus och  med jämna  mellanrum under  behandlingens 
gång. 
För  mer  information  om  hur  du  använder  Galvus,  läs  bipacksedeln  eller  tala  med  läkare  eller 
apotekspersonal. 
Hur verkar Galvus? 
Typ 2-diabetes  är  en  sjukdom  där  bukspottkörteln  inte  producerar  tillräckligt  med  insulin  för  att 
kontrollera  sockerhalten  i  blodet,  eller  där  kroppen  inte  kan  använda  insulinet  effektivt.  Den  aktiva 
substansen  i  Galvus, vildagliptin,  är  en  dipeptidylpeptidas 4-hämmare  (DPP-4-hämmare). Den  verkar 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
genom att blockera nedbrytningen av inkretinhormoner i kroppen. Dessa hormoner frigörs efter en måltid 
och  stimulerar  bukspottkörtelns  produktion  av  insulin.  Vildagliptin  förlänger  deras  verkan genom  att 
blockera nedbrytningen av inkretinhormoner i blodet, och stimulerar bukspottkörteln att  producera mer 
insulin när blodsockernivåerna är höga. Vildagliptin har ingen effekt när blodsockret är lågt. 
Vildagliptin  minskar också den  mängd  glukos som  bildas  i  levern genom  att  höja  insulinnivåerna  och 
sänka nivåerna av hormonet glukagon.  Tillsammans bidrar detta  till  att  sänka blodsockernivåerna och 
underlätta kontrollen av typ 2-diabetes. 
Vilka fördelar med Galvus har visats i studierna? 
Galvus ensamt eller som tilläggsbehandling har undersökts i 11 huvudstudier på sammanlagt över 6 000 
patienter  med  typ  2-diabetes  och  otillräcklig  kontroll  av  blodsockernivåerna. I  samtliga  studier  var 
huvudeffektmåttet förändringen av nivåerna i blodet av en substans som kallas glykosylerat hemoglobin 
(HbA1c), som ger en indikation på hur väl blodsockret kontrolleras. 
Galvus var  effektivt  när det  gäller att  sänka  nivåerna av HbA1c,  men  mindre  effektivt än  metformin, 
rosiglitazon  (en  tiazolidindion)  eller  gliklazid  (en  sulfonureid).  I  en  studie  där  Galvus  jämfördes  med 
metformin  sågs  signifikant  bättre  resultat  med  metformin:  en  minskning  av  HbA1c  med 
1,5 procentenheter efter 52  veckor jämfört med en  minskning med  cirka 1 procentenhet  hos patienter 
som behandlades med Galvus. 
När  Galvus användes som  tillägg  till  metformin  och pioglitazon  (en  tiazolidindion)  sänkte det  nivåerna 
av HbA1c  med 0,8  till  1,0 procentenhet.  När Galvus gavs tillsammans  med glimepirid  (en  sulfonureid) 
gav det en  minskning med cirka 0,6 procentenheter. Hos  patienter som fick placebo som tillägg  till  sin 
befintliga behandling var förändringarna av HbA1c-nivåerna däremot mindre, från en sänkning med 0,3 
till  en ökning med 0,2 procentenheter. 
Som  tillägg  till  metformin  plus  glimepirid  sänkte  Galvus  HbA1c-nivåerna med  1  procentenhet  jämfört 
med en minskning på 0,3 procentenheter hos patienter som tog placebo.  
När  Galvus användes som  tillägg  till  insulinbehandling  ledde slutligen  detta  till  en  större minskning  av 
HbA1c-nivåerna  än  vid  tillägg  av placebo.  I  en  av  studierna  var dock  denna  effekt  liten,  möjligen  på 
grund  av  att  studien  innefattade  långtidspatienter  med  lägre  sannolikhet  för  förbättring.  I  en  annan 
studie var dock effekten signifikant.  Hos patienter som tog Galvus som tillägg till  insulin, med eller utan 
metformin,  sänktes  HbA1c-nivåerna  med  0,77 procentenheter,  jämfört  med  0,05 procentenheter  för 
patienter som tog placebo som tillägg till  insulin.   
Vilka är riskerna med Galvus? 
Den vanligaste biverkningen som orsakas av Galvus (kan förekomma hos upp till  1 av 10 användare) är 
yrsel.  En  fullständig  förteckning  över  biverkningar  som  rapporterats  för  läkemedlet,  däribland 
biverkningar som uppträder när det tas tillsammans med andra diabetesläkemedel, finns i bipacksedeln. 
En fullständig  förteckning över restriktioner finns  i bipacksedeln. 
Varför är Galvus godkänt i EU? 
Studier  har  visat  att  Galvus  är  effektivt  som  tillägg  till  metformin,  tiazolidindion  eller  sulfonureid 
(dubbelbehandling),  en  sulfonureid  och  metformin  (trippelbehandling)  eller  insulin  med  eller  utan 
metformin.  Galvus ensamt  har också visat sig  vara effektivt  när det  gäller att  sänka blodsockret, men 
mindre effektivt än metformin. Läkemedlet ska därför endast ges som enda behandling till  patienter för 
vilka metformin är olämpligt, antingen på grund av biverkningar som orsakas av metformin eller för att 
Galvus Galvus (vildagliptin)  
EMA/310431/2021 
Sida 2/3 
 
 
 
de  har  ett  tillstånd  som  gör  att  metformin  inte  är  lämpligt  för  dem.  Biverkningarna  av  Galvus  var 
huvudsakligen lindriga och försvann över tid.   
Europeiska läkemedelsmyndigheten (EMA) fann att  fördelarna med Galvus är större än riskerna och att 
Galvus kan godkännas för försäljning i EU. 
Vad görs för att garantera säker och effektiv användning av Galvus? 
Rekommendationer och försiktighetsåtgärder som hälso- och sjukvårdspersonal och patienter ska iaktta 
för säker och effektiv användning av Galvus har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Galvus kontinuerligt. Biverkningar 
som  har  rapporterats  för  Galvus  utvärderas noggrant  och  nödvändiga  åtgärder  vidtas  för  att  skydda 
patienter. 
Mer information om Galvus 
Den 26  september 2007 beviljades Galvus ett  godkännande för försäljning som gäller i hela EU. 
Mer information om Galvus finns på EMA:s webbplats: ema.europa.eu/medicines/human/EPAR/galvus. 
Denna sammanfattning  uppdaterades senast 06-2021. 
Galvus Galvus (vildagliptin)  
EMA/310431/2021 
Sida 3/3 
 
 
 
 
