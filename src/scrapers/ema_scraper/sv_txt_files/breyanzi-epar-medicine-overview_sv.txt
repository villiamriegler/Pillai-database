EMA/164279/2023 
EMEA/H/C/004731 
Breyanzi (lisokabtagen-maraleucel) 
Sammanfattning av Breyanzi och varför det är godkänt inom EU 
Vad är Breyanzi och vad används det för? 
Breyanzi är ett läkemedel som används för att behandla vuxna med följande typer av cancer i de vita 
blodkropparna: 
•  Diffust storcelligt B-cellslymfom (DLBCL). 
•  Höggradigt B-cellslymfom (HGBCL). 
• 
• 
Primärt mediastinalt storcelligt B-cellslymfom (PMBCL). 
Follikulärt lymfom, grad 3B (FL3B). 
Breyanzi kan ges till patienter vars cancer har kommit tillbaka (recidiverande) eller inte har svarat 
(refraktär) efter en inledande behandling med kemoimmunterapi (en kombination av systemisk 
behandling för att döda eller sakta ner tillväxten av cancerceller och immunterapi för att stimulera eller 
återställa immunsystemets förmåga att bekämpa cancern). 
Hos patienter med recidiverande eller refraktär DLBCL, PMBCL eller FL3B kan det också användas efter 
två eller fler tidigare systemiska behandlingar (som ges genom munnen eller som injektion). 
Breyanzi är en typ av läkemedel för avancerad terapi som kallas ”genterapiprodukt”. De verkar genom 
att gener förs in i kroppen. 
Breyanzi innehåller lisokabtagen-maraleucel, som är en kombination av två typer av vita blodkroppar 
som modifierats genetiskt. 
Hur används Breyanzi? 
Breyanzi framställs med hjälp av patientens egna vita blodkroppar. Dessa utvinns ur patientens blod, 
modifieras genetiskt i laboratorium och administreras sedan tillbaka till patienten. 
Läkemedlet ges som en engångsinfusion (dropp) i en ven och får bara ges till den patient vars 
blodkroppar användes för att framställa det. Innan Breyanzi ges ska patienterna få en kort kur med 
systemisk behandling så att deras befintliga vita blodkroppar elimineras, och strax före infusionen ska 
de få andra läkemedel som minskar risken för infusionsrelaterade reaktioner. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Läkemedlet tocilizumab (eller ett lämpligt alternativ om detta läkemedel inte finns i lager) och 
akututrustning måste finnas till hands ifall patienten skulle få den potentiellt allvarliga biverkningen 
cytokinfrisättningssyndrom (se avsnittet om risker nedan). 
Patienterna bör noga övervakas under en vecka efter behandlingen avseende biverkningar, och bör 
stanna kvar i närheten av ett specialistsjukhus under minst fyra veckor efter behandlingen. 
För mer information om hur du använder Breyanzi, läs bipacksedeln eller tala med läkare eller 
apotekspersonal. 
Hur verkar Breyanzi? 
Breyanzi innehåller lisokabtagen-maraleucel, som är en kombination av två typer av vita blodkroppar 
från patienten (CD4+T-celler och CD8+T-celler). Dessa T-celler har genmodifierats i ett laboratorium 
för att bilda proteinet chimär antigenreceptor (CAR). CAR har förmågan att binda till CD19, ett protein 
som finns på cancercellernas yta. 
När Breyanzi ges till patienten binder de modifierade T-cellerna till CD19-proteiner på cancercellerna 
och dödar dem, vilket hjälper till att eliminera cancern från kroppen. 
Vilka fördelar med Breyanzi har visats i studierna? 
Fördelarna med Breyanzi har visats i två huvudstudier som omfattade över 300 vuxna patienter med 
DLBCL som inte svarade på tidigare behandling eller hade kommit tillbaka efter minst två tidigare 
behandlingskurer eller efter en stamcellstransplantation. I dessa studier uppvisade 53 procent 
respektive 33 procent av patienterna som behandlades med Breyanzi ett fullständigt svar (vilket 
innebär att de inte hade några tecken på cancer kvar efter behandlingen), och 73 procent respektive 
61 procent uppvisade åtminstone ett partiellt svar. Jämförbara svar sågs i en analys hos ett mindre 
antal patienter med PMBCL och FL3B som deltog i dessa studier. Dessa resultat var minst lika goda 
som resultaten från andra studier på patienter som fick standardbehandlingar mot cancer. 
En annan huvudstudie omfattade 184 patienter med storcelligt B-cellslymfom (DLBCL, HGBCL, PMBCL 
och FL3B) som hade kommit tillbaka kort tid efter behandling med första linjens immunokemoterapi 
eller inte hade svarat på sådan behandling. Patienterna fick Breyanzi eller standardbehandling, och 
studien mätte den tid det tog innan patienterna uppvisade en ”händelse” (att deras behandling inte 
fungerade efter 9 veckor, att de bytte till en annan behandling på grund av att den behandlande 
läkaren ansåg att läkemedlet var ineffektivt, att deras cancer förvärrades eller att de avled).  
Studien visade att patienter som fick Breyanzi levde längre utan att uppvisa någon händelse: i 
genomsnitt 10,1 månader för patienter som fick Breyanzi, jämfört med 2,3 månader för patienter som 
fick standardbehandling. Efter 6 månader uppvisade dessutom 66 procent av patienterna som fick 
Breyanzi ett fullständigt svar (inga tecken på cancer efter behandlingen), jämfört med 39 procent av 
dem som fick standardbehandling. 
Vilka är riskerna med Breyanzi? 
En fullständig förteckning över biverkningar och restriktioner för Breyanzi finns i bipacksedeln. 
De vanligaste biverkningarna som orsakas av Breyanzi (kan förekomma hos fler än 1 av 10 användare) 
är neutropeni (minskat antal neutrofiler, en typ av vita blodkroppar som bekämpar infektioner), anemi 
(minskat antal röda blodkroppar) eller trombocytopeni (minskat antal blodplättar, en komponent i 
blodet som gör att blodet kan koagulera) samt cytokinfrisättningssyndrom (en potentiellt livshotande 
sjukdom som kan orsaka feber, kräkningar, andfåddhet, smärta och lågt blodtryck). Hos patienter som 
Breyanzi (lisokabtagen-maraleucel)  
EMA/164279/2023  
Sida 2/3 
 
 
 
tidigare hade fått två eller fler systemiska behandlingar upplevde fler än 1 av 10 personer även 
trötthet. 
En mycket vanlig allvarlig biverkning med Breyanzi (kan förekomma hos fler än 1 av 10 användare) är 
cytokinfrisättningssyndrom. 
Hos patienter som har fått en enda behandlingskur tidigare är vanliga allvarliga biverkningar (kan 
förekomma hos upp till 1 av 10 användare) neutropeni, anemi och trombocytopeni, neutropeni med 
feber, feber, infektioner, afasi (problem med språkanvändningen), huvudvärk, förvirring, lungemboli 
(en blodpropp i ett blodkärl i lungorna), övre gastrointestinal blödning och skakningar. 
Hos patienter som har fått två eller fler tidigare systemiska behandlingar är vanliga allvarliga 
biverkningar (kan förekomma hos upp till 1 av 10 användare) låga nivåer av neutrofiler, röda 
blodkroppar eller blodplättar, låga nivåer av neutrofiler med feber, feber, infektioner, encefalopati (en 
hjärnsjukdom som orsakas av infektion), afasi, förvirring, skakningar eller lågt blodtryck. 
Varför är Breyanzi godkänt i EU? 
Breyanzi visade sig vara minst lika effektivt som befintliga behandlingsalternativ hos patienter med 
DLBCL, PMBCL och FL3B som hade fått minst två tidigare behandlingar. Breyanzi visade också nytta 
hos patienter med recidiverande eller refraktärt storcelligt B-cellslymfom vars cancer hade kommit 
tillbaka kort tid efter en tidigare behandling eller inte svarade på den tidigare behandlingen. Allvarliga 
biverkningar, särskilt cytokinfrisättningssyndrom, kan förekomma. Dessa kan dock hanteras om 
lämpliga åtgärder vidtas (se nedan). Europeiska läkemedelsmyndigheten (EMA) fann därför att 
fördelarna med Breyanzi är större än riskerna och att Breyanzi kan godkännas för försäljning i EU. 
Vad görs för att garantera säker och effektiv användning av Breyanzi? 
Företaget som marknadsför Breyanzi måste se till att lämplig expertis, utrustning och utbildning finns 
på de sjukhus där Breyanzi ges. Tocilizumab, eller ett lämpligt alternativ om det råder brist på detta 
läkemedel, måste finnas till hands i händelse av att cytokinfrisättningssyndrom uppstår. Företaget 
måste förse hälso- och sjukvårdspersonal och patienter med utbildningsmaterial om möjliga 
biverkningar, särskilt cytokinfrisättningssyndrom. 
Företaget måste lämna in ytterligare data från pågående och framtida studier för att ytterligare 
fastställa Breyanzis långsiktiga säkerhet och effekt. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Breyanzi har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Breyanzi kontinuerligt. 
Biverkningar som har rapporterats för Breyanzi utvärderas noggrant och nödvändiga åtgärder vidtas 
för att skydda patienterna. 
Mer information om Breyanzi 
Den 4 april 2022 beviljades Breyanzi ett godkännande för försäljning som gäller i hela EU. 
Mer information om Breyanzi finns på EMA:s webbplats: 
ema.europa.eu/medicines/human/EPAR/breyanzi 
Denna sammanfattning uppdaterades senast 04-2023. 
Breyanzi (lisokabtagen-maraleucel)  
EMA/164279/2023  
Sida 3/3 
 
 
 
