EMA/240225/2017 
EMEA/H/C/004197 
Sammanfattning av EPAR för allmänheten 
Axumin 
fluciklovin (18F) 
Detta är en sammanfattning av det offentliga europeiska utredningsprotokollet (EPAR) för Axumin. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Axumin ska användas. 
Praktisk information om hur Axumin ska användas finns i bipacksedeln. Du kan också kontakta din 
läkare eller apotekspersonal. 
Vad är Axumin och vad används det för? 
Axumin är ett diagnostiskt läkemedel som används tillsammans med en kroppsundersökning för att 
kontrollera om prostatacancer har eller inte har återkommit.  
Det används specifikt med den kroppsundersökning som kallas positronemissionstomografi (PET) hos 
män vars blodprov avseende prostataspecifikt antigen (PSA) visar att cancern kan vara närvarande. 
Axumin är ett radioaktivt läkemedel: det innehåller den aktiva substansen fluciklovin (18F), som avger 
en liten mängd strålning. 
Hur används Axumin? 
Axumin finns som injektionsvätska, lösning, som ges i venen omkring 3 till 5 minuter innan patienten 
ska genomgå en PET-undersökning.  
Axumin är receptbelagt, och PET-undersökningen måste utföras av hälso- och sjukvårdpersonal som 
genomgått lämplig utbildning. Resultaten måste avläsas av hälso- och sjukvårdpersonal som har 
utbildats i att tolka bilder från PET-undersökningar. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur verkar Axumin? 
Den aktiva substansen i Axumin, fluciklovin (18F), avger en liten mängd strålning och verkar genom att 
tränga in i prostatacancercellerna via strukturer (LAT-1 och ASCT2) som finns i stora mängder på ytan 
till dessa celler. Väl inne i cancercellerna avger den strålning som upptäcks vid PET-undersökningen, 
som gör att läkarna kan se var cancern finns. 
Vilken nytta med Axumin har visats i studierna? 
I studier har man visat att undersökningar med Axumin har stora chanser att korrekt upptäcka 
platserna för prostatacancer om cancern har återkommit. 
I en huvudstudie med journalutdrag från 115 män var PET-undersökningar med Axumin som visade att 
cancern hade återkommit hos en patient korrekta 79 procent av tiden, vilket senare bekräftades av 
vävnadsstudier i laboratoriet.  När PET-undersökningarna visade att cancern inte hade återkommit hos 
en patient, var undersökningarna dessutom korrekta 92 procent av tiden. 
Det är viktigt att notera att ett negativt undersökningsresultat inte var en garanti för att cancern inte 
hade återkommit. 
Alla män i denna studie hade uppvisat vissa tecken på att cancern kunde ha återkommit, såsom 
ökningar av PSA-halterna i blodet, ett protein som produceras i prostatakörtlarna. 
Vilka är riskerna med Axumin? 
De vanligaste biverkningarna som orsakas av Axumin (ses hos mellan 1 och 10 patienter av 100) är 
smakstörningar, förändrade luktintryck och smärta eller utslag på infusionsstället. En fullständig 
förteckning över biverkningar och restriktioner som rapporterats för Axumin finns i bipacksedeln. 
Axumin avger en mycket låg mängd strålning vilket kan innebära en mycket låg risk för cancer och 
medfödda defekter. 
Varför godkänns Axumin? 
PET-undersökningar med Axumin är effektiva när det gäller att upptäcka prostatacancer och kan hjälpa 
till att utesluta förekomst av cancern. Biverkningarna av läkemedletn är sällsynta och lindriga, och det 
finns inga allvarliga säkerhetsrisker. Vidare är strålningsrisken mycket låg, och läkare rekommenderas 
att använda lägsta nödvändiga doser. 
Kommittén för humanläkemedel (CHMP) fann därför att nyttan med Axumin är större än riskerna och 
rekommenderade att Axumin skulle godkännas för försäljning i EU. 
Vad görs för att garantera säker och effektiv användning av Axumin? 
Företaget som marknadsför Axumin kommer att se till att all hälso- och sjukvårdpersonal som 
förväntas använda detta läkemedel förses med utbildningsmaterial för att minska felen vid tolkningen 
av bilder från PET-undersökningar. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Axumin har också tagits med i produktresumén och bipacksedeln. 
Axumin 
EMA/240225/2017 
Sida 2/3 
 
 
 
 
Övrig information om Axumin 
EPAR för Axumin finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Axumin finns i 
bipacksedeln (ingår också i EPAR). Du kan också kontakta din läkare eller apotekspersonal. 
Axumin 
EMA/240225/2017 
Sida 3/3 
 
 
 
