Bilaga IV 
Vetenskapliga slutsatser 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser  
Natrium-glukos kotransportör 2-hämmare (SGLT2) används tillsammans med kost och motion för 
patienter med typ 2-diabetes, antingen ensamt eller i kombination med andra diabetesläkemedel.  
I mars 2016 informerades EMA av innehavaren av godkännande för försäljning av kanagliflozin om en 
cirka fördubblad incidens av nedre extremitetsamputationer hos kanagliflozin-behandlade patienter 
jämfört med placebo i den pågående kardiovaskulära biverkningsstudien CANVAS, som sponsras av 
innehavaren av godkännande för försäljning. En analys av den pågående njurstudien CANVAS-R med 
en liknande population som CANVAS visade dessutom på en numerisk obalans för 
amputationshändelser. 
Mot bakgrund av informationen till EMA rekommenderade den oberoende dataövervakningskommittén 
(”Independent Data Monitoring Committee” – IDMC) för studierna CANVAS och CANVAS-R, som har 
tillgång till alla avkodade kardiovaskulära data avseende resultat och säkerhet, att studien bör 
fortsätta, att åtgärder bör vidtas för att minimera denna potentiella risk och att deltagarna bör 
informeras om risken på lämpligt sätt. 
Den 15 april 2016 inledde Europeiska kommissionen ett förfarande i enlighet med artikel 20 i 
förordning (EG) nr 726/2004. Kommittén för säkerhetsövervakning och riskbedömning av läkemedel 
(PRAC) ombads att bedöma effekten på nytta-riskförhållandet för läkemedel som innehåller 
kanagliflozin, att bedöma huruvida detta är en fråga om läkemedelsklass och att till den 31 mars 2017 
utfärda en rekommendation om huruvida de relevanta godkännandena för försäljning bör kvarstå, 
ändras, tillfälligt upphävas eller återkallas, samt huruvida det krävs preliminära åtgärder för att 
garantera säker och effektiv användning av dessa läkemedel. 
Den 2 maj 2016 spreds ett direktadresserat informationsbrev (DHPC-brev) till sjukvårdspersonal för 
att informera dem om att en fördubblad incidens av nedre extremitetsamputation (främst av tå) hade 
setts i en klinisk prövning med kanagliflozin. Dessutom betonades det att patienter behöver få råd om 
vikten av rutinmässig förebyggande fotvård. I informationsbrevet ombads även sjukvårdspersonalen 
att överväga behandlingsavbrott för patienter där utveckling av händelser som föregår amputation ses. 
Dessutom fann PRAC att en klasseffekt inte kunde uteslutas med tanke på att alla SGLT2-hämmare 
delar samma verkningsmekanism, eftersom den potentiella mekanism som leder till en förhöjd 
amputationsrisk inte är känd, och eftersom en bakomliggande orsak som är specifik för endast 
kanagliflozin-innehållande läkemedel inte kan identifieras för tillfället. Följaktligen begärde Europeiska 
kommissionen den 6 juli 2016 att det aktuella förfarandet skulle utökas till att innefatta samtliga 
godkända läkemedel inom klassen SGLT2-hämmare.  
Övergripande sammanfattning av PRAC:s vetenskapliga utvärdering 
Efter att ha beaktat alla tillgängliga uppgifter fann PRAC att den ökande mängden data om amputation 
i CANVAS- och CANVAS-R-prövningen bekräftar en förhöjd amputationsrisk för kanagliflozin, och att 
det är osannolikt att skillnaden i amputationsrisk som sågs med kanagliflozin jämfört med placebo är 
ett slumpmässigt fynd. PRAC fann även att data om amputationshändelser från kliniska prövningar och 
övervakning efter godkännande för försäljning av dapagliflozin och empagliflozin-innehållande 
läkemedel antingen inte är tillgängliga i samma grad som för kanagliflozin-innehållande läkemedel eller 
att det fanns vissa begränsningar i datainsamlingen.  
PRAC ansåg även att det för närvarande inte är möjligt att fastställa en bakomliggande orsak till de 
iakttagna obalanserna i amputationsrisken som skulle hänföra sig specifikt till kanagliflozin-
innehållande läkemedel och inte till de andra läkemedlen i klassen. Alla medel i klassen delar samma 
 
 
verkningsmekanism och det finns ingen bekräftad bakomliggande mekanism som är specifik för 
kanagliflozin. Verkningsmekanismen som skulle göra det möjligt att förstå vilka patienter som är i 
riskzonen är därför fortfarande oklar. 
PRAC noterade att en förhöjd amputationsrisk hittills bara har framgått med kanagliflozin, men att en 
storskalig studie om kardiovaskulära resultat (DECLARE) fortfarande pågår för dapagliflozin och att 
amputationshändelser inte fångades upp systematiskt inom den slutförda stora studien om 
kardiovaskulära resultat som utfördes med empagliflozin (EMPA-REG). Det är för tillfället därför inte 
möjligt att fastställa huruvida den förhöjda amputationsrisken är en klasseffekt eller inte.  
Efter att ha övervägt samtliga inlämnade data fann PRAC av denna anledning att nytta-riskförhållandet 
för läkemedlen i ovanstående förteckning är fortsatt positivt, men ansåg samtidigt att ändringar var 
nödvändiga i produktinformationen till alla godkända SGLT2-hämmare med tillägg av information om 
risken för nedre extremitetsamputationer, liksom att kompletterande biverkningsbevakning bör återges 
i riskhanteringsplanen. Studierna CANVAS och CANVAS-R och studierna CREDENCE och DECLARE 
beräknas vara avslutade under 2017 respektive 2020. En slutgiltig analys av dessa studier efter 
avkodning ska ge ytterligare information om nytta-riskförhållandet för SGLT2-hämmare, särskilt om 
risken för nedre extremitetsamputationer. 
Skäl till PRAC:s rekommendation 
Skälen är följande: 
• 
• 
• 
• 
• 
• 
• 
• 
PRAC har beaktat förfarandet enligt artikel 20 i förordning (EG) nr 726/2004 för läkemedlen 
enligt förteckningen i bilaga A. 
PRAC har granskat samtliga data som har lämnats in av innehavarna av godkännande för 
försäljning vad gäller nedre extremitetsamputation hos patienter som behandlas med natrium-
glukos kotransportör 2-hämmare (SGLT2) för typ 2-diabetes mellitus.  
PRAC fann att de tillgängliga uppgifterna om amputation i CANVAS- och CANVAS-R-
prövningarna bekräftar att behandling med kanagliflozin kan bidra till en förhöjd risk för nedre 
extremitetsamputation, främst av tån. 
PRAC ansåg även att en verkningsmekanism som gör det möjligt att förstå vilka patienter som 
är i riskzonen fortfarande är oklar.  
PRAC ansåg att det för närvarande inte är möjligt att fastställa en bakomliggande orsak till de 
iakttagna obalanserna i amputationsrisken som skulle hänföra sig specifikt till kanagliflozin-
innehållande läkemedel och inte till de andra läkemedlen i klassen. 
PRAC noterade att data om amputationshändelser från kliniska prövningar och övervakning 
efter godkännande för försäljning av dapagliflozin och empagliflozin-innehållande läkemedel 
antingen inte är tillgängliga i samma grad som för kanagliflozin-innehållande läkemedel eller 
att det fanns vissa begränsningar i datainsamlingen av dessa biverkningar. 
PRAC fann därför att risken kan utgöra en möjlig klasseffekt. 
Eftersom ingen specifik riskfaktor kunde identifieras utöver allmänna amputationsriskfaktorer 
som potentiellt bidrar till biverkningarna, rekommenderade PRAC att patienterna bör få råd om 
rutinmässig förebyggande fotvård och att de som allmänt råd bör bevara adekvat hydrering för 
att förebygga amputation. 
 
 
• 
PRAC ansåg därför att risken för nedre extremitetsamputation bör ingå i produktinformationen 
till alla läkemedel i bilaga A, med en varning för vårdpersonal och patienter som betonar vikten 
av rutinmässig förebyggande fotvård. Varningen för kanagliflozin innefattar även information 
om att avbruten behandling kan övervägas för patienter där utveckling av händelser som 
föregår amputation ses. För kanagliflozin har nedre extremitetsamputationer (främst av tå) 
också tagits med som en biverkning i produktinformationen. 
• 
PRAC fann även att ytterligare information bör samlas in om amputationshändelser med hjälp 
av lämpliga formulär med fallstudier (CRF) för kliniska prövningar, uppföljningsformulär för fall 
efter godkännande för försäljning, användning av listor med MedDRA:s vanligen föredragna 
termer (PT) för händelser som föregår amputation, samt lämpliga metaanalyser av stora 
studier inbegripet studier av kardiovaskulära resultat. Alla riskhanteringsplaner ska uppdateras 
i enlighet med detta via en lämplig ändring som ska lämnas in senast en månad efter 
Europeiska kommissionens beslut.  
PRAC drog därför slutsatsen att nytta-riskförhållandet för läkemedlen som innehåller SGLT2-hämmare i 
bilaga A är fortsatt gynnsamt, förutsatt att avtalade ändringar införs i produktinformationen och 
kompletterande biverkningsbevakning återges i riskhanteringsplanen. 
PRAC rekommenderade därför att ändringen av villkoren för godkännande för försäljning för de 
ovanstående läkemedlen som tas upp i bilaga A, för vilka de relevanta avsnitten av produktresumén 
och bipacksedeln återfinns i bilaga III i PRAC:s rekommendation, var nödvändig.  
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation.  
Övergripande slutsatser 
CHMP anser därför att nytta-riskförhållandet för Invokana, Vokanamet, Forxige, Edistride, Xigduo, 
Ebymect, Jardiance och Synjardy är fortsatt gynnsamt med beaktande av de ovan beskrivna 
ändringarna i produktinformationen. 
CHMP rekommenderar därför ändring av villkoren för godkännandena för försäljning för Invokana, 
Vokanamet, Forxige, Edistride, Xigduo, Ebymect, Jardiance och Synjardy. 
 
 
