EMA/449132/2016 
EMEA/H/C/004048 
Sammanfattning av EPAR för allmänheten 
Atazanavir Mylan 
atazanavir 
Detta är en sammanfattning av det offentliga europeiska utredningsprotokollet (EPAR) för Atazanavir 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Atazanavir Mylan ska 
användas. 
Praktisk information om hur Atazanavir Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Atazanavir Mylan och vad används det för? 
Atazanavir Mylan är ett hivläkemedel som används för behandling av patienter som smittats med 
humant immunbristvirus typ 1 (HIV-1), ett virus som orsakar förvärvat immunbristsyndrom (aids). Det 
används tillsammans med låg dos av ritonavir och andra antivirala läkemedel för att behandla 
patienter i åldern sex år och äldre. 
Läkare ska inte förskriva Atazanavir Mylan förrän de har gått igenom vilka läkemedel patienten tagit 
och genomfört tester för att fastställa om det är troligt att viruset svarar på Atazanavir Mylan. 
Läkemedlet förväntas inte ha effekt hos patienter som tagit ett antal andra läkemedel i samma klass 
som Atazanavir Mylan (proteashämmare) utan att dessa haft effekt. 
Atazanavir Mylan innehåller den aktiva substansen atazanavir. 
Atazanavir Mylan är ett generiskt läkemedel, vilket innebär att Atazanavir Mylan liknar ett 
referensläkemedel som redan är godkänt i EU. Referensläkemedlet är Reyataz. Mer information om 
generiska läkemedel finns i dokumentet med frågor och svar här. 
Hur används Atazanavir Mylan? 
Atazanavir Mylan finns som kapslar (150 mg, 200 mg och 300 mg). Läkemedlet är receptbelagt och 
behandling ska inledas och övervakas av en specialist med erfarenhet av behandling av hivinfektion. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
För vuxna är den rekommenderade dosen 300 mg en gång om dagen. Hos yngre patienter beror dosen 
av Atazanavir Mylan på kroppsvikten. Varje dos måste tas tillsammans med föda. 
För att förstärka dess effekt ges Atazanavir Mylan som regel tillsammans med ritonavir, men läkaren 
kan under vissa specifika förutsättningar överväga att sätta ut ritonavir hos vuxna. 
Hur verkar Atazanavir Mylan? 
Den aktiva substansen i Atazanavir Mylan, atazanavir, är en proteashämmare. Den blockerar ett 
enzym som kallas proteas, som krävs för att hivviruset ska kunna föröka sig. När enzymet blockeras 
kan inte viruset föröka sig, vilket gör att infektionen sprids långsammare. En liten dos av ett annat 
läkemedel, ritonavir, ges normalt samtidigt för att förstärka effekten. Ritonavir gör att atazanavir bryts 
ned långsammare, vilket ökar atazanavirnivåerna i blodet. Det gör det möjligt att använda en lägre 
dos atazanavir för samma antivirala effekt. I kombination med andra antivirala läkemedel minskar 
Atazanavir Mylan mängden hiv i blodet och håller den på en låg nivå. Atazanavir Mylan botar inte 
hivinfektion eller aids, men kan fördröja skadan på immunsystemet och utvecklingen av de infektioner 
och sjukdomar som är kopplade till aids. 
Hur har Atazanavir Mylans effekt undersökts? 
Eftersom Atazanavir Mylan är ett generiskt läkemedel har studierna begränsats till tester som visar att 
det är bioekvivalent med referensläkemedlet Reyataz. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Atazanavir Mylan? 
Eftersom Atazanavir Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Atazanavir Mylan? 
Kommittén för humanläkemedel (CHMP) fann att det styrkts att Atazanavir Mylan i enlighet med EU:s 
krav har likvärdig kvalitet och är bioekvivalent med Reyataz. CHMP fann därför att nyttan är större än 
de konstaterade riskerna, liksom för Reyataz. Kommittén rekommenderade att Atazanavir Mylan skulle 
godkännas för användning i EU. 
Vad görs för att garantera säker och effektiv användning av Atazanavir 
Mylan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Atazanavir Mylan har tagits med i produktresumén och 
bipacksedeln. 
Mer information om Atazanavir Mylan 
Den <datum för utfärdande av godkännande för försäljning> beviljade Europeiska kommissionen ett 
godkännande för försäljning av Atazanavir Mylan som gäller i hela EU. 
EPAR för Atazanavir Mylan finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Atazanavir Mylan 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Atazanavir Mylan  
EMA/449132/2016  
Sida 2/3 
 
 
 
Denna sammanfattning uppdaterades senast MM-2016. 
Atazanavir Mylan  
EMA/449132/2016  
Sida 3/3 
 
 
 
