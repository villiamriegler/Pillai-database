EMA/344876/2023 
EMEA/H/C/005145 
Evrysdi (risdiplam) 
Sammanfattning av Evrysdi och varför det är godkänt inom EU 
Vad är Evrysdi och vad används det för? 
Evrysdi är ett läkemedel som används för att behandla patienter med spinal muskelatrofi av typ 5q 
(SMA), en genetisk sjukdom som leder till försvagade och förtvinade muskler, inräknat 
lungmuskulaturen. Det är avsett för patienter med SMA typ 1, typ 2 eller typ 3, eller patienter med 
upp till fyra kopior av SMN2-genen. 
SMA är sällsynt och Evrysdi klassificerades som särläkemedel (ett läkemedel som används vid sällsynta 
sjukdomar) den 26 februari 2019. Mer information om klassificeringen som särläkemedel finns här: 
ema.europa.eu/medicines/human/orphan-designations/eu3192145. 
Evrysdi innehåller den aktiva substansen risdiplam. 
Hur används Evrysdi? 
Behandling med Evrysdi måste inledas av en läkare med erfarenhet av att behandla SMA. Läkemedlet 
är receptbelagt. 
Evrysdi ska tas genom munnen en gång dagligen efter en måltid, vid ungefär samma tid varje dag. Om 
patienten inte kan svälja kan Evrysdi ges via en sond genom näsan eller huden till magsäcken. 
För mer information om hur du använder Evrysdi, läs bipacksedeln eller tala med läkare eller 
apotekspersonal. 
Hur verkar Evrysdi? 
Patienter med SMA saknar ett protein som kallas överlevnadsmotorneuron-protein (SMN-protein, av 
”survival motor neuron”), som behövs för att motorneuronerna (nervcellerna i ryggmärgen som styr 
musklernas rörelser) ska fortsätta att fungera normalt. De två generna, SMN1 och SMN2, är 
inblandade i produktionen av SMN-proteinet. Patienter med SMA saknar SMN1-genen men har en eller 
flera kopior av SMN2-genen, som främst producerar ett kort SMN-protein som inte fungerar lika bra 
som ett fullängdsprotein. 
Den aktiva substansen i Evrysdi, risdiplam, är en liten molekyl som gör att SMN2-genen kan producera 
ett fullängdsprotein med normal funktion. Detta förväntas öka överlevnaden hos motorneuroner och 
därigenom minska de aktuella symtomen på sjukdomen och sakta ner dess progression. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Vilka fördelar med Evrysdi har visats i studierna? 
Evrysdi har visat sig vara effektivt när det gäller att förbättra motorisk funktion i två huvudstudier på 
patienter med SMA. 
En studie som utfördes på 41 spädbarn i åldern 2–7 månader med SMA typ 1 (den allvarligaste formen) 
visade  att  29 procent  (12  av  41)  av  spädbarnen  kunde  sitta  utan  stöd  i  mer  än  fem sekunder  efter 
12 månaders behandling med Evrysdi. Tidigare observationer av spädbarn med SMA visade att de aldrig 
kunde sitta utan stöd. 
I en andra studie på 180 patienter som var upp till 25 år gamla och hade SMA typ 2 och typ 3 sågs en 
lätt förbättring av den motoriska funktionen (enligt poängskalan MFM32) hos de patienter som 
behandlades med Evrysdi, nämligen en skillnad på 1,6 poäng jämfört med placebo (overksam 
behandling) på en 100-gradig poängskala efter 12 månaders behandling. 
Data från en kompletterande studie på 18 nyfödda spädbarn som var upp till sex veckor gamla vid 
behandlingens början stöder användningen av Evrysdi hos spädbarn som diagnostiserats med SMA 
men som ännu inte uppvisar några symtom. Totalt sex av de sju barn som fick Evrysdi i minst 
12 månader uppnådde delmål (t.ex. att sitta utan stöd) som normalt inte kunde uppnås av 
obehandlade barn med två kopior av SMN2. 
Vilka är riskerna med Evrysdi? 
En fullständig förteckning över biverkningar och restriktioner för Evrysdi finns i bipacksedeln. 
De vanligaste biverkningarna som orsakas av Evrysdi (kan förekomma hos fler än 1 av 10 användare) 
är feber, hudutslag, diarré och huvudvärk. 
Varför är Evrysdi godkänt i EU? 
Effekterna av Evrysdi på utvecklingen av den motoriska funktionen hos patienter med SMA typ 1, 2 
och 3 ansågs relevanta, särskilt med tanke på sjukdomens svårighetsgrad. Hos barn med SMA typ 1, 
den allvarligaste formen av sjukdomen, gör Evrysdi att spädbarn kan sitta utan stöd i mer än fem 
sekunder efter ett års behandling, vilket de inte skulle ha klarat utan behandling. 
Evrysdi är också gynnsamt hos patienter med senare debuterad SMA (typ 2 och 3), även om 
effekterna på dessa patienter är måttliga. Biverkningarna med Evrysdi anses vara hanterbara. 
Europeiska läkemedelsmyndigheten (EMA) fann därför att fördelarna med Evrysdi är större än riskerna 
och att Evrysdi kan godkännas för försäljning i EU. 
Vad görs för att garantera säker och effektiv användning av Evrysdi? 
Företaget som marknadsför Evrysdi kommer att lämna in data från en långtidsstudie om läkemedlets 
effekt på patienter med upp till fyra kopior av SMN2-genen jämfört med hur sjukdomen utvecklas hos 
patienter som inte har behandlats med Evrysdi. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Evrysdi har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Evrysdi kontinuerligt. 
Biverkningar som har rapporterats för Evrysdi utvärderas noggrant och nödvändiga åtgärder vidtas för 
att skydda patienterna. 
Evrysdi (risdiplam)  
EMA/344876/2023 
Sida 2/3 
 
 
 
Mer information om Evrysdi 
Den 26 mars 2021 beviljades Evrysdi ett godkännande för försäljning som gäller i hela EU. 
Mer information om Evrysdi finns på EMA:s webbplats: 
ema.europa.eu/medicines/human/EPAR/evrysdi. 
Denna sammanfattning uppdaterades senast 08-2023. 
Evrysdi (risdiplam)  
EMA/344876/2023 
Sida 3/3 
 
 
 
