EMA/831772/2015 
EMEA/H/C/002669 
Sammanfattning av EPAR för allmänheten 
Voriconazole Accord 
vorikonazol 
Detta är en sammanfattning av det offentliga europeiska utredningsprotokollet (EPAR) för Voriconazole 
Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Voriconazole Accord ska 
användas. 
Praktisk information om hur Voriconazole Accord ska användas finns i bipacksedeln. Du kan också 
kontakta din läkare eller apotekspersonal. 
Vad är Voriconazole Accord och vad används det för? 
Voriconazole Accord är ett läkemedel mot svampinfektioner som innehåller den aktiva substansen 
vorikonazol. Det används för att behandla vuxna och barn från två års ålder som har drabbats av 
• 
• 
• 
• 
invasiv aspergillos (en typ av svampinfektion som orsakas av Aspergillus), 
candidemi (en annan typ av svampinfektion som orsakas av Candida) hos patienter utan 
neutropeni (patienter med normalt antal vita blodkroppar), 
allvarliga invasiva infektioner av Candida där svampen är resistent mot flukonazol (ett annat 
läkemedel mot svampinfektioner), 
allvarliga svampinfektioner som orsakas av Scedosporium eller Fusarium (två olika svamparter). 
Vid användning för att behandla svampinfektioner är Voriconazole Accord främst avsett att ges till 
patienter med progressiva och möjligen livshotande svampinfektioner. 
Voriconazole Accord används också för att förebygga svampinfektioner hos patienter som genomgått 
hematopoetisk (blod) stamcellstransplantation (transplantation av en stamcellstyp som kan utveckla 
sig till blodceller) och löper en hög risk att drabbas av infektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Voriconazole Accord är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är Vfend. Mer information om generiska läkemedel finns i 
dokumentet med frågor och svar här. 
Hur används Voriconazole Accord? 
Voriconazole Accord finns som tabletter (50 mg eller 200 mg). Det ges två gånger om dagen. Dosen av 
Voriconazole Accord som ska ges beror på patientens kroppsvikt. Patienterna måste få en initial högre 
dos (laddningsdos) på behandlingens första dag. Syftet med laddningsdosen är att snabbt uppnå 
stabila blodvärden. Laddningsdosen följs sedan av en underhållsdos som kan justeras beroende på 
patientens svar. Dosen kan behöva höjas eller sänkas allt efter patientens svar. 
Tabletterna ska tas minst en timme före eller efter måltid. Se bipacksedeln för fullständig information. 
Läkemedlet är receptbelagt. 
Hur verkar Voriconazole Accord? 
Den aktiva substansen i Voriconazole Accord, vorikonazol, är ett läkemedel mot svampinfektioner som 
tillhör gruppen ”triazoler”. Det verkar på så sätt att det förhindrar bildandet av ergosterol, som är en 
viktig del av svamparnas cellmembran. Utan ergosterol dör svampen eller klarar inte att sprida sig. En 
förteckning över de svampar som Voriconazole Accord är verksamt mot finns i produktresumén (ingår 
också i EPAR). 
Hur har Voriconazole Accords effekt undersökts? 
Eftersom Voriconazole Accord är ett generiskt läkemedel har studierna begränsats till tester som visar 
att det är bioekvivalent med referensläkemedlet Vfend. Två läkemedel är bioekvivalenta när de bildar 
samma nivåer av den aktiva substansen i kroppen. 
Vilka är fördelarna och riskerna med Voriconazole Accord? 
Eftersom Voriconazole Accord är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför godkänns Voriconazole Accord? 
Kommittén för humanläkemedel (CHMP) fann att det styrkts att Voriconazole Accord i enlighet med 
EU:s krav har likvärdig kvalitet och är bioekvivalent med Vfend. CHMP fann därför att fördelarna är 
större än de konstaterade riskerna, liksom för Vfend. Kommittén rekommenderade att Voriconazole 
Accord skulle godkännas för användning i EU. 
Vad görs för att garantera säker och effektiv användning av Voriconazole 
Accord? 
En riskhanteringsplan har tagits fram för att se till att Voriconazole Accord används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Voriconazole Accord. Där anges också lämpliga försiktighetsåtgärder som 
vårdpersonal och patienter ska vidta. 
Voriconazole Accord  
EMA/831772/2015  
Sida 2/3 
 
 
 
 
 
Mer information om Voriconazole Accord 
Den 16 maj 2013 beviljade Europeiska kommissionen ett godkännande för försäljning av Voriconazole 
Accord som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Voriconazole Accord finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 12-2015. 
Voriconazole Accord  
EMA/831772/2015  
Sida 3/3 
 
 
 
 
 
