EMA/298135/2018  
EMEA/H/C/002333 
Bexsero (vaccin mot grupp B-meningokocker [rDNA, 
komponent, adsorberat]) 
Sammanfattning av Bexsero och varför det är godkänt inom EU 
Vad är Bexsero och vad används det för? 
Bexsero är ett vaccin som används för att skydda personer från två månaders ålder mot invasiv 
meningokocksjukdom orsakad av grupp B av bakterien Neisseria meningitidis. Invasiv sjukdom uppstår 
när bakterierna sprids i kroppen och orsakar allvarliga infektioner som exempelvis meningit (infektion i 
hjärnans eller ryggmärgens skyddshinnor) och sepsis (blodförgiftning). 
Bexsero innehåller delar av bakterien N. meningitidis grupp B. 
Hur används Bexsero? 
Bexsero finns i form av en injektionsvätska, suspension, i en förfylld spruta och är receptbelagt. Det 
ges som en djup injektion i en muskel, helst i överarmsmuskeln. Till barn under två år ges injektionen 
helst i lårmuskeln. Antalet injektioner som ges, och tidsspannet mellan dem, varierar med patientens 
ålder. 
Bexsero ska ges i enlighet med de officiella rekommendationerna. För att få mer information om hur 
du använder Bexsero, läs bipacksedeln eller tala med läkare eller apotekspersonal. 
Hur verkar Bexsero? 
Vacciner verkar genom att de ”lär” immunsystemet (kroppens naturliga försvar) hur det ska skydda sig 
mot en sjukdom. När en person vaccineras uppfattar immunsystemet de delar av bakterien som ingår i 
vaccinet som främmande och bildar antikroppar mot dem. När personen sedan exponeras för bakterien 
kommer antikropparna tillsammans med andra komponenter i immunsystemet att döda bakterierna 
och bidra till att skydda mot sjukdomen. 
Bexsero innehåller fyra proteiner som finns på ytan av cellerna hos bakterien N. meningitidis grupp B. 
Vaccinet är ”adsorberat”. Det betyder att proteinerna är bundna till en aluminiumförening för att 
stimulera till bättre immunsvar. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Vilka fördelar med Bexsero har visats i studierna? 
Två huvudstudier visade att Bexsero var effektivt när det gäller att stimulera till ett immunsvar mot N. 
meningitidis grupp B. Studierna mätte produktionen av skyddande antikroppar som förmår döda 
bakterierna. 
Den första huvudstudien omfattade 2 627 barn som var två månader gamla när studien inleddes. 
Bexsero gavs i tre doser med två månaders mellanrum och samadministrerades med andra 
rutinvacciner för spädbarn, och effekten jämfördes med effekten av att ge enbart rutinvaccinerna. Den 
här studien förlängdes för att undersöka effekten av att ge en boosterdos av Bexsero till barn som var 
minst 12 månader gamla och som fått Bexsero som spädbarn, jämfört med att ge två catch up-doser 
(för uppvaccinering) till barn i samma ålder som inte fått Bexsero tidigare. Studien visade att Bexsero 
var effektivt när det gäller att stimulera till ett immunsvar mot N. meningitidis grupp B. En enda 
boosterdos av Bexsero som gavs till 12 månader gamla barn som fått Bexsero tidigare ledde dessutom 
till ett starkare immunsvar än den första dosen av två catch up-doser till barn i samma ålder som inte 
fått Bexsero tidigare. 
Den andra huvudstudien omfattade 1 631 ungdomar i åldern 11–17 år. Effekten av att ge en, två eller 
tre doser Bexsero med minst en månads mellanrum jämfördes med att ge placebo (overksam 
behandling). Studien visade att Bexsero var effektivt när det gäller att stimulera till ett immunsvar mot 
N. meningitidis grupp B och att två doser behövdes för att framkalla ett tillräckligt immunsvar. 
En mindre, stödjande studie gjordes också på vuxna och liknande resultat sågs i denna studie. 
Vilka är riskerna med Bexsero? 
De vanligaste biverkningarna som orsakas av Bexsero hos barn upp till 10 års ålder (uppträder hos fler 
än 1 av 10 patienter) är ätstörningar, sömnighet, onormalt gråtande, huvudvärk, diarré, kräkningar, 
hudutslag, artralgi (ledsmärta), feber, irritabilitet och hudreaktioner vid injektionsstället som ömhet, 
svullnad, hårdhet och rodnad. De vanligaste biverkningarna hos vuxna och ungdomar från 11 års ålder 
som orsakas av Bexsero (uppträder hos fler än 1 av 10 patienter) är huvudvärk, illamående, allmän 
sjukdomskänsla, myalgi (muskelsmärta), artralgi (ledsmärta) och hudreaktioner vid injektionsstället 
som smärta, svullnad, hårdhet och rodnad. 
En fullständig förteckning över biverkningar och restriktioner för Bexsero finns i bipacksedeln. 
Varför är Bexsero godkänt i EU? 
Europeiska läkemedelsmyndigheten fann att fördelarna med Bexsero är större än riskerna och att 
Bexsero skulle godkännas för försäljning i EU. Bexsero har visat sig ge ett starkt immunsvar mot 
N. meningitidis grupp B och riskerna är godtagbara. Även om meningokocksjukdom grupp B är relativt 
ovanlig i Europa är den vanligare i vissa regioner i Europa. Yngre barn löper störst risk, och därnäst 
ungdomar. 
Bexsero (vaccin mot grupp B-meningokocker [rDNA, komponent, adsorberat])  
EMA/298135/2018  
Sida 2/3 
 
 
 
 
 
Vad görs för att garantera säker och effektiv användning av Bexsero? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Bexsero har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Bexsero utvärderas noggrant och nödvändiga åtgärder för att 
skydda patienter vidtas. 
Mer information om Bexsero 
Den 14 januari 2013 beviljades Bexsero ett godkännande för försäljning som gäller i hela EU. 
Mer information om Bexsero finns på EMA:s webbplats .ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Bexsero (vaccin mot grupp B-meningokocker [rDNA, komponent, adsorberat])  
EMA/298135/2018  
Sida 3/3 
 
 
 
 
 
