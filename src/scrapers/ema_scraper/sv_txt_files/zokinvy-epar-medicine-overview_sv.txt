EMA/351469/2022 
EMEA/H/C/005271 
Zokinvy (lonafarnib) 
Sammanfattning av Zokinvy och varför det är godkänt inom EU 
Vad är Zokinvy och vad används det för? 
Zokinvy är ett läkemedel som används för att behandla patienter från 12 månaders ålder som har 
följande sällsynta sjukdomar där ålderstecken uppträder under barndomen: 
•  Hutchinson-Gilfords syndrom 
• 
processing-deficient progeroida laminopatier 
De sjukdomar som Zokinvy används för att behandla är sällsynta och Zokinvy klassificerades som 
särläkemedel mot Hutchinson-Gilfords syndrom den 14 december 2018. 
Zokinvy innehåller den aktiva substansen lonafarnib. 
Hur används Zokinvy? 
Zokinvy är receptbelagt och behandling ska inledas av läkare med erfarenhet av att behandla patienter 
med tidigt åldrande eller sällsynta metabola tillstånd. 
Zokinvy finns som kapslar som ska tas med mat två gånger om dagen. Den dagliga startdosen (som 
varierar mellan 75 och 225 mg) beror på patientens längd och vikt. Efter 4 månaders behandling kan 
patienten börja ta en högre dos (underhållsdos). 
För mer information om hur du använder Zokinvy, läs bipacksedeln eller tala med läkare eller 
apotekspersonal. 
Hur verkar Zokinvy? 
Patienter med Hutchinson-Gilfords syndrom och med processing-deficient progeroida laminopatier har 
en ackumulering av onormala former av progerin eller progerinliknande proteiner, vilket orsakar 
cellskador och leder till symtom på åldrande tidigt i livet. Zokinvy förhindrar en kemisk reaktion som 
medverkar till att dessa onormala proteiner bildas och hjälper på så sätt till att förbättra 
sjukdomssymtomen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med Zokinvy har visats i studierna? 
Två huvudstudier har visat att Zokinvy förlänger livet för patienter med Hutchinson-Gilfords syndrom 
och med processing-deficient progeroida laminopatier. I studierna ingick 62 patienter som fick 
Zokinvy. Tre år efter att behandlingen med enbart Zokinvy hade inletts levde patienterna mellan 2,5 
månader och cirka ett halvår längre än de 62 patienter som inte deltog i studierna och inte fick 
Zokinvy. Vid den senaste uppföljningen (cirka 11 år efter att behandlingen inleddes) levde de patienter 
som fick Zokinvy (och eventuellt ytterligare behandlingar) i genomsnitt 4,3 år längre än obehandlade 
patienter. Den extra levnadslängden kan dock, med tanke på de begränsade uppgifter som finns 
tillgängliga, vara så kort som 2,6 år. 
Vilka är riskerna med Zokinvy? 
De vanligaste biverkningarna som orsakas av Zokinvy (kan förekomma hos fler än 1 av 10 användare) 
är kräkningar, diarré, förhöjda nivåer av leverenzymer, nedsatt aptit, illamående, buksmärta, trötthet, 
viktminskning, förstoppning och övre luftvägsinfektion (infektion i näsa och hals). 
De vanligaste allvarliga biverkningarna som orsakas av Zokinvy (kan förekomma hos upp till 1 av 10 
användare) är förhöjda nivåer av leverenzymer, cerebral ischemi (minskad blodtillförsel till hjärnan), 
feber och uttorkning. 
Varför är Zokinvy godkänt i EU? 
Vid tidpunkten för godkännandet av Zokinvy fanns det inga andra läkemedel för behandling av 
Hutchinson-Gilfords syndrom och processing-deficient progeroida laminopatier. Resultaten från 
studierna av Zokinvy visade att detta läkemedel kan förlänga livet för patienter med dessa sjukdomar. 
De vanligaste biverkningarna, såsom diarré, illamående och kräkningar, uppträdde främst under de 
första 4 månaderna av behandlingen och var hanterbara. 
Europeiska läkemedelsmyndigheten (EMA) fann därför att fördelarna med Zokinvy är större än riskerna 
och att Zokinvy kan godkännas för försäljning i EU enligt reglerna om ”godkännande i undantagsfall”. 
Detta innebär att det inte varit möjligt att få fullständig information om Zokinvy eftersom sjukdomen 
är sällsynt. 
Europeiska läkemedelsmyndigheten går varje år igenom all ny information som kan ha kommit fram 
och uppdaterar denna sammanfattning när det behövs. 
Vilken information om Zokinvy saknas för närvarande? 
Eftersom Zokinvy har godkänts enligt reglerna om ”godkännande i undantagsfall” ska företaget som 
marknadsför Zokinvy lämna in uppgifter från ett register över patienter som behandlats med 
läkemedlet för att ytterligare utvärdera Zokinvys säkerhet och effekt samt patienternas livskvalitet. 
Vad görs för att garantera säker och effektiv användning av Zokinvy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Zokinvy har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Zokinvy kontinuerligt. Misstänkta 
biverkningar som har rapporterats för Zokinvy utvärderas noggrant och nödvändiga åtgärder vidtas för 
att skydda patienter. 
Zokinvy (lonafarnib)  
EMA/351469/2022 
Sida 2/3 
 
 
 
Mer information om Zokinvy 
Mer information om Zokinvy finns på EMA:s webbplats: 
ema.europa.eu/medicines/human/EPAR/zokinvy. 
Zokinvy (lonafarnib)  
EMA/351469/2022 
Sida 3/3 
 
 
 
