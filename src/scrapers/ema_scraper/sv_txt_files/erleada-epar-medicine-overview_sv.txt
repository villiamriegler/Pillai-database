EMA/13337/2020 
EMEA/H/C/004452 
Erleada (apalutamid) 
Sammanfattning av Erleada och varför det är godkänt inom EU 
Vad är Erleada och vad används det för? 
Erleada är ett cancerläkemedel som används för att behandla män med cancer i prostatan (en körtel i 
det manliga reproduktionssystemet). 
Det används när cancern inte svarar på behandlingar för att sänka testosteronnivåerna 
(kastrationsresistent) och i hög grad riskerar att spridas till andra delar av kroppen. Det används också 
när cancern har spridit sig till andra delar av kroppen (metastatisk), men svarar på behandling som 
sänker testosteronnivåerna (hormonkänsligt). Erleada används i kombination med en behandling som 
kallas androgen deprivationsbehandling. 
Erleada innehåller den aktiva substansen apalutamid. 
Hur används Erleada? 
Erleada finns som tabletter (60 mg) som tas genom munnen. Den rekommenderade dosen är 
4 tabletter (240 mg) per dag. Behandlingen kan behöva avbrytas tillfälligt om patienten får 
oacceptabla biverkningar. 
Erleada är receptbelagt och behandlingen ska inledas och övervakas av en läkare med erfarenhet av 
att behandla prostatacancer. För mer information om hur du använder Erleada, läs bipacksedeln eller 
tala med läkare eller apotekspersonal. 
Hur verkar Erleada? 
Den aktiva substansen i Erleada, apalutamid, verkar genom att blockera effekten av testosteron och 
andra manliga hormoner som kallas androgener. Den gör detta genom att blockera receptorerna 
(målen) som dessa hormoner binder till. Prostatacancer är beroende av testosteron och andra manliga 
hormoner för att kunna överleva och växa. Apalutamid blockerar effekterna av dessa hormoner och 
saktar på så vis ner prostatacancerns tillväxt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
 
Vilka fördelar med Erleada har visats i studierna? 
I en huvudstudie på 1 207 patienter med icke-metastatisk, kastrationsresistent prostatacancer visades 
det att Erleada var effektivare än placebo (overksam behandling) när det gäller att förlänga tiden 
patienterna levde utan att sjukdomen spreds till andra delar av kroppen: patienterna som fick Erleada 
levde i genomsnitt 41 månader utan att sjukdomen spred sig, jämfört med 16 månader för patienterna 
som fick placebo. Både Erleada och placebo gavs tillsammans med en behandling som kallas androgen 
deprivationsbehandling. 
I en annan huvudstudie på 1 052 patienter med metastatisk, hormonkänslig prostatacancer var 
Erleada i kombination med androgen deprivationsbehandling effektivt när det gäller att fördröja 
försämringen av sjukdomen: efter två år hade sjukdomen inte försämrats hos 68 procent av 
patienterna som fick Erleada och androgen deprivationsbehandling jämfört med 48 procent av dem 
som fick placebo tillsammans med androgen deprivationsbehandling. Efter två år levde 82 procent av 
patienterna som fick Erleada jämfört med 74 procent av patienterna i placebogruppen. 
Vilka är riskerna med Erleada? 
De vanligaste biverkningarna som orsakas av Erleada (kan förekomma hos fler än 1 av 10 användare) 
är trötthet, hudutslag, hypertoni (högt blodtryck), vallningar, ledsmärta, diarré, fall, frakturer 
(benbrott) och viktnedgång. En fullständig förteckning över biverkningar som rapporterats för Erleada 
finns i bipacksedeln. 
Erleada får inte ges till kvinnor som är eller kan bli gravida. En fullständig förteckning över restriktioner 
finns i bipacksedeln. 
Varför är Erleada godkänt i EU? 
Erleada är effektivt för att fördröja spridningen av prostatacancer som inte svarar på 
testosteronsänkande behandlingar och i hög grad riskerar att spridas till andra delar av kroppen. Det 
är också effektivt när det gäller att fördröja sjukdomsförsämringen hos patienter vars cancer har 
spridit sig till andra delar av kroppen och där cancern är känslig för hormoner. Även om det behövs fler 
uppgifter om läkemedlets effekter när det gäller att förlänga patienters liv anses de hittills sedda 
fördelarna vara viktiga. 
I fråga om säkerheten ansågs biverkningarna med Erleada vara hanterbara. Europeiska 
läkemedelsmyndigheten (EMA) fann därför att fördelarna med Erleada är större än riskerna och att 
Erleada kan godkännas för försäljning i EU. 
Vad görs för att garantera säker och effektiv användning av Erleada? 
För att ytterligare utvärdera Erleadas effektivitet måste företaget som marknadsför läkemedlet lämna 
in slutresultaten från huvudstudien, inklusive uppgifter om effekterna av läkemedlet när det gäller att 
förlänga patienters liv. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Erleada har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Erleada kontinuerligt. 
Biverkningar som har rapporterats för Erleada utvärderas noggrant och nödvändiga åtgärder vidtas för 
att skydda patienterna. 
Erleada (apalutamid)  
EMA/13337/2020 
Sida 2/3 
 
 
 
Mer information om Erleada 
Den 14 januari 2019 beviljades Erleada ett godkännande för försäljning som gäller i hela EU. 
Mer information om Erleada finns på EMA:s webbplats: 
ema.europa.eu/medicines/human/EPAR/erleada. 
Denna sammanfattning uppdaterades senast 01-2020. 
Erleada (apalutamid)  
EMA/13337/2020 
Sida 3/3 
 
 
 
