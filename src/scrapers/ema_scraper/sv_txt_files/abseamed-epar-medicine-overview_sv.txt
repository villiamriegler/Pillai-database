EMA/552931/2018 
EMEA/H/C/000727 
Abseamed (epoetin alfa) 
Sammanfattning av Abseamed och varför det är godkänt inom EU 
Vad är Abseamed och vad används det för? 
Abseamed är ett läkemedel som används vid följande situationer: 
• 
• 
• 
• 
• 
För att behandla anemi (lågt antal röda blodkroppar) som orsakar symtom hos patienter som lider 
av kronisk njursvikt (en långvarig, tilltagande försämring av njurarnas funktion) eller andra 
njurproblem. 
För att behandla anemi hos vuxna som får kemoterapi för vissa cancerformer och för att minska 
behovet av blodtransfusioner. 
För att öka mängden blod som kan tas från vuxna patienter med måttlig anemi och normal järnhalt 
i blodet som ska genomgå en operation och ge blod inför sin egen operation (autolog 
blodtransfusion). 
För att minska behovet av blodtransfusioner hos vuxna med måttlig anemi som ska genomgå en 
större ortopedisk (skelett-)operation, t.ex. höftoperation. Det ges till patienter med normal järnhalt 
i blodet som skulle kunna få komplikationer av en blodtransfusion, om de inte ger eget blod före 
operationen och förväntas förlora mellan 900 och 1 800 ml blod. 
För att behandla anemi hos vuxna med myelodysplastiskt syndrom (tillstånd vid vilka bildandet av 
friska blodkroppar inte fungerar). Abseamed används när patienter löper låg eller måttlig risk för 
att utveckla akut myeloisk leukemi och har låga halter av det naturliga hormonet erytropoietin. 
Abseamed innehåller den aktiva substansen epoetin alfa och är en biosimilar (liknande biologiskt 
läkemedel), vilket innebär att Abseamed i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Abseamed är Eprex/Erypo. 
Mer information om biosimilarer finns här. 
Hur används Abseamed? 
Abseamed är receptbelagt och behandling måste inledas under övervakning av en läkare som har 
erfarenhet av att behandla patienter med de tillstånd som Abseamed används för. Järnhalten i blodet 
ska kontrolleras hos alla patienter för att säkerställa att den inte är för låg, och järntillskott ska ges vid 
behov. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Abseamed finns i förfyllda sprutor vid olika styrkor och ges som en injektion i en ven eller som en 
injektion under huden, beroende på vilket tillstånd behandlingen satts in för. Injektionen under huden 
kan ges av patienterna själva eller av deras vårdgivare om de har fått lära sig hur man gör. Dosen, 
injektionsfrekvensen och behandlingstiden anpassas också efter orsaken till att Abseamed används och 
efter patientens kroppsvikt, och justeras efter hur väl läkemedlet verkar. 
För patienter med kronisk njursvikt, myelodysplastiskt syndrom, eller patienter som får kemoterapi ska 
hemoglobinhalten ligga inom det rekommenderade intervallet (mellan 10 och 12 gram per deciliter hos 
vuxna och mellan 9,5 och 11 gram per deciliter hos barn). Hemoglobin är det protein i de röda 
blodkropparna som transporterar syre i kroppen. Dessa patienter bör få lägsta möjliga dos för att 
symtomen ska kontrolleras på ett tillfredsställande sätt. 
För att få mer information om hur du använder Abseamed, läs bipacksedeln eller tala med läkare eller 
apotekspersonal. 
Hur verkar Abseamed? 
Den aktiva substansen i Abseamed, epoetin alfa, är en kopia av ett hormon som kallas erytropoietin 
och som verkar på exakt samma sätt som det naturliga hormonet när det gäller att stimulera bildandet 
av röda blodkroppar i benmärgen. Erytropoietin bildas i njurarna. Hos patienter som får kemoterapi 
eller har njurproblem kan anemi orsakas av brist på erytropoietin eller av att kroppen inte svarar 
tillräckligt väl på naturligt erytropoietin. I sådana fall används epoetin alfa för att öka antalet röda 
blodkroppar. Epoetin alfa används också före operation för att öka antalet röda blodkroppar och bidra 
till att minimera följderna av blodförlust. 
Vilka fördelar med Abseamed har visats i studierna? 
Laboratoriestudier där man jämförde Abseamed med referensläkemedlet Eprex/Erypo har visat att den 
aktiva substansen i Abseamed är mycket lik den i Eprex/Erypo vad gäller struktur, renhet och biologisk 
aktivitet. Studier har också visat att Abseamed och Eprex/Erypo framställer liknande halter av den 
aktiva substansen i kroppen. 
Dessutom visade sig Abseamed vara lika effektivt som Eprex/Erypo när det gäller att öka och bibehålla 
antalet röda blodkroppar i flera studier. 
Abseamed, som injicerades i en ven, jämfördes med referensläkemedlet i en huvudstudie som 
omfattade 479 patienter med anemi som orsakats av njurproblem. Samtliga patienter hade fått 
Eprex/Erypo injicerat i en ven under åtminstone 8 veckor innan de antingen övergick till Abseamed 
eller fortsatte med Eprex/Erypo. Det viktigaste effektmåttet var förändringen av hemoglobinnivåerna 
mellan studiens början och utvärderingsperioden, mellan vecka 25 och 29. Patienter som bytte till 
Abseamed bibehöll hemoglobinnivåer i samma grad som dem som fortsatte med Eprex/Erypo. I 
ytterligare en studie undersöktes effekten av Abseamed vid injektion under huden hos 416 patienter 
med kronisk njursvikt. 
En annan studie visade att Abseamed injicerat under huden var lika effektivt när det gäller att 
bibehålla hemoglobinnivåerna som Eprex/Erypo hos 114 cancerpatienter som fick kemoterapi. 
Eftersom Abseamed är en biosimilar behöver inte studierna om epoetin alfas effekt och säkerhet som 
utförts med Eprex/Erypo utföras på nytt med Abseamed. 
Abseamed (epoetin alfa)  
EMA/552931/2018  
Sida 2/3 
 
 
 
 
 
Vilka är riskerna med Abseamed? 
De vanligaste biverkningarna som orsakas av Abseamed (kan uppträda hos fler än 1 av 10 personer) 
är illamående, diarré, kräkningar, feber och huvudvärk. Influensaliknande symtom kan också 
uppträda, i synnerhet i början av behandlingen. En fullständig förteckning över biverkningar som 
rapporterats för Abseamed finns i bipacksedeln. 
Abseamed får inte ges till följande grupper: 
• 
• 
• 
• 
Patienter som har utvecklat ren erytrocytaplasi (minskat eller upphört bildande av röda 
blodkroppar) till följd av behandling med något erytropoietinpreparat. 
Patienter med högt blodtryck som inte kontrolleras tillräckligt. 
Patienter som genomgår operationer och inte kan ta blodproppsförebyggande läkemedel. 
Patienter som ska genomgå större ortopediska operationer och har svåra kardiovaskulära problem 
(problem med hjärta och kärl), inklusive patienter som nyligen haft en hjärtinfarkt eller stroke. 
När Abseamed används vid autolog blodtransfusion ska de restriktioner som normalt är förenade med 
denna typ av transfusion iakttas. 
En fullständig förteckning över restriktioner finns i bipacksedeln. 
Varför är Abseamed godkänt i EU? 
Europeiska läkemedelsmyndigheten (EMA) fann att det styrkts att Abseamed i enlighet med EU:s krav 
för biosimilarer har en kvalitets-, säkerhets- och effektprofil som är mycket lik profilen för Eprex/Erypo 
och att Abseamed fördelas i kroppen på samma sätt. Dessutom har studier visat att läkemedlets 
effekter motsvarar dem av Eprex/Erypo när det gäller att öka och bibehålla antalet blodkroppar hos 
patienter med kronisk njursvikt eller som genomgår kemoterapi. EMA fann därför att fördelarna är 
större än de konstaterade riskerna, liksom för Eprex/Erypo och att Abseamed kan godkännas för 
försäljning. 
Vad görs för att garantera säker och effektiv användning av Abseamed? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Abseamed har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Abseamed kontinuerligt. 
Biverkningar som har rapporterats för Abseamed utvärderas noggrant och nödvändiga åtgärder vidtas 
för att skydda patienterna. 
Mer information om Abseamed 
Den 28 augusti 2007 beviljades Abseamed ett godkännande för försäljning som gäller i hela EU. 
Mer information om Abseamed finns på EMA:s webbplats ema.europa.eu/Find medicine/Human 
medicines/European Public Assessment Reports. 
Denna sammanfattning uppdaterades senast 08-2018. 
Abseamed (epoetin alfa)  
EMA/552931/2018  
Sida 3/3 
 
 
 
 
 
