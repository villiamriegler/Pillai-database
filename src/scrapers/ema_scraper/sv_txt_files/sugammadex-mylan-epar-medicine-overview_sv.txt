EMA/535318/2021 
EMEA/H/C/005403 
Sugammadex Mylan (sugammadex) 
Sammanfattning av Sugammadex Mylan och varför det är godkänt inom EU 
Vad är Sugammadex Mylan och vad används det för? 
Sugammadex Mylan är ett läkemedel som används för att häva effekten av de muskelavslappnande 
medlen rokuronium och vekuronium. Muskelavslappnande medel är läkemedel som används under 
vissa typer av operationer för att få musklerna att slappna av, även de muskler som hjälper patienten 
att andas. Dessa medel gör det enklare för kirurgen att operera. Sugammadex Mylan används för att 
påskynda återhämtningen från det muskelavslappnande medlet, vanligtvis i slutet av operationen.  
Sugammadex Mylan kan ges till vuxna som har fått rokuronium och vekuronium och till barn som är 
minst 2 år och som har fått rokuronium. 
Sugammadex Mylan innehåller den aktiva substansen sugammadex och är ett generiskt läkemedel. 
Det innebär att Sugammadex Mylan innehåller samma aktiva substans och verkar på samma sätt som 
ett ”referensläkemedel” som redan är godkänt i EU. Referensläkemedlet är Bridion. Mer information om 
generiska läkemedel finns i dokumentet med frågor och svar här. 
Hur används Sugammadex Mylan? 
Sugammadex Mylan är receptbelagt. Det ges av eller under överinseende av en narkosläkare (en 
läkare som är specialiserad på anestesi). Sugammadex Mylan ges i en ven som en bolusinjektion (hela 
dosen samtidigt). Dosen beror på patientens ålder och kroppsvikt och på hur mycket det 
muskelavslappnande medlet påverkar musklerna. 
Det rekommenderas inte att Sugammadex Mylan ges till barn och ungdomar för återhämtning efter 
vekuronium eller för snabb återhämtning efter att ett muskelavslappnande medel har använts.  
För mer information om hur du använder Sugammadex Mylan, läs bipacksedeln eller tala med läkare 
eller apotekspersonal. 
Hur verkar Sugammadex Mylan? 
Den aktiva substansen i Sugammadex Mylan, sugammadex, är ett selektivt reverseringsmedel. Detta 
innebär att det binder till de muskelavslappnande medlen rokuronium och vekuronium och bildar ett 
komplex, vilket leder till att de muskelavslappnande medlen inaktiveras och inte längre har effekt. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Följaktligen hävs rokuroniums och vekuroniums blockering av musklerna och dessa börjar fungera 
normalt igen, även de muskler som hjälper patienten att andas. 
Hur har Sugammadex Mylans effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Bridion, och behöver inte studeras igen för Sugammadex Mylan. 
Liksom för alla läkemedel har företaget lagt fram kvalitetsdata för Sugammadex Mylan. Inga 
bioekvivalensstudier behövde göras för att undersöka om Sugammadex Mylan tas upp på liknande sätt 
och ger samma nivå av den aktiva substansen i blodet som referensläkemedlet. Detta eftersom 
Sugammadex Mylan ges genom injektion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Sugammadex Mylan? 
Eftersom Sugammadex Mylan är ett generiskt läkemedel anses dess fördelar och risker vara desamma 
som för referensläkemedlet. 
Varför är Sugammadex Mylan godkänt i EU? 
Europeiska läkemedelsmyndigheten (EMA) fann att det styrkts att Sugammadex Mylan i enlighet med 
EU:s krav är likvärdigt med Bridion. Myndigheten fann därför att fördelarna är större än de 
konstaterade riskerna, liksom för Bridion, och att Sugammadex Mylan kan godkännas för användning i 
EU. 
Vad görs för att garantera säker och effektiv användning av Sugammadex 
Mylan? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sugammadex Mylan har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sugammadex Mylan 
kontinuerligt. Misstänkta biverkningar som har rapporterats för Sugammadex Mylan utvärderas 
noggrant och nödvändiga åtgärder vidtas för att skydda patienter. 
Mer information om Sugammadex Mylan 
Mer information om Sugammadex Mylan finns på EMA:s webbplats: 
ema.europa.eu/medicines/human/EPAR/sugammadex-mylan. Information om referensläkemedlet finns 
också på EMA:s webbplats. 
Sugammadex Mylan (sugammadex) 
EMA/535318/2021 
Sida 2/2 
 
 
 
