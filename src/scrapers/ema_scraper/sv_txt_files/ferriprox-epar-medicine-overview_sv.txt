EMA/473109/2019 
EMEA/H/C/000236 
Ferriprox (deferipron) 
Sammanfattning av Ferriprox och varför det är godkänt inom EU 
Vad är Ferriprox och vad används det för? 
Den aktiva substansen i Ferriprox är en järnkelatkomplexbildare (en substans som binder till järn). 
Läkemedlet används för att behandla järnöverskott hos patienter med talassemia major. Detta är en 
ärftlig sjukdom som innebär att patienterna inte kan producera tillräckligt med hemoglobin, det protein 
som finns i de röda blodkropparna som transporterar runt syret i kroppen. 
Ferriprox används 
• 
• 
som enda behandling i fall där standardbehandling med järnkelatkomplexbildare inte kan ges eller 
inte fungerar tillräckligt väl, 
i kombination med en annan järnkelatkomplexbildare när behandling med en enda 
järnkelatkomplexbildare inte fungerar eller när järnnivåerna behöver korrigeras snabbt eller 
kraftfullt för att förhindra eller behandla livshotande tillstånd (huvudsakligen hjärtrelaterade). 
Ferriprox innehåller den aktiva substansen deferipron. 
Hur används Ferriprox? 
Ferriprox är receptbelagt och behandling ska inledas och följas upp av en läkare med erfarenhet av att 
behandla talassemi. Det finns som tabletter (500 mg och 1 000 mg) och som oral lösning 
(100 mg/ml). 
Den vanliga dosen Ferriprox är 25 mg per kilogram kroppsvikt tre gånger om dagen. Läkaren kan 
justera dosen Ferriprox beroende på hur väl patientens järnnivåer kontrolleras, vilket ska mätas 
varannan till var tredje månad genom blodprov. Den totala dagliga dosen ska vara mindre än 100 mg 
per kilogram kroppsvikt. Läkaren kan avbryta behandlingen om järnnivåerna blir för låga. 
För att få mer information om hur du använder Ferriprox, läs bipacksedeln eller tala med läkare eller 
apotekspersonal. 
Hur verkar Ferriprox? 
Patienter med talassemia major behöver ofta blodtransfusioner. Vid transfusionen för de röda 
blodkropparna med sig järn till kroppen. Vid upprepade blodtransfusioner ansamlas järnet eftersom 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
kroppen inte har något naturligt sätt att göra sig av med järnöverskottet. Med tiden kan 
järnöverskottet skada viktiga organ som hjärtat och levern. Den aktiva substansen i Ferriprox, 
deferipron, är en järnkelatkomplexbildare. Den binder till järnet i kroppen och bildar en förening som 
kan avlägsnas från kroppen, främst i urinen och i mindre utsträckning i avföringen. Att avlägsna järn 
på detta sätt bidrar till att korrigera järnöverskottet och förhindra skador på grund av överskottet på 
järn. 
Vilka fördelar med Ferriprox har visats i studierna? 
Ferriprox undersöktes hos 247 patienter med talassemi major. Patienterna var äldre än 6 år. 
Huvudeffektmåttet var förändringen av nivåerna av ferritin i blodet. Mängden ferritin i blodet visar hur 
mycket järn som finns bundet i kroppen. 
I huvudstudien jämfördes Ferriprox med deferoxamin, en annan järnkelatkomplexbildare, hos 71 
patienter under en tvåårsperiod. Deferoxamin gavs genom injektion under huden över natten. 
Medelnivåerna av ferritin i blodet var likartade i de två behandlingsgrupperna. Medelkoncentrationen 
av järn i levern tycktes emellertid öka mer hos patienter som fick Ferriprox än hos patienter som fick 
deferoxamin. 
I en annan studie med 60 patienter som behandlades under 12 månader jämfördes en kombination av 
Ferriprox och deferoxamin (fem dagar med Ferriprox plus två dagar med deferoxamin varje vecka) 
med deferoxamin som enda behandling. Ferritinnivåerna i blodet minskade lika mycket hos de 
patienter som fick kombinationen som hos dem som enbart fick deferoxamin. Antalet patienter i 
studien var inte tillräckligt stort för att bevisa om ett sådant schema är lika effektivt som enbart 
deferoxamin. 
Publicerade studier om användning av Ferriprox i kombination med deferoxamin har dessutom visat på 
en större minskning av ferritinnivåerna i blodet när dessa båda läkemedel användes i kombination, 
jämfört med då någotdera läkemedel användes ensamt. En av de publicerade studierna visade att 
patienter som tog Ferriprox i kombination med deferoxamin även uppnådde en större minskning av 
järnhalterna i hjärtat jämfört med patienter som tog deferoxamin som enda behandling. 
Vilka är riskerna med Ferriprox? 
De vanligaste biverkningarna som orsakas av Ferriprox (kan förekomma hos fler än 1 av 10 
användare) är rödbrun urin (som visar att järn avlägsnas via urinen), illamående, buksmärtor 
(magont) och kräkningar. Mindre vanliga men allvarligare biverkningar är agranulocytos (mycket låga 
nivåer av granulocyter, en typ av vita blodkroppar) och neutropeni (låga halter av neutrofiler, en typ 
av vita blodkroppar som bekämpar infektioner). 
Ferriprox får inte ges till patienter som drabbats av upprepad neutropeni eller agranulocytos. Ferriprox 
får inte heller ges tillsammans med läkemedel som kan orsaka neutropeni eller agranulocytos. När 
Ferriprox tas bör patientens antal neutrofiler kontrolleras regelbundet (varje vecka under det första 
året, sedan mer sällan). Om patienten får en infektion ska behandlingen med Ferriprox avbrytas 
tillfälligt och halten av neutrofiler kontrolleras oftare. Patienterna ska omedelbart tala med sin läkare 
om de har infektionssymtom, såsom feber, halsont och influensaliknande symtom. 
Ferriprox får inte ges till kvinnor som är gravida eller ammar. 
En fullständig förteckning över restriktioner och biverkningar som rapporterats för Ferriprox finns i 
bipacksedeln. 
Ferriprox Ferriprox (deferipron)  
EMA/473109/2019 
Sida 2/3 
 
 
 
Varför är Ferriprox godkänt i EU? 
Europeiska läkemedelsmyndigheten (EMA) fann att fördelarna med Ferriprox är större än riskerna och 
att Ferriprox kan godkännas för försäljning i EU. 
Vad görs för att garantera säker och effektiv användning av Ferriprox? 
Företaget som marknadsför Ferriprox måste förse patienter eller deras vårdare med ett påminnelsekort 
om vikten av regelbundna kontroller av halten av neutrofiler, behovet av att vara uppmärksam på 
infektionssymtom och för kvinnor att undvika att bli gravida under behandlingen med Ferriprox. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Ferriprox har också tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Ferriprox kontinuerligt. 
Biverkningar som har rapporterats för Ferriprox utvärderas noggrant och nödvändiga åtgärder vidtas 
för att skydda patienterna. 
Mer information om Ferriprox 
Den 25 augusti 1999 beviljades Ferriprox ett godkännande för försäljning som gäller i hela EU. 
Mer information om Ferriprox finns på EMA:s webbplats 
ema.europa.eu/en/medicines/human/EPAR/ferriprox. 
Denna sammanfattning uppdaterades senast 09-2019. 
Ferriprox Ferriprox (deferipron)  
EMA/473109/2019 
Sida 3/3 
 
 
 
