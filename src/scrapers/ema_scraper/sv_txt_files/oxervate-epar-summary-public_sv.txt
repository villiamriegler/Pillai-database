EMA/330858/2017 
EMEA/H/C/004209 
Sammanfattning av EPAR för allmänheten 
Oxervate 
cenegermin 
Detta är en sammanfattning av det offentliga europeiska utredningsprotokollet (EPAR) för Oxervate. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Oxervate ska användas. 
Praktisk information om hur Oxervate ska användas finns i bipacksedeln. Du kan också kontakta din 
läkare eller apotekspersonal. 
Vad är Oxervate och vad används det för? 
Oxervate är ett läkemedel som används för att behandla neurotrofisk keratit, en ögonsjukdom där en 
skada på trigenimusnerven som försörjer ögats yta leder till förlust av sinnesintryck och defekter som 
inte läker på naturlig väg. 
Läkemedlet ges bara till vuxna med måttlig eller svår sjukdom. 
Eftersom antalet patienter med neurotrofisk keratit är litet betraktas sjukdomen som sällsynt och 
Oxervate klassificerades som särläkemedel (ett läkemedel som används vid sällsynta sjukdomar) den 
14 december 2015. 
Oxervate innehåller den aktiva substansen cenegermin. 
Hur används Oxervate? 
Oxervate finns som ögondroppar. Rekommenderad dos är 1 droppe i det påverkade ögat varannan 
timme, 6 gånger om dagen. Behandlingen ska fortsätta i 8 veckor. 
Oxervate är receptbelagt och behandling ska inledas och övervakas av en ögonspecialist. 
Mer information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur verkar Oxervate? 
Patienter med neurotrofisk keratit har lägre halter än normalt av ämnen såsom tillväxtfaktorer, som 
normalt tillförs av trigenimusnerven och som kan spela en viktig roll för tillväxten och överlevnaden av 
cellerna i ögats yta. Den aktiva substansen i Oxervate, cenegermin, är en kopia av en mänsklig 
tillväxtfaktor som kallas nervtillväxtfaktor. När cenegermin ges som ögondroppar till patienter med 
neurotrofisk keratit hjälper den till att återställa en del av ögats normala läkningsprocesser och 
reparera den skada på ögats yta som är kopplad till sjukdomen. 
Vilken nytta med Oxervate har visats i studierna? 
Oxervate har visat sig hjälpa till att läka skador på ögats yta i 2 huvudstudier med sammanlagt 204 
vuxna patienter med måttlig eller svår neurotrofisk keratit. I den första studien uppnådde 74 procent 
(37 av 50) av patienterna som behandlades med Oxervate under 8 veckor fullständig läkning av ögats 
yta jämfört med 43 procent (22 av 51) av patienterna som fick en overksam behandling innehållande 
samma ögondroppsberedning men ingen aktiv substans. I den andra studien var siffrorna 70 procent 
(16 av 23) för Oxervate och 29 procent (7 av 24) för den overksamma behandlingen. 
Vilka är riskerna med Oxervate? 
De vanligaste biverkningarna som orsakas av Oxervate (kan uppträda hos fler än 1 av 100 personer) 
är ögonsmärta och -inflammation, ökat tårflöde (vattniga ögon), ögonlockssmärta och känsla av 
främmande kropp i ögat. 
En fullständig förteckning över biverkningar och restriktioner för Oxervate finns i bipacksedeln. 
Varför godkänns Oxervate? 
Oxervate har visats öka antalet patienter som uppnår fullständig läkning av ögats yta med cirka 30–
40 procent vid jämförelse med ögondroppar som inte innehåller någon aktiv substans. Biverkningarna 
av Oxervate är främst förknippade med ögat, är av lätt eller måttlig svårighetsgrad och försvinner med 
tiden. 
Europeiska läkemedelsmyndigheten fann därför att nyttan med Oxervate är större än riskerna och 
rekommenderade att Oxervate skulle godkännas för försäljning i EU. 
Vad görs för att garantera säker och effektiv användning av Oxervate? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Oxervate har tagits med i produktresumén och 
bipacksedeln. 
Övrig information om Oxervate 
EPAR för Oxervate finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Oxervate finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Oxervate från kommittén för särläkemedel finns på 
EMA:s webbplats ema.europa.eu/Find medicine/Human medicines/Rare disease designation. 
Oxervate 
EMA/330858/2017 
Sida 2/2 
 
 
 
