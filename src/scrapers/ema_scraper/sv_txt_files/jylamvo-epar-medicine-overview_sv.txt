EMA/526859/2019 
EMEA/H/C/003756 
Jylamvo (metotrexat) 
Sammanfattning av Jylamvo och varför det är godkänt inom EU 
Vad är Jylamvo och vad används det för? 
Jylamvo är ett antiinflammatoriskt läkemedel och ett cancerläkemedel som används för att behandla 
följande tillstånd: 
•  Aktiv reumatoid artrit (en sjukdom som orsakar inflammation i lederna) hos vuxna. 
•  Svår juvenil idiopatisk artrit (inflammation i lederna hos barn) hos patienter från 3 års ålder när 
NSAID (icke-steroida antiinflammatoriska läkemedel) inte har fungerat bra nog. 
•  Svår funktionsnedsättande psoriasis (en inflammatorisk sjukdom som orsakar röda, fjällande 
fläckar på huden) hos vuxna när andra behandlingar inte har fungerat bra nog. 
•  Svår psoriasisartrit (inflammation i lederna som inträffar hos patienter med psoriasis) hos vuxna. 
•  Akut lymfatisk leukemi (ALL), en cancer i de vita blodkropparna hos vuxna och barn över 
3 års ålder. 
Jylamvo innehåller den aktiva substansen metotrexat. 
Jylamvo är ett hybridläkemedel. Det innebär att det liknar ett referensläkemedel som innehåller 
samma aktiva substans, men Jylamvo ges på ett annat sätt. Referensläkemedlet för Jylamvo är 
Methotrexat Lederle (för injektion). 
Hur används Jylamvo? 
Jylamvo finns som en vätska som tas genom munnen. Det är receptbelagt. Jylamvo ska ordineras av 
läkare som har expertkunskaper om användningen av metotrexat och som fullständigt förstår riskerna 
med metotrexatbehandling. 
När Jylamvo används för inflammatoriska tillstånd tas det en gång i veckan, på samma veckodag. 
Läkaren kan kontrollera att patienten eller patientens vårdare kan ta läkemedlet en gång i veckan på 
ett tillförlitligt sätt. Den dos som patienten ska ta varje vecka beror på vilket inflammatoriskt tillstånd 
läkemedlet används för, hur väl behandlingen fungerar. För barn beror dosen även på barnets längd 
och vikt. I de flesta fall används metotrexatläkemedel för långvarig behandling. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
För akut lymfatisk leukemi beror dosen av Jylamvo på patientens längd och vikt. Hur ofta metotrexat 
ges beror på de andra läkemedlen som det används tillsammans med. 
För att få mer information om hur Jylamvo används, läs bipacksedeln eller tala med läkare eller 
apotekspersonal. 
Hur verkar Jylamvo? 
Den aktiva substansen i Jylamvo, metotrexat, förhindrar att celler växer genom att störa produktionen 
av DNA. Detta påverkar särskilt snabbväxande celler som cancerceller. Hur metotrexat verkar hos 
patienter med artrit och psoriasis är inte helt klarlagt, men nyttan med metotrexat tros bero på dess 
förmåga att minska inflammation och hämma ett överaktivt immunsystem. 
Vilka fördelar med Jylamvo har visats i studierna? 
Företaget lade fram data från publicerad litteratur om nyttan och riskerna med metotrexat vid de 
godkända användningarna. 
Liksom för alla läkemedel lade företaget fram studier av kvaliteten på Jylamvo. Dessutom genomförde 
företaget studier som visade att det är bioekvivalent med andra metotrexatläkemedel som används för 
att behandla inflammatoriska tillstånd och ALL (Methotrexat Lederle och Ebetrexat-tabletter). Två 
läkemedel är bioekvivalenta när de bildar samma halter av den aktiva substansen i kroppen och 
förväntas därmed ha samma effekt. 
Vilka är riskerna med Jylamvo? 
De vanligaste biverkningarna som orsakas av Jylamvo (kan förekomma hos fler än 1 av 10 användare) 
är effekter på matsmältningssystemet (t.ex. inflammation i munslemhinnan, matsmältningsbesvär, 
magont, illamående och förlorad aptit) och blodprover som visar leverförändringar. De allvarligaste 
biverkningarna är bland annat minskad bildning av blodkroppar, skador på lungor, lever, njurar och 
nerver, tromboembolism (problem orsakade av blodproppar i blodkärlen) samt allvarliga allergiska 
reaktioner och hudreaktioner. 
Jylamvo får inte ges till patienter som missbrukar alkohol, eller har leverproblem eller allvarliga 
njurproblem, blodsjukdomar, nedsatt immunsystem (kroppens naturliga försvar), allvarliga eller 
kroniska infektioner som t.ex. tuberkulos och hivinfektion, munsår, inflammation i munnen och sår i 
matsmältningssystemet. Det får inte ges till patienter som ammar eller får levande vacciner. 
En fullständig förteckning över biverkningar och restriktioner för Jylamvo finns i bipacksedeln. 
Varför är Jylamvo godkänt i EU? 
Europeiska läkemedelsmyndigheten (EMA) konstaterade att Jylamvo har en jämförbar kvalitet och är 
bioekvivalent med läkemedlen Methotrexat Lederle and Ebetrexat, som båda innehåller metotrexat. 
Myndigheten fann därför att fördelarna med Jylamvo är större än riskerna och att Jylamvo kan 
godkännas för användning i EU. 
Vad görs för att garantera säker och effektiv användning av Jylamvo? 
Företaget som marknadsför Jylamvo kommer att förse hälso- och sjukvårdspersonal med en 
vägledning och ett patientkort med information om hur läkemedlet används på rätt sätt och hur 
medicineringsfel ska undvikas. Företaget kommer också att skicka ut uppföljande frågeformulär för fall 
av doseringsfel som leder till överdosering. 
Jylamvo Jylamvo (metotrexat) 
EMA/526859/2019 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Jylamvo har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Jylamvo kontinuerligt. 
Biverkningar som har rapporterats för Jylamvo utvärderas noggrant och nödvändiga åtgärder vidtas för 
att skydda patienterna. 
Mer information om Jylamvo 
Den 29 mars 2017 beviljades Jylamvo ett godkännande för försäljning som gäller i hela EU. 
Mer information om Jylamvo finns på EMA:s webbplats: 
ema.europa.eu/medicines/human/EPAR/jylamvo. 
Denna sammanfattning uppdaterades senast 10-2019. 
Jylamvo Jylamvo (metotrexat) 
EMA/526859/2019 
Sida 3/3 
 
 
 
