EMA/54985/2024 
EMEA/H/C/005375 
Retsevmo (selperkatinib) 
Sammanfattning av Retsevmo och varför det är godkänt inom EU 
Vad är Retsevmo och vad används det för? 
Retsevmo är ett cancerläkemedel som ges till patienter vars cancer orsakas av förändringar i den så 
kallade RET-genen. Det kan ges vid följande tillstånd: 
• 
• 
• 
Framskriden icke-småcellig lungcancer hos vuxna som inte tidigare behandlats med RET-hämmare. 
Framskriden sköldkörtelcancer hos patienter från 12 års ålder hos vilka radioaktivt jod (ett ämne 
som tas upp av sköldkörteln och leder till att sköldkörtelceller dör) inte har haft effekt eller har 
slutat att verka. 
Framskriden medullär sköldkörtelcancer hos patienter från 12 års ålder. 
Retsevmo innehåller den aktiva substansen selperkatinib. 
Hur används Retsevmo? 
Läkemedlet är receptbelagt och behandlingen måste inledas och övervakas av en läkare med 
erfarenhet av cancerbehandling. 
Retsevmo finns som kapslar som tas genom munnen två gånger om dagen. Behandlingen med 
Retsevmo kan fortsätta tills den slutar verka eller patienten får svåra biverkningar. 
För mer information om hur Retsevmo används, läs bipacksedeln eller tala med läkare eller 
apotekspersonal. 
Hur verkar Retsevmo? 
Den aktiva substansen i Retsevmo, selperkatinib, är en RET-hämmare, som tillhör 
cancerläkemedelsklassen tyrosinkinashämmare. Den blockerar aktiviteten hos onormala proteiner, som 
kroppen bildar till följd av förändringar i RET-genen. Hos patienter med sådana förändringar kan dessa 
onormala proteiner leda till okontrollerad celltillväxt och cancer. Genom att blockera proteinerna 
hjälper selperkatinib till att minska cancercellernas tillväxt och spridning. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2024. Reproduction is authorised provided the source is acknowledged. 
 
 
 
 
 
 
 
 
 
 
Vilka fördelar med Retsevmo har visats i studierna? 
I en huvudstudie på patienter med cancer som orsakats av avvikelser i RET-genen var Retsevmo 
effektivt för att minska tumörstorleken. I denna studie jämfördes inte Retsevmo med andra läkemedel 
eller placebo (overksam behandling). 
Framskriden icke-småcellig lungcancer 
Hos vuxna med icke-småcellig lungcancer som tidigare behandlats med platinabaserad kemoterapi 
minskade cancern hos 64 procent (67 av 105) av patienterna som behandlades med Retsevmo. Hos 
tidigare obehandlade patienter uppvisade 84 procent (58 av 69) ett fullständigt (inga tecken på 
cancer) eller partiellt (minskning av tumören) svar på behandling med Retsevmo. 
Framskriden sköldkörtelcancer 
Hos 19 vuxna med sköldkörtelcancer som tidigare behandlats med sorafenib eller lenvatinib eller båda 
minskade cancern hos 79 procent av patienterna. 
Hos 24 vuxna med sköldkörtelcancer som inte fick andra behandlingar än med radioaktivt jod krympte 
cancern hos omkring 96 procent (23 av 24) av patienterna. 
I en studie på patienter i åldern 12–21 år som tidigare behandlats eller som inte kunde få tillgängliga 
behandlingar krympte cancern hos 60 procent (6 av 10) av patienterna. På grundval av dessa data och 
eftersom läkemedlet fördelas i och avlägsnas från kroppen hos dessa patienter på samma sätt som hos 
vuxna förväntas Retsevmo vara effektivt hos ungdomar. 
Framskriden medullär sköldkörtelcancer 
Hos vuxna och ungdomar från 15 års ålder med medullär sköldkörtelcancer minskade cancern hos 
73,5 procent (111 av 151) av de patienter som tidigare behandlats med kabozantinib eller vandetanib, 
och hos 81 procent (115 av 142) av de patienter som inte tidigare behandlats med kabozantinib eller 
vandetanib. 
Retsevmo förväntas också vara effektivt hos ungdomar från 12 års ålder med medullär 
sköldkörtelcancer eftersom läkemedlet fördelas i och avlägsnas från kroppen hos dessa patienter på 
samma sätt som hos vuxna. 
Vilka är riskerna med Retsevmo? 
En fullständig förteckning över biverkningar och restriktioner för Retsevmo finns i bipacksedeln. 
De vanligaste allvarliga biverkningarna som orsakas av Retsevmo (kan förekomma hos upp till 1 av 10 
användare) är pneumoni (infektion i lungorna), huvudvärk, överkänslighet (allergiska reaktioner), högt 
blodtryck, magsmärta, diarré, illamående, kräkningar, feber, trötthet, blödning, blodprov som visar 
förändringar i leverenzymer (som tyder på stress på levern), förhöjt kreatinin (vilket tyder på 
njurproblem) och kylotorax (ett tillstånd där vätska läcker ut i utrymmet mellan lungorna och 
bröstväggen). 
Varför är Retsevmo godkänt i EU? 
Europeiska läkemedelsmyndigheten (EMA) fann att fördelarna med Retsevmo är större än riskerna och 
att Retsevmo kan godkännas för försäljning i EU. 
Retsevmo är effektivt för att behandla icke-småcellig lungcancer och vissa typer av sköldkörtelcancer 
som orsakas av förändringar i RET-genen, vilket minskar cancerns storlek hos de flesta patienter. 
Biverkningarna anses vara hanterbara. När läkemedlet godkändes för dessa tillstånd var 
Retsevmo (selperkatinib)  
EMA/54985/2024 
Sida 2/3 
 
 
 
behandlingsalternativen begränsade och Retsevmo tillgodosåg ett medicinskt behov för dessa 
patienter. 
Det råder osäkerhet om Retsevmos långsiktiga säkerhet och effekt på grund av bristen på 
jämförelsebehandling och det låga antalet patienter som ingår i studierna. Detta kommer dock att 
avhjälpas genom studier som utförs av företaget som marknadsför Retsevmo. 
Retsevmo har godkänts enligt reglerna om ”villkorat godkännande”. Detta innebär att EMA fann att 
fördelarna med Retsevmo är större än riskerna, men att företaget kommer att behöva lämna 
ytterligare belägg efter godkännandet. Villkorat godkännande beviljas på grundval av mindre 
omfattande data än vad som normalt krävs. Det beviljas för läkemedel som tillmötesgår ett ouppfyllt 
medicinskt behov av att behandla allvarliga sjukdomar och när fördelarna med att ha dem tillgängliga 
tidigare uppväger riskerna vid användning av läkemedlen i väntan på ytterligare belägg. EMA kommer 
att granska ny information om produkten varje år tills uppgifterna blir fullständiga och uppdatera 
denna sammanfattning när det behövs. 
Eftersom Retsevmo godkändes enligt reglerna om villkorat godkännande var företaget som 
marknadsförde Retsevmo vid tidpunkten för godkännandet skyldigt att lämna in studieresultat för att 
bekräfta dess långsiktiga effekt och säkerhet, särskilt jämfört med andra läkemedel som används mot 
de cancerformer för vilka Retsevmo har godkänts. 
Vad görs för att garantera säker och effektiv användning av Retsevmo? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Retsevmo har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Retsevmo kontinuerligt. 
Biverkningar som har rapporterats för Retsevmo utvärderas noggrant och nödvändiga åtgärder vidtas 
för att skydda patienterna. 
Mer information om Retsevmo 
Den 11 februari 2021 beviljades Retsevmo ett villkorat godkännande för försäljning som gäller i hela 
EU. 
Mer information om Retsevmo finns på EMA:s webbplats: 
ema.europa.eu/medicines/human/EPAR/retsevmo. 
Denna sammanfattning uppdaterades senast 02-2024. 
Retsevmo (selperkatinib)  
EMA/54985/2024 
Sida 3/3 
 
 
 
