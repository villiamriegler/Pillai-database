Bilaga IV 
Vetenskapliga slutsatser 
1 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser  
Bakgrund 
Under bedömningen av den periodiska säkerhetsrapporten (PSUSA) för Lemtrada 
(EMEA/H/C/PSUSA/00010055/201809) betonades följande nytillkomna och allvarliga säkerhetsproblem 
vid sidan av alemtuzumabs kända säkerhetsprofil, som väckte stora farhågor hos kommittén för 
säkerhetsövervakning och riskbedömning av läkemedel (PRAC):  
-  Fall med dödlig utgång: Flera fall med dödlig utgång identifierades under PSUSA-förfarandet, vilket 
visar att de nuvarande rekommendationerna för övervakning kan vara otillräckliga. 
-  Hjärt-kärlbiverkningar som var tidsmässigt nära förknippade med infusioner av Lemtrada (t.ex. 
ischemisk hjärtsjukdom och hjärtinfarkt, ischemisk och hemorragisk stroke, arteriell dissektion, 
lungblödning och lungemboli, vaskulit och trombocytopeni), inräknat ett möjligt mekaniskt samband 
med dessa biverkningar. 
- 
Immunmedierade sjukdomar såsom autoimmun hepatit, leverskada, autoimmunmedierad sjukdom i 
centrala nervsystemet och Guillain-Barrés syndrom. 
Begränsad information, bland annat saknades detaljuppgifter om de enskilda fallen, fanns tillgänglig 
rörande dessa farhågor under PSUSA-bedömningen, vilket innebar att ingen grundlig utvärdering 
kunde göras.  
Den 10 april 2019 inledde därför Europeiska kommissionen ett förfarande i enlighet med artikel 20 i 
förordning (EG) nr 726/2004 till följd av farmakovigilansuppgifter och uppmanade PRAC att bedöma de 
ovanstående farhågornas påverkan på Lemtradas nytta-riskförhållande, samt att utfärda en 
rekommendation om huruvida de relevanta godkännandena för försäljning bör kvarstå, ändras, 
tillfälligt upphävas eller återkallas. 
Tillfälliga åtgärder infördes i början av förfarandet för att skydda patienter medan den detaljerade 
utvärderingen pågick. Som tillfällig åtgärd rekommenderades det att ny behandling med Lemtrada 
endast bör inledas hos vuxna patienter med högaktiv skovvis förlöpande multipel skleros trots en 
fullständig och adekvat behandling med minst två andra sjukdomsmodifierande behandlingar, eller hos 
vuxna patienter med högaktiv skovvis förlöpande multipel skleros där alla andra sjukdomsmodifierande 
behandlingar är kontraindicerade eller på annat sätt olämpliga. 
Övergripande sammanfattning av PRAC:s vetenskapliga utvärdering 
Effekten av alemtuzumab hos patienter med skovvis förlöpande multipel skleros avseende flera 
sjukdomsparametrar är väl etablerad och kvarstår under långtidsuppföljning. Effektnivån föreligger i 
ett brett urval av patientpopulationer, vilket har belagts genom konsekventa resultat i olika 
undergrupper av deltagare i kliniska studier av alemtuzumab. 
Som en del av den aktuella granskningen har ett antal allvarliga, livshotande och funktionsnedsättande 
risker med Lemtrada bedömts. Akut koronarsyndrom och cerebrovaskulära händelser inklusive arteriell 
dissektion och hemorragisk stroke, lungblödning och transient trombocytopeni har identifierats som 
risker med nära tidsmässigt samband med infusion av alemtuzumab. Dessa risker anses ha samband 
med cytokinfrisättningssyndrom, vilket finns beskrivet i litteraturen för alemtuzumab1,2. 
1 Wing MG et al.  Mechanism of first-dose cytokine-release syndrome by CAMPATH 1-H: involvement of CD16 
(FcgammaRIII) and CD11a/CD18 (LFA-1) on NK cells. J Clin Invest 1996;98(12):2819-2826 
2 Thomas K, Eisele J, Rodriguez-Leal FA, Hainke U, Ziemssen T. Acute effects of alemtuzumab infusion in patients with 
active relapsing-remitting MS. Neurol Neuroimmunol Neuroinflamm. 2016 Apr 29;3(3):e228 
2 
 
 
 
Efter granskningen har det återigen bekräftats att Lemtrada orsakar sekundär autoimmun sjukdom 
inklusive autoimmun hepatit, tyroidit, idiopatisk trombocytopen purpura, förvärvad hemofili A, 
nefropatier, cytopenier och allvarliga immunologiska reaktioner såsom hemofagocytisk 
lymfohistiocytos. Fall av polyautoimmunitet har också observerats i samband med Lemtrada. 
Under förfarandet har nya biverkningar observerats som också anses ha samband med Lemtrada, 
bland annat återaktivering av Epstein-Barrvirus. 
En allmän egenskap hos alemtuzumab som påverkar dess säkerhetsprofil och riskhantering är den 
mycket långa behandlingseffekten och de långa mellanrum i doseringsregimen som följer av den. På 
grund av långtidseffekten av alemtuzumab har behandlingsavbrott begränsat värde ur 
riskhanteringsperspektiv. 
Ingen ersättning eller biomarkör för patienter som löper risk för allvarlig cytokinfrisättning eller 
autoimmunitet har identifierats. Därför är många av de nyidentifierade riskerna i samband med 
Lemtrada oförutsägbara och till stor del oundvikliga. Under dessa omständigheter måste användningen 
av alemtuzumab begränsas till de patienter som kan ha störst nytta av behandlingen och som kan vara 
redo att godta de allvarliga risker som är förknippade med den. Detta innefattar inte bara en 
begränsad behandlingsindikation, dessutom förväntas kontraindikationer för subpopulationer som på 
grund av riskfaktorer kan löpa högre risk att utveckla de allvarliga biverkningarna. 
I detta sammanhang, och med hänsyn även till råd från den vetenskapliga rådgivande gruppen, 
beslutade PRAC att Lemtrada ska vara indicerat som enda sjukdomsmodifierande behandling hos 
vuxna med högaktiv skovvis förlöpande multipel skleros (RRMS) för följande patientgrupper: 
• 
• 
Patienter med högaktiv sjukdom trots en fullständig och adekvat behandlingskur med minst en 
sjukdomsmodifierande behandling (DMT). 
Patienter med svår skovvis förlöpande multipel skleros som snabbt utvecklas, som 
kännetecknas av två eller fler funktionsnedsättande skov under ett år och med en eller flera 
gadoliniumförstärkta lesioner i hjärnan vid magnetresonansavbildning (MR) eller en signifikant 
ökning av T2-lesionsbördan jämfört med tidigare nyligen gjord MR. 
Samtidigt med den slutsatsen bekräftar PRAC att tidig insättning av högeffektiva 
sjukdomsmodifierande behandlingar hos patienter med RRMS som är högaktiv (aggressiv) eller 
utvecklas snabbt i allt högre grad ses som en strategi för att förhindra eller fördröja irreversibel skada 
som inträffar tidigt i sjukdomsförloppet3. Nyligen gjorda studier av RRMS med långtidsuppföljning har 
visat att sjukdomsmodifierande behandlingar (DMT) minskar andelen patienter som utvecklar sekundär 
progressiv MS (SPMS) jämfört med andelen obehandlade patienter som gör det. 
Vid val av den lämpligaste och effektivaste behandlingen för patienten bör hänsyn även tas till 
säkerhetsprofilen och möjligheten att hantera risker. Sårbara patientgrupper, bland annat patienter 
med svåra aktiva infektioner fram till fullständig resolution, okontrollerad hypertoni, anamnes med 
cervikal arteriell dissektion, stroke, angina pectoris eller hjärtinfarkt och patienter med känd 
blodkoagulationssjukdom som behandlas med trombocythämmare eller antikoagulans, ska vara 
kontraindicerade. Även patienter med andra samtidiga autoimmuna sjukdomar (utöver MS) ska vara 
kontraindicerade för att minimera risken för att ytterligare sjukdomar utvecklas. 
För att säkerställa adekvat övervakning av patienter före, under och efter infusionen med 
alemtuzumab, samt snabb diagnos och snabbt insatt adekvat behandling av ovannämnda risker, bör 
infusion av alemtuzumab äga rum på ett sjukhus med tillgång till experter och lämplig utrustning för 
att hantera riskerna. Innehavaren av godkännande för försäljning föreslog att även specialiserade 
3 Fernandez O et al, 2017 Is there a change of paradigm towards more effective treatment early in the course of apparent 
high-risk MS? Mult Scler Relat Disord. 2017 Oct;17:75-83. 
3 
 
 
infusionscenter där det finns snabb tillgång till intensivvård skulle tas med. Enligt PRAC:s förmenande 
innebär dock kravet på att det ska finnas tillgång till specialister från andra medicinska områden (t.ex. 
kardiologer) och utrustning för snabb diagnos och hantering av biverkningar att endast sjukhus kan 
komma i fråga. PRAC övervägde en rekommendation om en längre uppföljningsperiod på sjukhus (upp 
till 5 dagar efter den senaste infusionen) för snabb identifiering och hantering av allvarliga biverkningar 
som kan uppträda. Man kom dock slutligen fram till att det kanske inte är genomförbart med en så 
lång sjukhusvistelse och, vilket betonades av den vetenskapliga rådgivande gruppen, att det finns 
begränsat med data som visar att en sådan skulle ha betydande inverkan på hanteringen av 
biverkningar efter infusion.  
Även nya infusionsanvisningar föreslogs för att ge förutsättningar för tidig identifiering och hantering 
av allvarliga biverkningar med tidsmässigt samband med infusion. Utöver en noggrann övervakning av 
hjärt-kärlfunktionen före, under och efter infusionen innefattar detta även nya rekommendationer för 
mätning av trombocytantal under infusionscykeln och för månatlig testning av levertransaminaser efter 
infusion.   
Den nuvarande rekommendationen för säkerhetsuppföljning av patienter är från att den första 
behandlingskuren inleds till 48 timmar efter den sista behandlingskuren. Enskilda fall av autoimmuna 
sjukdomar kan dock uppträda eller diagnostiseras senare, och sjukvårdspersonal bör vara medvetna 
om den risken. 
Fall av lungembolism, vaskulit, autoimmun sjukdom i centrala nervsystemet och Guillain-Barrés 
syndrom (GBS) har rapporterats. Aktuell evidens räcker inte för att fastställa ett orsakssamband med 
Lemtrada. Det råder osäkerhet om ett potentiellt orsakssamband med ett antal andra autoimmuna 
oönskade händelser som rapporterats med tidsmässigt samband med Lemtrada, och dessa måste 
fortsatt övervakas noga i framtiden. 
För framtida periodiska säkerhetsrapporter förväntas innehavaren av godkännande för försäljning 
lämna in kumulativa översyner och diskutera följande farhågor: vaskulit, CNS-inflammation, GBS, typ 
1-diabetes, Eaton-Lamberts syndrom, myosit, sarkoidos, pneumonit och EBV-hepatit. 
En betänklighet gäller den rapporterade frekvensen dödsfall enligt rapporteringen efter godkännande 
för försäljning, inklusive dödsfall kort tid efter infusion med alemtuzumab. Även den relativt unga 
åldern hos patienter som avled inom kort tid (30 dagar) efter Lemtradabehandling noteras. Detta 
kräver en säkerhetsstudie efter att produkten godkänts. 
Det behövs också en studie för att bedöma effektiviteten hos riskminimeringsåtgärder som antas under 
denna granskning. Med tanke på att de nyidentifierade biverkningarna är allvarliga och 
svårförutsägbara är det viktigt att klarlägga om de nyinförda åtgärderna tillämpas i klinisk praxis. 
Innehavaren av godkännande för försäljning av Lemtrada kommer även att skicka ut ett 
informationsbrev till sjukvårdspersonal (DHPC) om resultatet av denna granskning, och 
utbildningsmaterialet för både sjukvårdspersonal och patienter kommer att uppdateras. 
Med tanke på ovanstående drog PRAC slutsatsen att nytta-riskförhållandet för Lemtrada fortfarande är 
gynnsamt förutsatt att ändringarna enligt ovan införs i produktinformationen och utbildningsmaterialen 
samt att de ytterligare farmakovigilansaktiviteter som beskrivs ovan vidtas. PRAC rekommenderade 
därför ändring av villkoren för godkännandet för försäljning av Lemtrada. 
Skäl till PRAC:s rekommendation 
Skälen är följande: 
4 
 
•  Kommittén har beaktat förfarandet enligt artikel 20 i förordning (EG) nr 726/2004 för 
Lemtrada. 
• 
• 
PRAC granskade aktuella data från efter godkännandet för försäljning och från kliniska 
prövningar om dödsfall, hjärt-kärlbiverkningar med nära tidsmässigt samband med infusioner 
med Lemtrada och immunmedierade sjukdomar. Granskningen omfattade data som lämnats 
både skriftligen och vid en muntlig förklaring. PRAC beaktade även synpunkter från den 
vetenskapliga rådgivande gruppen för neurologi. 
PRAC drog slutsatsen att myokardischemi, hjärtinfarkt, hemorragisk stroke, cervikal arteriell 
dissektion, lungblödning och trombocytopeni kan uppträda i nära tidsmässigt samband med 
infusion med Lemtrada. PRAC drog också slutsatsen att alemtuzumab är förknippat med 
immunmedierade sjukdomar som autoimmun hepatit, hemofili A och hemofagocytisk 
lymfohistiocytos (HLH), som kan uppträda med en fördröjning på månader till år efter den 
senaste behandlingen. PRAC noterade att dessa risker, som är allvarliga och i vissa fall kan ha 
dödlig utgång, i stor utsträckning är oförutsägbara. 
• 
PRAC rekommenderar därför att behandling med Lemtrada bör begränsas till patienter med 
högaktiv skovvis förlöpande multipel skleros (RRMS) för följande patientgrupper: 
o  Patienter med högaktiv sjukdom trots en fullständig och adekvat behandlingskur med 
minst en sjukdomsmodifierande behandling (DMT).  
o  Patienter med svår skovvis förlöpande multipel skleros som snabbt utvecklas, som 
kännetecknas av två eller fler funktionsnedsättande skov under ett år och med en eller 
fler gadoliniumförstärkta lesioner i hjärnan vid magnetresonansavbildning (MR) eller en 
signifikant ökning av T2-lesionsbördan jämfört med tidigare nyligen gjord MR. 
• 
Lemtrada bör även vara kontraindicerad hos patienter med 
o 
svår aktiv infektion till fullständig resolution, 
o  okontrollerad hypertoni,  
o  anamnes med cervikal arteriell dissektion,  
o  anamnes med stroke,  
o  anamnes med angina pectoris eller hjärtinfarkt,  
o  blodkoagulationssjukdom, som behandlas med trombocythämmare eller antikoagulans,  
o 
samtidiga autoimmuna sjukdomar utöver multipel skleros.  
•  Vidare rekommenderade PRAC att Lemtrada endast bör administreras på sjukhus med snabb 
tillgång till intensivvård. 
• 
• 
• 
PRAC gjorde även flera rekommendationer om övervakning av patienter före, under och efter 
infusion för att säkerställa snabb diagnos och hantering av biverkningar. 
PRAC ansåg att en studie av läkemedelsanvändning krävs för att bedöma effekten av 
riskminimeringsåtgärderna, med tanke på att riskerna är allvarliga och oförutsägbara och att 
effektiv riskminimering är en förutsättning för ett positivt nytta-riskförhållande. 
PRAC ansåg även att data som hittills har framkommit om mortalitetsincidensen är begränsade 
och att innehavaren av godkännande för försäljning därför ska utreda mortalitetsincidensen 
hos patienter som fått behandling med Lemtrada jämfört med en relevant patientpopulation. 
5 
 
Med tanke på ovanstående drog PRAC slutsatsen att nytta-riskförhållandet för Lemtrada fortfarande är 
gynnsamt förutsatt att ändringarna enligt ovan införs i produktinformationen och utbildningsmaterialen 
samt att de ytterligare farmakovigilansaktiviteter som beskrivs ovan vidtas. 
PRAC rekommenderade därför ändring av villkoren för godkännandet för försäljning av Lemtrada. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation.  
6 
 
 
