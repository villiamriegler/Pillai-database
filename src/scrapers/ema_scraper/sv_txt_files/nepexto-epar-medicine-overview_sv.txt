EMA/258909/2020
EMEA/H/C/004711
Nepexto (etanercept)
Sammanfattning av Nepexto och varför det är godkänt inom EU
Vad är Nepexto och vad används det för?
Nepexto är ett antiinflammatoriskt läkemedel för behandling av följande immunsjukdomar:





Reumatoid artrit (en sjukdom som orsakar inflammation i lederna), använt tillsammans med ett 
annat läkemedel, metotrexat, eller ensamt.
Vissa former av juvenil idiopatisk artrit (sjukdomar som orsakar inflammation i lederna).
Plackpsoriasis (en sjukdom som orsakar röda, fjällande hudfläckar).
Psoriasisartrit (en sjukdom som orsakar röda, fjällande hudfläckar med inflammation i lederna).
Axial spondyloartrit (inflammation i ryggraden som orsakar ryggsmärta), inbegripet ankyloserande 
spondylit och icke-radiografisk axial spondylartrit som betyder att det finns tydliga tecken på 
inflammation men inga belägg för sjukdom vid röntgen.
Nepexto ges främst till vuxna när deras sjukdom är allvarlig, måttligt allvarlig eller förvärras, eller när 
patienterna inte kan få andra behandlingar. För mer information om användningen av Nepexto vid 
samtliga tillstånd, däribland när det kan ges till barn, läs bipacksedeln eller tala med läkare eller 
apotekspersonal.
Nepexto är en biosimilar (liknande biologiskt läkemedel), vilket innebär att Nepexto i hög grad liknar 
ett annat biologiskt läkemedel (referensläkemedel) som redan är godkänt i EU. Referensläkemedlet för 
Nepexto är Enbrel. Mer information om biosimilarer finns här.
Nepexto innehåller den aktiva substansen etanercept.
Hur används Nepexto?
Nepexto är receptbelagt och finns tillgängligt som en injektion som ges under huden. Behandlingen ska 
inledas och övervakas av en läkare med erfarenhet av diagnos och behandling av de tillstånd som 
Nepexto används för. Injektionen kan ges av patienten själv eller dennes vårdgivare om de har fått 
lära sig hur man gör.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2020. Reproduction is authorised provided the source is acknowledged.
För vuxna är den normala rekommenderade dosen 25 mg två gånger i veckan eller 50 mg en gång i 
veckan. Behandling med 50 mg två gånger i veckan kan ges under de första 12 behandlingsveckorna 
vid plackpsoriasis. För barn beror dosen på kroppsvikten. Nepexto får inte ges till barn vars kroppsvikt 
innebär att de behöver andra doser än 25 mg eller 50 mg, eftersom Nepexto endast finns i dessa 
doser. Ett alternativt läkemedel ges till dessa barn.
För mer information om hur du använder Nepexto, läs bipacksedeln eller tala med läkare eller 
apotekspersonal.
Hur verkar Nepexto?
Den aktiva substansen i Nepexto, etanercept, är ett protein som har utformats för att blockera 
aktiviteten hos ett ämne som kallas tumörnekrosfaktor (TNF). Detta ämne bidrar till inflammationen 
och finns i höga halter hos patienter med de sjukdomar som Nepexto används för att behandla. Genom 
att blockera TNF lindrar etanercept inflammationen och andra symtom på sjukdomarna.
Vilka fördelar med Nepexto har visats i studierna?
Laboratoriestudier där Nepexto jämfördes med Enbrel har visat att den aktiva substansen i Nepexto är 
mycket lik den i Enbrel vad gäller struktur, renhet och biologisk aktivitet. Studier har också visat att 
Nepexto och Enbrel producerar liknande halter av den aktiva substansen i kroppen.
Nepexto ansågs dessutom vara lika effektivt som Enbrel i en huvudstudie på 517 patienter med måttlig 
till svår reumatoid artrit. Efter 24 veckors behandling hade ungefär 81 procent av de patienter som 
behandlats med Nepexto minst 20 procents lindring av symtomen på reumatoid artrit, jämfört med 
87 procent av de patienter som behandlats med Enbrel.
Eftersom Nepexto är en biosimilar behöver inte studierna om etanercepts effekt och säkerhet som 
utförts med Enbrel utföras på nytt med Nepexto.
Vilka är riskerna med Nepexto?
Nepexto säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Enbrel ger upphov till.
De vanligaste biverkningarna som orsakas av etanercept (kan förekomma hos fler än 1 av 10 
användare) är reaktioner på injektionsstället (t.ex. blödning, rodnad, klåda, smärta och svullnad) samt 
infektioner (t.ex. förkylningar och lunginfektion, blåskatarr och hudinfektioner). En fullständig 
förteckning över biverkningar som rapporterats för Nepexto finns i bipacksedeln.
Behandling med Nepexto får inte inledas på patienter med aktiva infektioner eller ges till patienter som 
har eller riskerar att få sepsis (när bakterier och giftiga ämnen har kommit in i blodet och börjar skada 
organen). Patienter som får en allvarlig infektion ska avbryta behandlingen med Nepexto. En 
fullständig förteckning över restriktioner finns i bipacksedeln.
Varför är Nepexto godkänt i EU?
Europeiska läkemedelsmyndigheten (EMA) fann att det styrkts att Nepexto i enlighet med EU:s krav 
för biosimilarer har en struktur, renhet och biologisk aktivitet som är mycket lik Enbrels och att 
Nepexto fördelas i kroppen på samma sätt. Studier har dessutom visat att Nepextos säkerhet och 
effekt är likvärdig med Enbrels vid reumatoid artrit.
Alla dessa data ansågs räcka för att dra slutsatsen att Nepexto kommer att verka på samma sätt som 
Enbrel vad gäller effekt och säkerhet vid dess godkända indikationer. Myndigheten fann därför att 
EMA/258909/2020
Sida 2/3
fördelarna med Nepexto är större än de konstaterade riskerna, liksom för Enbrel, och att Nepexto kan 
godkännas för försäljning i EU.
Vad görs för att garantera säker och effektiv användning av Nepexto?
Företaget som marknadsför Nepexto kommer att tillhandahålla utbildningsmaterial för läkare som 
förväntas förskriva läkemedlet, för att hjälpa dem att lära patienterna att använda det korrekt och 
påminna dem om att inte ge läkemedlet till barn och ungdomar vars kroppsvikt understiger 62,5 kg. 
Företaget kommer också att tillhandahålla ett särskilt varningskort för patienter så att de kan känna 
igen allvarliga biverkningar och veta när de ska söka akut läkarvård.
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Nepexto har också tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för Nepexto kontinuerligt. 
Biverkningar som har rapporterats för Nepexto utvärderas noggrant och nödvändiga åtgärder vidtas 
för att skydda patienterna.
Mer information om Nepexto
Mer information om Nepexto finns på EMA:s webbplats: 
ema.europa.eu/medicines/human/EPAR/nepexto
EMA/258909/2020
Sida 3/3
