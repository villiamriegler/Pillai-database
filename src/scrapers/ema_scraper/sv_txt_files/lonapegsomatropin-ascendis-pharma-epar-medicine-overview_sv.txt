EMA/5750/2022 
EMEA/H/C/005367 
Lonapegsomatropin Ascendis Pharma 
(lonapegsomatropin) 
Sammanfattning av Lonapegsomatropin Ascendis Pharma och varför det är 
godkänt inom EU 
Vad är Lonapegsomatropin Ascendis Pharma och vad används det för? 
Lonapegsomatropin Ascendis Pharma är ett läkemedel som används för att förbättra tillväxten hos 
barn och ungdomar som inte producerar tillräckligt med tillväxthormon (tillväxthormonbrist eller GHD). 
Läkemedlet är avsett för barn och ungdomar i åldern 3–18 år. 
GHD är sällsynt och Lonapegsomatropin Ascendis Pharma klassificerades som särläkemedel (ett 
läkemedel som används vid sällsynta sjukdomar) den 17 oktober 2019. Mer information om 
klassificeringen som särläkemedel finns här: ema.europa.eu/medicines/human/orphan-
designations/eu3192213.  
Lonapegsomatropin Ascendis Pharma innehåller den aktiva substansen lonapegsomatropin. 
Hur används Lonapegsomatropin Ascendis Pharma? 
Lonapegsomatropin Ascendis Pharma är receptbelagt och behandling ska inledas och övervakas av en 
läkare som är kvalificerad och har erfarenhet av att diagnostisera och behandla GHD hos barn. 
Läkemedlet finns som en injektion i olika styrkor och ska ges under huden en gång i veckan. 
Startdosen beror på kroppsvikten och justeras sedan individuellt av läkaren utifrån behandlingssvaret. 
Patienterna eller deras vårdare kan själva injicera dosen efter att de fått lära sig hur man gör. 
För mer information om hur du använder Lonapegsomatropin Ascendis Pharma, läs bipacksedeln eller 
tala med läkare eller apotekspersonal. 
Hur verkar Lonapegsomatropin Ascendis Pharma? 
Tillväxthormon utsöndras av hypofysen (en körtel i hjärnans nedre del). Det är viktigt för tillväxten 
under barn- och ungdomsåren, och det påverkar även hur kroppen tar hand om protein, fett och 
kolhydrater. Den aktiva substansen i läkemedlet, lonapegsomatropin, är en version av humant 
tillväxthormon (somatropin) som har bundits till en bärare som skyddar det mot att alltför snabbt 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
 
 
 
 
 
 
avlägsnas från kroppen. Läkemedlet frisätter långsamt tillväxthormon i kroppen efter att det har 
injicerats, vilket innebär att injektionerna inte behöver ges varje dag. 
Vilka fördelar med Lonapegsomatropin Ascendis Pharma har visats i 
studierna? 
I en huvudstudie på 161 patienter i åldern 3–12 år med tidigare obehandlad GHD visades att 
Lonapegsomatropin Ascendis Pharma som gavs en gång i veckan i likvärdiga doser var lika effektivt 
som dagliga somatropininjektioner. I studien mättes den genomsnittliga tillväxthastigheten under ett 
år, som var 11,2 cm per år i gruppen som fick lonapegsomatropin och 10,3 cm per år i grupperna som 
fick somatropin varje dag (den genomsnittliga tillväxthastigheten i båda grupperna före behandlingen 
var 3,9 cm per år). Företaget lade också fram resultaten av understödjande studier, däribland från 
patienter som tidigare fått behandling med tillväxthormon. 
Vilka är riskerna med Lonapegsomatropin Ascendis Pharma? 
De vanligaste biverkningarna som orsakas av Lonapegsomatropin Ascendis Pharma (kan förekomma 
hos upp till cirka 1 av 10 användare) är huvudvärk, ledsmärta, sekundär hypotyreoidism (en typ av låg 
sköldkörtelfunktion) och reaktioner på injektionsstället, såsom rodnad, smärta, klåda eller svullnad. 
En fullständig förteckning över biverkningar som rapporterats för Lonapegsomatropin Ascendis Pharma 
finns i bipacksedeln. 
Läkemedel med tillväxthormon såsom Lonapegsomatropin Ascendis Pharma får inte användas om 
patienten har en aktiv tumör eller en akut livshotande sjukdom. Läkemedlet får inte heller användas 
för att främja tillväxt hos barn med slutna epifyser (när de stora skelettbenen har slutat växa). En 
fullständig förteckning över restriktioner finns i bipacksedeln. 
Varför är Lonapegsomatropin Ascendis Pharma godkänt i EU? 
Europeiska läkemedelsmyndigheten (EMA) fann att fördelarna med Lonapegsomatropin Ascendis 
Pharma är större än riskerna och att Lonapegsomatropin Ascendis Pharma kan godkännas för 
försäljning i EU. Läkemedlet visade sig vara effektivt både hos patienter som tidigare behandlats med 
tillväxthormon och hos nydiagnostiserade patienter som ännu inte behandlats, och de flesta 
patienterna föredrog veckovisa injektioner. Säkerheten på kort sikt ser ut att ligga i linje med andra 
tillväxthormonläkemedel. Även om den eventuella långsiktiga risken med den aktiva substansens 
bärardel verkar osannolik kommer denna risk att övervakas noga efter godkännandet för försäljning. 
Vad görs för att garantera säker och effektiv användning av 
Lonapegsomatropin Ascendis Pharma? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lonapegsomatropin Ascendis Pharma har tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Lonapegsomatropin Ascendis 
Pharma kontinuerligt. Biverkningar som har rapporterats för Lonapegsomatropin Ascendis Pharma 
utvärderas noggrant och nödvändiga åtgärder vidtas för att skydda patienter. 
Lonapegsomatropin Ascendis Pharma (lonapegsomatropin)  
EMA/5750/2022 
Sida 23 
 
 
 
Mer information om Lonapegsomatropin Ascendis Pharma 
Mer information om Lonapegsomatropin Ascendis Pharma finns på EMA:s webbplats: 
ema.europa.eu/medicines/human/EPAR/lonapegsomatropin-ascendis-pharma.  
Lonapegsomatropin Ascendis Pharma (lonapegsomatropin)  
EMA/5750/2022 
Sida 33 
 
 
 
