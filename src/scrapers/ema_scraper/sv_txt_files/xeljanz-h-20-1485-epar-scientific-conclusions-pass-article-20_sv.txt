Bilaga IV 
Vetenskapliga slutsatser 
Classified as public by the European Medicines Agency 
110 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser 
Studien A3921133 är en pågående öppen klinisk studie som utvärderar säkerheten för tofacitinib 
5 mg två gånger om dagen och tofacitinib 10 mg två gånger om dagen jämfört med en 
tumörnekrosfaktorhämmare (etanercept eller adalimumab) hos patienter med reumatoid artrit 
(RA). Studien är ett åtagande efter godkännandet (”Post-Authorisation Commitment”) för att 
bedöma risken för kardiovaskulära händelser med tofacitinib hos patienter som är minst 50 år 
gamla och har minst ytterligare en kardiovaskulär riskfaktor, t.ex. rökare, patienter med högt 
blodtryck, höga kolesterolnivåer, diabetes mellitus, historik av hjärtinfarkt, historik av 
kranskärlssjukdom i familjen eller extraartikulär RA-sjukdom. Samtliga patienter inträdde i studien 
på stabila doser av metotrexat som bakgrundsbehandling. 
Den 12 februari 2019 informerade innehavaren av godkännandet för försäljning Europeiska 
läkemedelsmyndigheten (EMA) om att en förhöjd risk för lungemboli (PE) och total mortalitet hade 
rapporterats i studie A3921133. I denna kliniska prövning var den totala incidensen av PE 5,96 
gånger högre i studiearmen som fick tofacitinib 10 mg två gånger om dagen jämfört med armen 
som fick TNF-hämmare, och cirka 3 gånger högre än tofacitinib i andra studier inom tofacitinib-
programmet. Nämnden för data- och säkerhetsövervakning (DSMB) rekommenderade att studie 
A3921133 skulle modifieras genom att behandlingen med tofacitinib 10 mg två gånger om dagen 
avbröts. Viktigt att notera är att FDA satte som villkor för att prövningen skulle få fortsätta att 
deltagarna som hade tilldelats dosen 10 mg två gånger om dagen skulle få byta till den lägre 
dosen 5 mg två gånger om dagen. 
Efter att informationen mottagits från innehavaren av godkännande för försäljning skickades ett 
informationsbrev till sjukvårdspersonal (DHPC) ut i medlemsstaterna i slutet av mars 2019 för att 
informera förskrivare om de uppgifter som framkommit i studie A3921133. Vidare började EMA 
bedöma den ökade risken för PE och total mortalitet hos patienter som behandlades med 
tofacitinib 10 mg två gånger dagligen och dess potentiella inverkan på godkännandet för 
försäljning av Xeljanz i ett signalförfarande. Utifrån tillgänglig information och enligt bedömning 
under signalförfarandet drog PRAC slutsatsen att tofacitinib är förknippat med en dosberoende risk 
för PE. 
Med tanke på hur allvarligt PE är och att den underliggande mekanismen är oklar beslutade PRAC 
att inverkan av dessa fynd på nytta-riskbalansen för tofacitinib för alla godkända indikationer och 
doser bör bedömas fullständigt, vilket ledde till en anmälan om hänskjutning. Med tanke på hur 
allvarlig risken är rekommenderade PRAC att tillfälliga åtgärder skulle införas medan granskningen 
pågick. Ett andra DHPC skickades ut i slutet av maj 2019 för att informera förskrivare om dessa 
tillfälliga åtgärder. 
Xeljanz innehåller tofacitinib, som är en selektiv hämmare av januskinasfamiljen (JAK) av kinaser. 
Tofacitinib är en JAK1-, 2- och 3-hämmare och klassificeras som ett oralt sjukdomsmodifierande 
antireumatiskt läkemedel (DMARD). Hämning av JAK1 och JAK3 försvagar signaleringen av 
interleukiner (IL2, 4, 7, 9, 15 och 21) och interferoner av typ I/II, vilket leder till en modulering av 
immun- och inflammationssvaret. 
Den 21 mars 2017 beviljades Xeljanz ett godkännande för försäljning i EU för behandling av 
reumatoid artrit (RA). I juni 2018 godkändes det för behandling av psoriasisartrit (PsA), och i juli 
2018 godkändes det även för behandling av ulcerös kolit (UC). 
I EU är tofacitinib godkänt som en filmdragerad tablett på 5 mg och 10 mg. Den rekommenderade 
dosen för RA och PsA är 5 mg två gånger om dagen, och för UC är dosen 10 mg två gånger om 
dagen under de första 8 veckorna och därefter 5 mg två gånger om dagen. För patienter som inte 
uppnår tillräcklig terapeutisk nytta till vecka 8 kan induktionsdosen på 10 mg två gånger om 
Classified as public by the European Medicines Agency 
111 
 
dagen förlängas i ytterligare 8 veckor (16 veckor totalt), följt av 5 mg två gånger om dagen för 
underhållsbehandling. Induktionsbehandlingen med tofacitinib ska avbrytas hos alla patienter som 
inte uppvisar tecken på terapeutisk nytta till vecka 16. För vissa patienter, såsom de med tidigare 
behandlingssvikt på tumörnekrosfaktorantagonister, bör man överväga att fortsätta 
underhållsbehandlingen med dosen 10 mg två gånger om dagen för att bibehålla den terapeutiska 
nyttan. Patienter som upplever ett minskat svar på underhållsbehandlingen med tofacitinib 5 mg 
två gånger om dagen kan ha nytta av en ökning till tofacitinib 10 mg administrerat två gånger om 
dagen. 
Övergripande sammanfattning av PRAC:s vetenskapliga utvärdering 
Effekten av Xeljanz vid dess olika godkända indikationer har tidigare fastställts och ifrågasätts inte 
i det aktuella förfarandet. 
Tillgängliga data visar att tofacitinib ökar risken för venös tromboembolism (DVT och PE) hos 
patienter med RA och PsA, i synnerhet hos patienter som behandlas med tofacitinib 10 mg två 
gånger om dagen och hos patienter med riskfaktorer för venös tromboembolism (VTE) eller 
riskfaktorer för kardiovaskulära händelser. Data från patienter som lider av ulcerös kolit (UC) är 
något begränsade men visar inte någon ökad risk för VTE i en population som redan vid baslinjen 
har en ökad risk för trombotiska händelser. Risken för VTE verkar dock vara högre hos UC-
patienter i remission. Eftersom man utgår ifrån att trombotiska händelser har en gemensam 
verkningsmekanism kan resultaten från RA-studien (A3921133) – med viss försiktighet – 
extrapoleras till andra indikationer. 
När det gäller mortaliteten (med hänsyn till data från perioder med läkemedel och de 28 dagarna 
utan läkemedel) visar interimsanalyserna av studie 1133 en på gränsen till signifikant ökning på 2 
gånger för den låga tofacitinib-dosen och en signifikant ökning på 3 gånger för den höga dosen, 
jämfört med aktiv kontroll med TNFi. Detta berodde delvis på en högre mortalitetsfrekvens på 
grund av infektioner för tofacitinib. Mortalitetsfrekvensen på grund av hjärthändelser var två 
gånger så hög för dosen 10 mg två gånger om dagen jämfört med den aktiva kontrollen (TNFi), 
vilket inte kan förklaras av en ökning av PE-händelser. En högre mortalitetsfrekvens för 10 mg 
jämfört med 5 mg är inte uppenbar i andra studier. 
Reumatoid artrit och psoriasisartrit 
PRAC drog slutsatsen att den dosberoende risken för trombotiska händelser visserligen är allvarlig 
och kan vara livshotande men kan hanteras med lämpliga riskminimeringsåtgärder. 
I studie 1133 var storleksordningen för risken för lungemboli i genomsnitt blygsam för den låga 
dosen 5 mg två gånger om dagen (i motsats till armen med 10 mg-dosen), vilket är 
standarddosen för artritindikationerna (incidens 0,27 per 100 patientår (95 procent CI 0,12–0,52) 
additiv risk 1,8 /1000 patientår). Viktigt är att RA-patienter redan har en populationsrisk för 
trombotiska händelser jämfört med den allmänna populationen. I närvaro av en eller flera 
riskfaktorer för PE/DVT finns det dock belägg för att risken för PE/DVT är förhöjd även för 
tofacitinib 5 mg två gånger om dagen jämfört med anti-TNF. 
Därför bör behandling med tofacitinib av patienter med ytterligare riskfaktorer för PE/DVT 
utvärderas noga. PRAC ansåg därför att det skulle betonas i produktresumén att den 
rekommenderade dosen 5 mg två gånger om dagen inte bör överskridas för RA och PsA. Efter 
samråd med experter vid ett särskilt möte drog PRAC även slutsatsen att den tillfälliga 
kontraindikationen inte var nödvändig. Experterna ansåg i stället att patienter med kända VTE-
riskfaktorer fortfarande kunde behandlas med tofacitinib förutsatt att lämpliga 
Classified as public by the European Medicines Agency 
112 
 
 
 
riskminimeringsåtgärder införs och att behandlande läkare iakttar försiktighet (inklusive att om 
möjligt undvika orala preventivmedel och andra riskfaktorer för VTE). 
Även den observerade ökningen av mortaliteten i de preliminära analyserna av studie 1133 inger 
betänkligheter. Den ökade mortaliteten återspeglas dock inte i de andra långsiktiga 
förlängningsstudierna av RA utöver 1133 för 5 mg- och 10 mg-dosen. I dessa studier fick 
patienterna byta, och därmed är den observerade kontrasten/skillnaden mindre. Mortaliteten ingår 
som ett utfall i de pågående PASS-studierna, vilket över tid kan ge mer information om 
mortaliteten med 5 mg tofacitinib jämfört med andra behandlingar. 
Den vanligaste dödsorsaken för 5 mg jämfört med anti-TNF var allvarliga infektioner, medan den 
vanligaste dödsorsaken för 10 mg-dosen var kardiovaskulära händelser. En skrivning har lagts till i 
produktresumén för att ytterligare betona att dosen 10 mg inte bör användas för RA och PsA. 
Innehavaren av godkännande för försäljning ombads utvärdera om det gick att identifiera 
patienter som löpte ökad risk att dö under behandling med tofacitinib. Det gick inte att identifiera 
tydliga riskfaktorer, men för patienter kring 65 år och uppåt var mortalitetsrisken större. Denna 
ökning var större för tofacitinib jämfört med anti-TNF och kunde huvudsakligen tillskrivas allvarliga 
infektioner. En varning har tagits med i produktresumén som betonar att tofacitinib endast bör 
övervägas för patienter över 65 år om det inte finns någon annan lämplig alternativ behandling 
och utbildningsmaterialet har ändrats i enlighet med detta. 
Trots att risken för PE och mortalitet ansågs vara mycket allvarlig drog PRAC så som nämns ovan 
slutsatsen att risken kan hanteras på lämpligt sätt genom att varningar tas med för patienter som 
löper ökad risk för trombotiska händelser. 
Ulcerös kolit 
Inflammatorisk tarmsjukdom är i sig förknippad med en ungefär tvåfaldigt ökad [relativ risk 2,20 
(95 procent CI 1,83–2,65)] risk för VTE jämfört med en allmän population utan inflammatorisk 
tarmsjukdom3. Vidare är VTE hos UC-patienter förknippad med betydande morbiditet och 
mortalitet, och mortaliteten på grund av lungemboli är högre hos IBD-patienter än i den allmänna 
populationen1,2. 
Varken PE eller DVT observerades vid induktionsbehandling med tofacitinib 10 mg två gånger om 
dagen i studierna A3921094 och A3921095 hos UC-patienter med måttlig till svår 
sjukdomsaktivitet. Venösa tromboembolismhändelser i form av PE (n= 4 av 1157) och DVT (n= 1 
av 1157) observerades dock vid långvarig behandling (dvs. 217 till 1149 dagar) med tofacitinib 
10 mg två gånger om dagen hos UC-patienter i remission. Alla respektive patienter hade en eller 
flera riskfaktorer för hjärt-kärlsjukdom. Trots det begränsade antalet observerade VTE-fall hos UC-
patienter som behandlats med tofacitinib noteras det att alla fall av VTE inträffade under 
underhållsbehandling med tofacitinib i dosen 10 mg två gånger dagligen, medan inga VTE-fall 
observerades vid induktionsbehandling med tofacitinib med samma dosering. Dessa resultat visar 
att sjukdomsaktivitet kan vara relevant vid utvärdering av risken för VTE hos UC-patienter. 
Tofacitinib kan minska den absoluta risken för VTE hos patienter med aktiv UC tack vare sina 
antiinflammatoriska egenskaper. På grund av att inflammation (nästan) inte föreligger hos 
patienter med UC i remission kompenserar tofacitinibs antiinflammatoriska egenskaper inte för 
1 Nguyen GC, Sam J. Rising prevalence of venous thromboembolism and its impact on mortality among 
hospitalized inflammatory bowel disease patients. Am J Gastroenterol. 2008;103:2272–80.,, 
2 Jess T, Gamborg M, Munkholm P, Sorensen TI. Overall and cause-specific mortality in ulcerative colitis: 
meta-analysis of population-based inception cohort studies. Am J Gastroenterol. 2007;102:609–17. 
Classified as public by the European Medicines Agency 
113 
 
 
dess trombogena potential. Detta skulle förklara varför alla VTE-fall observerades under 
underhållsbehandling med tofacitinib för UC i remission. 
Trots begränsat med data om risken för VTE under underhållsbehandling med tofacitinib mot UC 
jämfört med RA är det rimligt att tofacitinib kan öka risken för VTE hos UC-patienter liksom det 
visades för RA-patienter, eftersom det är osannolikt att säkerhetsprofilen för den aktiva 
substansen tofacitinib i sig skulle skilja sig väsentligt mellan olika indikationer. Därför är de 
ovannämnda varningarna relevanta även för denna indikation. 
För patienter som löper ökad risk för venösa tromboemboliska händelser (t.ex. fetma, hög ålder, 
historik av VTE) rekommenderas underhållsbehandling med tofacitinib 10 mg inte för patientfall 
med UC som har kända VTE-riskfaktorer, annat än om ingen lämplig alternativ behandling finns att 
tillgå. En varning om detta har lagts in i produktinformationen. Fortsatt behandling med dosen 
10 mg ska vara så kort som möjligt för dessa patienter. 
Sammanfattningsvis tillåter tillgängliga data inga definitiva slutsatser om risken för VTE hos UC-
patienter som behandlas med tofacitinib jämfört med RA-patienter som behandlas med tofacitinib. 
Hos RA-patienter visades dock en dosberoende ökning av VTE-händelser och allvarliga infektioner 
vid behandling med tofacitinib. Det är rimligt att anta att liknande effekter kan uppträda hos UC-
patienter. Den tofacitinibrelaterade risken för VTE förefaller vara högre hos patienter vars sjukdom 
inte är aktiv, dvs. som är i remission. Det är inte känt i vilken grad den VTE-risk hos RA-patienter 
som observerades i 1133-studien kan extrapoleras till UC-patienter. I vilket fall är nytta-
riskbalansen fortfarande positiv för tofacitinib som behandling av UC. Hos patienter med kända 
riskfaktorer för VTE bör behandling med tofacitinib användas med försiktighet oberoende av 
indikation och dosering. Dessutom bör underhållsbehandling med 10 mg tofacitinib två gånger 
dagligen förskrivas för kortast möjliga period baserat på en noggrann avvägning mellan nytta och 
risk för varje enskild patient. 
Skäl till PRAC:s rekommendation 
Skälen är som följer: 
  PRAC har beaktat förfarandet enligt artikel 20 i förordning (EG) nr 726/2004 till följd av 
farmakovigilansdata för Xeljanz (tofacitinib). 
 
PRAC bedömde samtliga data som lämnades in under hänskjutningen avseende risken för 
venös tromboembolism och total mortalitet, inklusive de skriftliga svaren från innehavaren 
av godkännande för försäljning samt utfallet av samrådet vid ett särskilt 
expertgruppsmöte. 
 
PRAC drog slutsatsen att tofacitinib är förknippat med en ökad risk för venösa 
tromboemboliska händelser (VTE), både djup ventrombos och lungemboli, i synnerhet hos 
patienter med riskfaktorer för venös tromboembolism. Vidare drog PRAC slutsatsen att 
risken för venösa tromboembolismhändelser är dosberoende. 
 
PRAC drog slutsatsen att resultaten från studie A3921133 med patienter med reumatoid 
artrit är relevanta även för övriga indikationer, trots att data för patienter med ulcerös 
kolit och psoriasisartrit är begränsade. 
  Baserat på interimsanalyserna av studie A3921133 drog PRAC även slutsatsen att det finns 
en potentiell risk avseende ökad mortalitet. Detta berodde delvis på en högre 
mortalitetsfrekvens på grund av allvarliga infektioner för tofacitinib. Detta var särskilt 
Classified as public by the European Medicines Agency 
114 
 
 
 
 
tydligt för patienter från 65 år och uppåt, och för dessa patienter bör tofacitinib därför 
endast övervägas om ingen annan lämplig behandling finns att tillgå. 
 
För att minimera dessa risker rekommenderade PRAC att varningar införs i 
produktinformationen om den ökade risk för VTE som observerats hos patienter som tar 
tofacitinib, i synnerhet patienter med kända riskfaktorer för VTE. PRAC rekommenderade 
även att behandling med tofacitinib avbryts för patienter med misstänkt VTE. 
  Vidare införde PRAC en varning om att tofacitinib 10 mg två gånger dagligen som 
underhållsbehandling inte rekommenderas för patienter med UC som har kända 
riskfaktorer, annat än om ingen lämplig alternativ behandling finns att tillgå. Klargöranden 
om doseringen har även lagts till särskilt för UC-patienter som får underhållsbehandling. 
 
 
PRAC rekommenderade motsvarande uppdatering av utbildningsmaterialen. 
PRAC samtyckte även till ett brev till hälso- och sjukvården och tidpunkter för distribution 
av brevet. 
Mot denna bakgrund anser kommittén att nytta-riskförhållandet för Xeljanz (tofacitinib) är fortsatt 
gynnsamt under förutsättning att de överenskomna ändringarna görs i produktinformationen och 
att ytterligare riskminimeringsåtgärder införs. 
Kommittén rekommenderar därför att villkoren för godkännandena för försäljning av Xeljanz 
(tofacitinib) ändras. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser 
och skäl till rekommendation. 
Classified as public by the European Medicines Agency 
115 
 
 
