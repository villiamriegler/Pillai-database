EMA/51634/2016 
EMEA/H/C/002155 
Sammanfattning av EPAR för allmänheten 
Tobi Podhaler 
tobramycin 
Detta är en sammanfattning av det offentliga europeiska utredningsprotokollet (EPAR) för Tobi 
Podhaler. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Tobi Podhaler? 
Tobi Podhaler är ett läkemedel som innehåller den aktiva substansen tobramycin. Det finns tillgängligt 
som kapslar (28 mg) innehållande torrt pulver för inhalation med en bärbar inhalator. 
Vad används Tobi Podhaler för? 
Tobi Podhaler används som förebyggande behandling av kronisk lunginfektion orsakad av bakterien 
Pseudomonas aeruginosa hos vuxna och barn från sex års ålder med cystisk fibros. Cystisk fibros är en 
ärftlig sjukdom där tjockt slem ansamlas i lungorna så att bakterier lättare kan växa och orsaka 
infektioner.  P. aeruginosa är en vanlig orsak till infektioner hos patienter med cystisk fibros. 
Eftersom antalet patienter med cystisk fibros och bakteriell lunginfektion med P. aeruginosa är litet 
betraktas sjukdomen som sällsynta och Tobi Podhaler klassificerades som särläkemedel (ett läkemedel 
som används vid sällsynta sjukdomar) den 17 mars 2003. 
Läkemedlet är receptbelagt. 
Hur används Tobi Podhaler? 
Tobi Podhaler inhaleras med en handhållen anordning som kallas Podhaler. Kapslarna får bara 
användas i Podhalern och de får aldrig sväljas. Den rekommenderade dosen är fyra kapslar två gånger 
dagligen (ska inhaleras med så nära 12 timmars intervall som möjligt) i fyra veckor, följt av fyra 
veckor utan läkemedel. Patienten ska fortsätta med behandling i cykler med fyra veckor med 
läkemedel, följt av fyra veckor utan läkemedel så länge läkaren anser att patienten har nytta av 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
behandlingen. Om patientens lunginfektion förvärras ska läkaren överväga att ersätta eller 
komplettera Tobi Podhaler med någon annan behandling. Mer information om hur Tobi Podhaler 
används finns i anvisningarna i bipacksedeln. 
Hur verkar Tobi Podhaler? 
Den aktiva substansen i Tobi Podhaler, tobramycin, är ett aminoglykosidantibiotikum. Det verkar 
genom att hämma produktionen av proteiner som P. aeruginosa-bakterierna behöver för att bygga upp 
sina cellväggar. Detta skadar bakterierna och dödar dem slutligen. 
Tobramycin är ett välkänt antibiotikum som har använts för att behandla lunginfektioner hos patienter 
med cystisk fibros. Det finns tillgängligt i form av en lösning som används med en nebulisator (en 
anordning som omvandlar en lösning till en aerosol som patienten kan andas in). Tobi Podhaler är 
tänkt att göra det bekvämare för patienterna att ta tobramycin. 
Hur har Tobi Podhalers effekt undersökts? 
Sökanden har lagt fram data om Tobi, en befintlig lösning för nebulisator som innehåller tobramycin. 
Sökanden har också lagt fram data från publicerad litteratur. 
Tobi Podhaler undersöktes i två huvudprövningar med patienter som hade cystisk fibros och 
lunginfektion orsakad av P. aeruginosa. I den första prövningen med 102 patienter i åldrarna 6–21 år 
jämfördes Tobi Podhaler med placebo (overksam behandling). I den andra prövningen med 553 
patienter, de flesta vuxna, jämfördes Tobi Podhaler med Tobi. Prövningarna varade i 24 veckor (tre 
behandlingscykler). Huvudmåttet på effekt var förändringen av FEV1  i slutet av 
läkemedelsbehandlingsperioden i cykel 1 i den första studien och i slutet av 
läkemedelsbehandlingsperioden i cykel 3 i den andra studien. FEV1 är den största mängden luft som en 
person kan andas ut på en sekund. 
Vilken nytta har Tobi Podhaler visat vid studierna? 
Tobi Podhaler var effektivare än placebo för behandling av infektion med P. aeruginosa hos patienter 
med cystisk fibros. Efter fyra veckors behandling uppvisade de patienter som använde Tobi Podhaler 
en förbättring av FEV1 på 13,2 procent medan FEV1 hade minskat med ca 0,6 procent hos de patienter 
som fick placebo. När patienterna i placebogruppen fick byta till Tobi Podhaler för cykel 2 och 3 
uppvisade även de samma förbättring av FEV1. Effekten av Tobi Podhaler motsvarade Tobis effekt efter 
tre behandlingscykler. 
Vilka är riskerna med Tobi Podhaler? 
De vanligaste biverkningarna som orsakas av Tobi Podhaler (uppträder hos fler än 1 patient av 10) är 
hemoptys (blodupphostning), dyspné (andningsbesvär), dysfoni (heshet), hosta och produktiv hosta 
(slemhosta), orofaryngeal smärta (påverkar mun och svalg) och feber. En fullständig förteckningen 
över biverkningar som rapporterats för Tobi Podhaler finns i bipacksedeln. 
Tobi Podhaler ska inte ges till personer som kan vara överkänsliga (allergiska) mot tobramycin, någon 
aminoglykosid eller något annat innehållsämne. 
Tobi Podhaler  
EMA/51634/2016  
Sida 2/3 
 
 
 
 
 
Varför har Tobi Podhaler godkänts? 
CHMP fann att nyttan med Tobi Podhaler är större än riskerna eftersom läkemedlet ger effektiv 
behandling av lunginfektion hos patienter med cystisk fibros och med tanke på att Tobi Podhaler är 
bekvämare att använda för patienterna. Kommittén rekommenderade därför att Tobi Podhaler skulle 
godkännas för försäljning. 
Vad görs för att garantera säker och effektiv användning av Tobi Podhaler? 
En riskhanteringsplan har tagits fram för att se till att Tobi Podhaler används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Tobi Podhaler. Där anges också lämpliga försiktighetsåtgärder som vårdpersonal och patienter ska 
vidta. 
Mer information om Tobi Podhaler 
Den 20 juli 2011 beviljade Europeiska kommissionen ett godkännande för försäljning av Tobi Podhaler 
som gäller i hela EU. 
EPAR för Tobi Podhaler finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Tobi Podhaler 
finns i bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet från kommittén för särläkemedel om Tobi Podhaler finns på 
läkemedelsmyndighetens webbplats ema.europa.eu/Find medicine/Human medicines/Rare disease 
designation. 
Denna sammanfattning uppdaterades senast 02-2016. 
Tobi Podhaler  
EMA/51634/2016  
Sida 3/3 
 
 
 
 
 
