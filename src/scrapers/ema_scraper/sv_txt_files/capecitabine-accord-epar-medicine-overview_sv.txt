EMA/372297/2020 
EMEA/H/C/002386 
Capecitabine Accord (kapecitabin) 
Sammanfattning av Capecitabine Accord och varför det är godkänt inom EU 
Vad är Capecitabine Accord och vad används det för? 
Capecitabine Accord är ett cancerläkemedel som används för att behandla följande: 
•  Tjocktarmscancer. Capecitabine Accord ges med eller utan andra cancerläkemedel till patienter 
som har opererats för tjocktarmscancer i stadium III (Dukes stadium C). 
•  Metastaserande kolorektalcancer (tjocktarms- eller ändtarmscancer som har spridit sig till andra 
delar av kroppen). Capecitabine Accord kan ges tillsammans med andra cancerläkemedel eller 
som enda läkemedel. 
•  Avancerad magsäckscancer. Capecitabine Accord ges tillsammans med andra cancerläkemedel, 
däribland ett platinainnehållande läkemedel som till exempel cisplatin. 
• 
Lokalt avancerad eller metastaserande bröstcancer (bröstcancer som har börjat sprida sig till 
andra delar av kroppen). Capecitabine Accord ges tillsammans med docetaxel (ett annat 
cancerläkemedel) efter att behandling med antracykliner (en annan typ av cancerläkemedel) har 
misslyckats. Capecitabine Accord kan också ges som enda läkemedel i fall där behandling med 
både antracykliner och taxaner (en annan typ av cancerläkemedel) har misslyckats eller om det 
är olämpligt att fortsätta behandlingen med antracykliner. 
Capecitabine Accord är ett generiskt läkemedel och ett hybridläkemedel. Detta innebär att det liknar 
ett referensläkemedel men innehåller kapecitabin i en ny styrka utöver de redan tillgängliga styrkorna. 
Referensläkemedlet Xeloda finns som tabletter på 150 mg och 500 mg, medan Capecitabine Accord 
även finns som tabletter på 300 mg. Mer information om generiska läkemedel och hybridläkemedel 
finns i dokumentet med frågor och svar här. 
Capecitabine Accord innehåller den aktiva substansen kapecitabin. 
Hur används Capecitabine Accord? 
Capecitabine Accord får endast förskrivas av läkare som är behöriga att ordinera cancerläkemedel. 
Innan behandlingen inleds rekommenderas att patienterna testas för att kontrollera att de har ett 
fungerande dihydropyrimidindehydrogenas-enzym (DPD). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
• 
An agency of the 
European Union   
© European Medicines Agency, 2020. Reproduction is authorised provided the source is acknowledged. 
 
 
 
  
 
 
 
 
Capecitabine Accord finns som tabletter (150 mg, 300 mg och 500 mg). Dosen beror på patientens 
längd och vikt och på vilken typ av cancer som behandlas. Capecitabine Accord-tabletterna ska tas 
inom 30 minuter efter avslutad måltid. Tabletterna ges två gånger om dagen i 14 dagar. Därefter görs 
ett uppehåll på 7 dagar, varpå nästa omgång påbörjas. 
Behandlingen pågår i sex månader efter tjocktarmsoperation. För andra typer av cancer avbryts 
behandlingen om sjukdomen förvärras eller om patienten får oacceptabla biverkningar. Dosen måste 
justeras för patienter med lever- eller njursjukdom och för patienter som får vissa biverkningar. För 
patienter med partiell DPD-brist kan en lägre startdos övervägas. 
För mer information om hur du använder Capecitabine Accord, läs bipacksedeln eller tala med läkare 
eller apotekspersonal. 
Hur verkar Capecitabine Accord? 
Den aktiva substansen i Capecitabine Accord, kapecitabin, är ett cellgift (ett läkemedel som dödar 
celler som delar sig snabbt, till exempel cancerceller) som tillhör gruppen antimetaboliter. Kapecitabin 
omvandlas till läkemedlet fluorouracil i kroppen. Omvandlingen är större i tumörceller än i normal 
vävnad. 
Fluorouracil är mycket likt pyrimidin. Pyrimidin ingår i cellernas genetiska material (DNA och RNA). I 
kroppen tar fluorouracil pyrimidins plats och stör de enzymer som medverkar i bildandet av nytt DNA. 
På så sätt hämmar det tumörcellernas tillväxt och dödar dem slutligen. 
Hur har Capecitabine Accords effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Xeloda och behöver inte studeras igen för Capecitabine Accord. 
Liksom för alla läkemedel har företaget lagt fram studier om kvaliteten på Capecitabine Accord. 
Företaget har också visat i en studie att det är ”bioekvivalent” med referensläkemedlet. Två läkemedel 
är bioekvivalenta när de bildar samma halter av den aktiva substansen i kroppen och förväntas 
därmed ha samma effekt. 
Vilka är fördelarna och riskerna med Capecitabine Accord? 
Eftersom Capecitabine Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Capecitabine Accord godkänt i EU? 
Europeiska läkemedelsmyndigheten (EMA) fann att det styrkts att Capecitabine Accord i enlighet med 
EU:s krav har likvärdig kvalitet och är bioekvivalent med Xeloda. Myndigheten fann därför att 
fördelarna med Capecitabine Accord är större än de konstaterade riskerna, liksom för Xeloda, och att 
läkemedlet kan godkännas för försäljning i EU. 
Vad görs för att garantera säker och effektiv användning av Capecitabine 
Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Capecitabine Accord har tagits med i produktresumén och 
bipacksedeln. 
Capecitabine Accord (kapecitabin)  
Sida 2/3 
 
 
 
 
Liksom för alla läkemedel övervakas de vetenskapliga uppgifterna för Capecitabine Accord 
kontinuerligt. Biverkningar som har rapporterats för Capecitabine Accord utvärderas noggrant och 
nödvändiga åtgärder vidtas för att skydda patienterna. 
Mer information om Capecitabine Accord 
Den 19 november 2012 beviljades Capecitabine Accord ett godkännande för försäljning som gäller i 
hela EU. 
Mer information om Capecitabine Accord finns på EMA:s webbplats: 
ema.europa.eu/medicines/human/EPAR/capecitabine-accord 
Information om referensläkemedlet finns också på EMA:s webbplats. 
Denna sammanfattning uppdaterades senast 06-2020. 
Capecitabine Accord (kapecitabin)  
Sida 3/3 
 
 
 
 
 
