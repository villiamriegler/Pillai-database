EMA/88236/2017 
EMEA/H/C/003916 
Sammanfattning av EPAR för allmänheten 
Terrosa 
teriparatid 
Detta är en sammanfattning av det offentliga europeiska utredningsprotokollet (EPAR) för Terrosa. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Terrosa ska användas. 
Praktisk information om hur Terrosa ska användas finns i bipacksedeln. Du kan också kontakta din 
läkare eller apotekspersonal. 
Vad är Terrosa och vad används det för? 
Terrosa är ett läkemedel som används vid behandling av osteoporos (benskörhet) hos följande 
patientgrupper: 
•  Kvinnor efter klimakteriet. Hos dessa patienter har Terrosa visats avsevärt minska risken för 
kotfrakturer (i ryggraden) och andra frakturer (skelettfrakturer), men inte risken för höftfrakturer. 
•  Män med förhöjd risk för frakturer. 
•  Män och kvinnor med förhöjd risk för frakturer på grund av långvarig behandling med 
glukokortikoider (en typ av steroider). 
Terrosa innehåller den aktiva substansen teriparatid. 
Terrosa är en biosimilar (liknande biologiskt läkemedel), vilket innebär att Terrosa är mycket likt ett 
biologiskt läkemedel (kallas också ”referensläkemedel”) som redan är godkänt i EU. 
Referensläkemedlet för Terrosa är Forsteo. Mer information om biosimilarer finns i dokumentet med 
frågor och svar här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
 
  
 
 
 
Hur används Terrosa? 
Terrosa finns som en injektionsvätska, lösning i cylinderampuller (innehållande 600 mikrogram 
teriparatid) som är avsedda att användas med ServoPen Fix-systemet. Den rekommenderade dosen är 
20 mikrogram Terrosa, som ges som en injektion under huden (subkutant) i låret eller buken (magen) 
en gång om dagen. Patienter kan själva injicera läkemedlet när de har lärt sig hur det går till. 
Patienterna ska ta kalcium- och D-vitamintillägg om de inte får i sig tillräckligt av dessa ämnen via 
kosten. Terrosa kan användas i upp till två år. Den två år långa behandlingskuren med Terrosa får 
bara ges en enda gång under en patients livstid. 
Läkemedlet är receptbelagt. 
Hur verkar Terrosa? 
Osteoporos inträffar när inte tillräckligt med ny benvävnad bildas för att ersätta den som bryts ner 
naturligt. Skelettets ben blir gradvis mindre kompakta samtidigt som risken för frakturer ökar. 
Osteoporos är vanligare hos kvinnor efter klimakteriet då nivåerna av det kvinnliga könshormonet 
östrogen sjunker. Osteoporos kan också ske som en biverkning till glukokortikoidbehandling hos män 
och kvinnor. 
Den aktiva substansen i Terrosa, teriparatid, är identisk med ett fragment av det humana 
bisköldkörtelhormonet (parathormonet). Det verkar på samma sätt som hormonet och stimulerar 
benbildningen genom att verka på osteoblaster (celler som bygger upp ben). Det ökar också 
upptagningen av kalcium ur maten och förhindrar att för mycket kalcium försvinner ut i urinen. 
Vilken nytta med Terrosa har visats i studierna? 
Laboratoriestudier där man jämförde Terrosa med Forsteo har visat att den aktiva substansen i Terrosa 
är mycket lik den i Forsteo vad gäller uppbyggnad, renhet och biologisk aktivitet. 
Eftersom Terrosa är en biosimilar behöver inte studierna om teriparatids effekt och säkerhet som 
utförts med Forsteo utföras på nytt med Terrosa. En studie på 54 friska kvinnor har visat att samma 
doser av de två läkemedlen som ges genom injektion under huden gav likartade halter av den aktiva 
substansen teriparatid i kroppen. Dessutom gav Terrosa och Forsteo upphov till likartade effekter på 
kalciumhalterna i blodet. 
Vilka är riskerna med Terrosa? 
Den vanligaste biverkningen som orsakas av Terrosa (uppträder hos fler än 1 av 10 patienter) är 
smärta i armar eller ben. En fullständig förteckning över biverkningar som rapporterats för Terrosa 
finns i bipacksedeln. 
Terrosa får inte ges till patienter som har andra skelettsjukdomar, t.ex. Pagets sjukdom, skelettcancer 
eller skelettmetastaser (cancer som har spridit sig till skelettet), patienter som genomgått 
strålbehandling av skelettet eller patienter som har hyperkalcemi (höga kalciumnivåer i blodet), 
oförklarligt höga nivåer av alkalisk fosfatas (ett enzym) eller allvarlig njursjukdom. Terrosa får inte 
användas under graviditet eller amning. En fullständig förteckning över restriktioner finns i 
bipacksedeln. 
Terrosa  
EMA/88236/2017 
Sida 2/3 
 
 
 
Varför godkänns Terrosa? 
Kommittén för humanläkemedel (CHMP) har beaktat bevis som visade att Terrosa har en uppbyggnad, 
renhet och biologisk aktivitet som i hög grad liknar Forsteos och att det fördelas i kroppen på samma 
sätt. Detta ansågs tillräckligt för att man skulle dra slutsatsen att Terrosa kommer att fungera på 
samma sätt vad gäller effekt och säkerhet. Liksom för Forsteo är nyttan därför större än de 
konstaterade riskerna och kommittén rekommenderade att Terrosa skulle godkännas för försäljning. 
Vad görs för att garantera säker och effektiv användning av Terrosa? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Terrosa har tagits med i produktresumén och bipacksedeln. 
Övrig information om Terrosa 
EPAR för Terrosa finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Terrosa finns i 
bipacksedeln (ingår också i EPAR). Du kan också kontakta din läkare eller apotekspersonal. 
Terrosa  
EMA/88236/2017 
Sida 3/3 
 
 
 
