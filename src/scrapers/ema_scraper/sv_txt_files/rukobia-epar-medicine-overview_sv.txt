EMA/707937/2020 
EMEA/H/C/005011 
Rukobia (fostemsavir) 
Sammanfattning av Rukobia och varför det är godkänt inom EU 
Vad är Rukobia och vad används det för? 
Rukobia är ett läkemedel som används för att behandla vuxna patienter som är infekterade med 
humant immunbristvirus typ 1 (HIV-1), ett virus som ger upphov till förvärvat immunbristsyndrom 
(aids). Rukobia ges med andra hivläkemedel när infektionen inte kan kontrolleras tillräckligt väl med 
någon av standardkombinationerna på grund av att viruset är resistent mot dem (multiresistent HIV-
1). 
Hur används Rukobia? 
Rukobia är receptbelagt. Det ska förskrivas av läkare med erfarenhet av att behandla hivinfektioner. 
Läkemedlet finns som depottabletter, som frisätter den aktiva substansen långsamt under flera 
timmar. En tablett tas två gånger om dagen. 
För mer information om hur Rukobia används, läs bipacksedeln eller tala med läkare eller 
apotekspersonal. 
Hur verkar Rukobia? 
När läkemedlet frisätts i kroppen binder det till ett protein på HIV-1-virusets ytterhölje. Detta hindrar 
viruset från att samverka med en typ av immunceller som kallas T-celler och som är det främsta målet 
för HIV-1-viruset. Rukobia hindrar viruset från att tränga in i T-cellerna och föröka sig inne i dessa, 
vilket gör att infektionen sprider sig långsammare. 
Rukobia botar inte HIV-1-infektion eller aids, men kan förebygga skador på immunsystemet och 
utvecklingen av infektioner och sjukdomar som har samband med aids. 
Vilka fördelar med Rukobia har visats i studierna? 
Studier visar att Rukobia som kombinationsbehandling med andra hivläkemedel är effektivt när det 
gäller att minska virusbelastningen (halterna av HIV-1-virus i blodet) hos patienter med multiresistent 
HIV-1. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
I en huvudstudie på vuxna med multiresistent HIV-1 fick patienterna Rukobia eller placebo (overksam 
behandling) utöver sina vanliga hivläkemedel. Vid behandlingens början hade patienterna en 
virusbelastning på minst 400 kopior/ml. Efter 8 dagar hade virusbelastningen minskat hos 65 procent 
av patienterna som tog Rukobia, jämfört med 19 procent av patienterna som fick placebo. 
Efter cirka 22 månaders behandling med Rukobia hade virusbelastningen sjunkit till under 40 kopior/ml 
hos 60 procent av de patienter som samtidigt tog minst ett annat hivläkemedel som hade verkan, och 
hos 37 procent av de patienter för vilka inga andra hivläkemedel fungerade. 
Vilka är riskerna med Rukobia? 
De vanligaste biverkningarna som orsakas av Rukobia (kan förekomma hos fler än 1 av 10 användare) 
är diarré, huvudvärk, illamående, utslag, magont och kräkningar. 
Den allvarligaste biverkningen (kan förekomma hos fler än 1 av 100 användare) är 
immunrekonstitutionssyndrom (när immunsystemet börjar fungera igen, vilket leder till inflammation 
och till att frisk vävnad skadas). 
Rukobia får inte tas tillsammans med läkemedel av typen ”starka CYP3A-inducerare”, däribland 
epilepsiläkemedlen karbamazepin och fenytoin, cancerläkemedlen mitotan och enzalutamid, 
antibiotikaläkemedlet rifampicin och det växtbaserade läkemedlet johannesört (Hypericum 
perforatum). 
En fullständig förteckning över biverkningar och restriktioner för Rukobia finns i bipacksedeln. 
Varför är Rukobia godkänt i EU? 
Rukobia hämmade HIV-1-viruset hos patienter för vilka andra hivläkemedel inte fungerade, och inga 
större säkerhetsproblem kunde konstateras. Europeiska läkemedelsmyndigheten (EMA) fann därför att 
fördelarna med Rukobia är större än riskerna och att Rukobia kan godkännas för försäljning i EU. 
Vad görs för att garantera säker och effektiv användning av Rukobia? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rukobia har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Rukobia utvärderas noggrant och nödvändiga åtgärder vidtas för 
att skydda patienterna. 
Mer information om Rukobia 
Den 4 februari 2021 beviljades Rukobia ett godkännande för försäljning som gäller i hela EU. 
Mer information om Rukobia finns på EMA:s webbplats: 
ema.europa.eu/medicines/human/EPAR/rukobia. 
Denna sammanfattning uppdaterades senast 02-2021. 
Rukobia (fostemsavir)  
EMA/707937/2020 
Sida 2/2 
 
 
 
