BILAGA 1
PRODUKTRESUMÉ
1
1.
LÄKEMEDLETS NAMN
Fluenz Tetra nässpray, suspension
Vaccin mot influensa (levande försvagat, nasalt)
2.
KVALITATIV OCH KVANTITATIV SAMMANSÄTTNING
Reassortant influensavirus* (levande, försvagat) av följande fyra stammar**:
A/Victoria/4897/2022 (H1N1)pdm09 - liknande stam
(A/Norway/31694/2022, MEDI 369815)
A/Darwin/9/2021 (H3N2) - liknande stam
(A/Norway/16606/2021, MEDI 355293)
B/Austria/1359417/2021 – liknande stam
(B/Austria/1359417/2021, MEDI 355292)
B/Phuket/3073/2013 - liknande stam
(B/Phuket/3073/2013, MEDI 306444)
107,0±0,5 FFU***
107,0±0,5 FFU***
107,0±0,5 FFU***
107,0±0,5 FFU***
.......................................................................................................per 0,2 ml dos
*
**
***
förökade i fertiliserade hönsägg från friska hönsbesättningar.
producerade i VERO-celler genom omvänd genteknik. Denna produkt innehåller genetiskt 
modifierade organismer (GMO).
fluorescerande fokusenheter.
Detta vaccin uppfyller rekommendationen från WHO (norra hemisfären) och EU:s beslut för 
säsongen 2023/2024.
Vaccinet kan innehålla rester av följande ämnen: äggproteiner (t.ex. äggalbumin) och gentamicin. Den 
högsta mängden ovalbumin är mindre än 0,024 mikrogram per dos om 0,2 ml (0,12 mikrogram per 
ml).
För fullständig förteckning över hjälpämnen, se avsnitt 6.1.
3.
LÄKEMEDELSFORM
Nässpray, suspension
Suspensionen är färglös till blekgul, genomskinlig till opalskimrande, med ett pH på cirka 7,2. Små, 
vita partiklar kan finnas.
4.
KLINISKA UPPGIFTER
4.1 Terapeutiska indikationer
Influensaprofylax hos barn och ungdomar från 24 månader upp till 18 år.
Användningen av Fluenz Tetra ska baseras på officiella rekommendationer.
2
4.2 Dosering och administreringssätt
Dosering
Barn och ungdomar från 24 månaders ålder:
0,2 ml (administrering: 0,1 ml per näsborre)
För barn som inte tidigare har vaccinerats mot säsongsbunden influensa ska en andra dos ges efter ett 
intervall på minst 4 veckor.
Fluenz Tetra ska inte användas av spädbarn och småbarn under 24 månader av säkerhetsmässiga skäl 
på grund av en ökad frekvens av sjukhusinläggningar och väsande andning i denna population 
(se avsnitt 4.8).
Administreringssätt
Immunisering måste utföras genom nasal administrering.
Fluenz Tetra får inte injiceras.
Fluenz Tetra administreras som en uppdelad dos i båda näsborrarna. Efter administrering av halva 
dosen i en näsborre administreras den andra halvan av dosen i den andra näsborren omedelbart eller 
strax därefter. Patienten kan andas normalt medan vaccinet administreras – han/hon behöver inte andas 
in aktivt eller dra in luft.
Se avsnitt 6.6 för administreringsanvisningar.
4.3 Kontraindikationer
-
-
-
-
Överkänslighet mot de aktiva substanserna, mot något hjälpämne som anges 
i avsnitt 6.1 (t.ex. gelatin), eller mot gentamicin (en möjlig restsubstans).
Svår allergisk reaktion (t.ex. anafylaxi) mot ägg eller äggproteiner (t.ex. äggalbumin).
Barn och ungdomar med klinisk immunbrist på grund av ett tillstånd eller på grund 
av immunsuppressiv behandling, såsom: akuta och kroniska leukemier, lymfom, symtomatisk 
HIV-infektion, brister i det cellulära immunförsvaret och höga doser kortikosteroider. Fluenz 
Tetra är inte kontraindicerat hos personer med asymtomatisk HIV-infektion eller personer som 
får lokala/inhalerade kortikosteroider eller systemiska kortikosteroider i låg dos eller hos dem 
som får kortikosteroider som ersättningsbehandling, t.ex. för binjurebarksvikt.
Barn och ungdomar under 18 år som får salicylatbehandling (på grund av sambandet mellan 
Reyes syndrom och salicylater och infektion med influensa av vildtyp).
4.4 Varningar och försiktighet
Spårbarhet
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras.
Liksom för de flesta vacciner ska lämplig medicinsk behandling och övervakning alltid finnas 
tillgänglig för att hantera en anafylaktisk reaktion eller en svår överkänslighetsreaktion efter 
administrering av Fluenz Tetra.
Fluenz Tetra ska inte ges till barn och ungdomar med allvarlig astma eller med aktiv väsande andning 
eftersom dessa personer inte har studerats tillräckligt i kliniska studier.
3
Personer som vaccineras ska informeras om att Fluenz Tetra är ett vaccin baserat på ett levande, 
försvagat virus, vilket potentiellt kan överföras till personer med nedsatt immunförsvar. Vaccinerade 
personer ska, när så är möjligt, försöka undvika nära kontakt med personer med kraftigt nedsatt 
immunförsvar (t.ex. mottagare av benmärgstransplantat, vilka kräver isolering) under 1–2 veckor 
efter vaccinationen. I kliniska studier har det påvisats att den högsta förekomsten av utsöndring av 
vaccinvirus inträffade 2–3 dagar efter vaccination. Under omständigheter där kontakt med personer 
med kraftigt nedsatt immunförsvar inte kan undvikas ska den potentiella risken för överföring av 
influensavaccinvirus vägas mot risken att förvärva och överföra influensavirus av vildtyp.
Fluenz Tetra får inte injiceras under några omständigheter.
Det finns inga data angående säkerheten vid intranasal administrering av Fluenz Tetra till barn med 
icke åtgärdade kraniofaciala missbildningar.
4.5
Interaktioner med andra läkemedel och övriga interaktioner
Fluenz Tetra ska inte administreras till barn och ungdomar som får salicylatbehandling (se avsnitt 4.3). 
Använd inte salicylater till barn och ungdomar under 4 veckor efter vaccination, om detta inte är 
medicinskt indicerat, eftersom Reyes syndrom har rapporterats efter användning av salicylater under 
infektion med influensa av vildtyp.
Samtidig administrering av trivalent Fluenz och levande, försvagade vacciner: mässling, påssjuka, 
röda hund, vattkoppor och oralt administrerat poliovirus har studerats. Inga kliniskt relevanta 
förändringar i immunsvaret för mässling, påssjuka, vattkoppor, oralt administrerat poliovirus eller 
Fluenz har observerats. Immunsvaret för röda hundvaccin förändrades dock signifikant. Denna 
förändring medför eventuellt ingen klinisk relevans då tvådosimmuniseringsschemat gäller för röda 
hundvaccin. Observationen med trivalent Fluenz är relevant för användningen av Fluenz Tetra 
eftersom Fluenz Tetra (vaccin mot influensa, levande, försvagat, nasalt) är identiskt med Fluenz 
med den enda skillnaden att en fjärde stam (en andra B-stam) har lagts till i Fluenz Tetra.
Samtidig administrering av Fluenz Tetra med inaktiverade vacciner har inte studerats.
Samtidig användning av Fluenz Tetra och antivirala ämnen som är aktiva mot influensa A- och/eller 
B-virus har inte utvärderats. Baserat på möjligheten att antivirala ämnen mot influensa kan minska
effekten av Fluenz Tetra rekommenderas dock att vaccinet inte administreras förrän 48 timmar efter 
avslutad behandling med antivirala ämnen som är aktiva mot influensa. Administrering av antivirala 
ämnen som är aktiva mot influensa inom två veckor efter vaccinering kan påverka vaccinsvaret.
Om antivirala ämnen som är aktiva mot influensa och Fluenz Tetra administreras samtidigt ska 
omvaccinering övervägas baserat på klinisk bedömning.
4.6
Fertilitet, graviditet och amning
Graviditet
Det finns en måttlig mängd data från användning av Fluenz Tetra hos gravida kvinnor. Man fann 
inga bevis för signifikanta biverkningar hos modern hos 138 gravida kvinnor med dokumenterat intag 
av trivalent Fluenz i en databas över sjukvårdsförsäkringsanspråk i USA.
I mer än 300 fallrapporter i AstraZenecas säkerhetsdatabas för vaccinadministrering till gravida 
kvinnor observerades inget ovanligt mönster av graviditetskomplikationer eller fosterpåverkan.
Även om djurstudier inte visar några direkta eller indirekta skadliga reproduktionstoxikologiska 
effekter, och data som framkommit efter det att produkten släppts på marknaden inte tyder på att det 
finns anledning till oro vid oavsiktlig administrering av vaccinet, rekommenderas inte Fluenz Tetra 
under graviditet.
4
Amning
Det är okänt om Fluenz Tetra utsöndras i bröstmjölk. Därför ska, eftersom vissa virus utsöndras 
i bröstmjölk, Fluenz Tetra inte användas under amning.
Begränsad tillgänglig data tyder på att trivalent Fluenz inte utsöndras i bröstmjölk.
Fertilitet
Det finns inga data avseende Fluenz Tetra möjliga effekter på manlig och kvinnlig fertilitet.
4.7 Effekter på förmågan att framföra fordon och använda maskiner
Fluenz Tetra har ingen eller försumbar effekt på förmågan att framföra fordon och använda maskiner.
4.8 Biverkningar
Sammanfattning av säkerhetsprofilen
Erfarenheterna gällande säkerhet med trivalent Fluenz är relevant för användningen av Fluenz Tetra 
eftersom Fluenz Tetra (vaccin mot influensa, levande, försvagat, nasalt) är identiskt med Fluenz med 
den enda skillnaden att en fjärde stam (en andra B-stam) har lagts till i Fluenz Tetra.
Säkerhetsdata rörande användning av Fluenz Tetra baseras på data från kliniska studier av Fluenz
Tetra med 2 231 barn och ungdomar i åldern 2 till 17 år, kliniska studier av Fluenz med 
över 29 000 barn och ungdomar i åldern 2 till 17 år och säkerhetsstudier efter godkännande för 
försäljning med över 84 000 barn och ungdomar i åldern 2 till 17 år. Ytterligare erfarenhet finns 
efter användning av Fluenz på marknaden.
I kliniska studier var säkerhetsprofilen för Fluenz Tetra liknande den för Fluenz. Den vanligaste 
biverkning som observerades i kliniska studier var nästäppa och rinnsnuva.
Lista över biverkningar
Biverkningsfrekvenserna rapporteras som:
Mycket vanliga (≥ 1/10)
Vanliga (≥ 1/100, < 1/10)
Mindre vanliga (≥ 1/1 000, < 1/100)
Sällsynta (≥ 1/10 000, < 1/1 000)
Mycket sällsynta (< 1/10 000)
Immunsystemet
Mindre vanliga: Överkänslighetsreaktioner (inklusive ansiktsödem, urtikaria och mycket 
sällsynta anafylaktiska reaktioner)
Metabolism och nutrition
Mycket vanliga: Minskad aptit
Centrala och perifera nervsystemet
Vanliga: Huvudvärk
Andningsvägar, bröstkorg och mediastinum
Mycket vanliga: Nästäppa/rinnsnuva
Mindre vanliga: Näsblod
5
Hud och subkutan vävnad
Mindre vanliga: Hudutslag
Muskuloskeletala systemet och bindväv
Vanliga: Myalgi
Allmänna symtom och/eller symtom vid administreringsstället
Mycket vanliga: Sjukdomskänsla
Vanliga: Feber
Pediatrisk population
I en aktivt kontrollerad klinisk studie (MI-CP111) observerades en ökad frekvens av 
sjukhusinläggningar (oavsett orsak) inom 180 dagar efter den sista vaccindosen hos spädbarn och 
småbarn i åldern 6-11 månader (6,1 % Fluenz kontra 2,6 % injicerbart influensavaccin). De flesta 
sjukhusinläggningarna var orsakade av gastrointestinala infektioner och luftvägsinfektioner som 
inträffade mer än 6 veckor efter vaccinationen. Frekvensen sjukhusinläggningar ökade inte hos 
mottagare av Fluenz i åldern 12 månader och äldre. I samma studie observerades en ökad frekvens 
väsande andning inom 42 dagar hos spädbarn och småbarn i åldern 6-23 månader (5,9 % Fluenz 
kontra 3,8 % injicerbart influensavaccin). Frekvensen väsande andning ökade inte hos mottagare 
av Fluenz i åldern 24 månader och äldre. Fluenz Tetra är inte avsett för användning till spädbarn 
och småbarn under 24 månader (se avsnitt 4.2).
Mycket sällsynta rapporter om Guillain-Barrés syndrom och förvärrade symtom på Leighs syndrom 
(mitokondriell encefalomyopati) har också inkommit efter det att Fluenz släppts på marknaden.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Överdosering med Fluenz Tetra är osannolikt eftersom vaccinet levereras i en förfylld sprayflaska. 
Administrering av en högre än rekommenderad dos av Fluenz Tetra rapporterades sällan och 
biverkningsprofilen var jämförbar med den som observerades med den rekommenderade dosen av
Fluenz Tetra.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Vaccin mot influensa, levande, försvagat; ATC-kod: J07BB03
Sedan 1985 har två olika linjetyper av influenza B-virus (Victoria och Yamagata) cirkulerat i världen. 
Fluenz Tetra är ett tetravalent vaccin som innehåller antigener för fyra influensavirusstammar: en 
A/(H1N1)-stam, en A/(H3N2)-stam och två B-stammar (en från vardera linjetyp). Fluenz Tetra 
framställs enligt samma metod som Fluenz. Influensavirusstammarna i Fluenz Tetra är (a) anpassade 
till kyla (cold-adapted; ca), (b) temperaturkänsliga (temperature-sensitive; ts) och (c) försvagade 
(attenuated; att). Som ett resultat därav replikeras de i nasofarynx och inducerar skyddande 
immunitet.
6
Kliniska studier
Kliniska erfarenheter med Fluenz är relevanta för Fluenz Tetra eftersom de båda vaccinen framställs 
enligt samma metod och har sammansättningar som överlappar varandra.
Pediatriska studier
Effekt av Fluenz
Effektdata för Fluenz i den pediatriska populationen består av 9 kontrollerade studier, omfattande 
över 20 000 spädbarn och småbarn, barn och ungdomar, utförda under 7 influensasäsonger. Fyra 
placebokontrollerade studier inkluderade omvaccination den andra säsongen. Fluenz har i 3 aktivt 
kontrollerade studier med injicerbart influensavaccin visats vara överlägset. Se tabell 1 och 2 för 
en sammanfattning av effektresultat i den pediatriska populationen.
Tabell 1
Effekt av Fluenz i placebokontrollerade pediatriska studier
Studie-
nummer
Region
Ålders-
intervalla
Antal 
studie-
deltagareb
Influensa-
säsong
D153-P502
Europa
6 till 35 M
1 616
D153-P504
D153-P513
D153-P522
D153-P501
Afrika,
Latin-
amerika
Asien/
Oceanien
Europa, 
Asien/
Oceanien, 
Latin-
amerika
Asien/
Oceanien
6 till 35 M
1 886
6 till 35 M
1 041
12 till 35 M
2 764
AV006
USA
15 till 71 M
1 259
Effekt
(95 % KI)c
Matchade 
stammar
85,4 %
(74,3; 92,2)
88,7 %
(82,0; 93,2)
73,5 %
(63,6; 81,0)d
73,6 %
(33,3; 91,2)
62,2 %
(43,6; 75,2)
Effekt
(95 % KI)c
Alla stammar, 
oavsett 
matchning
85,9 %
(76,3; 92,0)
85,8 %
(78,6; 90,9)
72,0 %
(61,9; 79,8)d
46,6 %
(14,9; 67,2)
48,6 %
(28,8; 63,3)
2000-2001
2001-2002
2001
2002
2002
2000-2001
2001-2002
1996-1997
1997-1998
72,9 %
(62,8; 80,5)
84,3 %
(70,1; 92,4)e
93,4 %
(87,5; 96,5)
100 %
(63,1; 100)
70,1 %
(60,9; 77,3)
64,2 %
(44,2; 77,3)e
93,4 %
(87,5, 96,5)
87,1 %
(77,7; 92,6)f
11 till 24 M
1 150
2002-2003
78,4 %
(50,9; 91,3)
63,8 %
(36,2; 79,8)
a M=månader.
b Antal studiedeltagare för effektanalys år 1.
c Minskning av odlingsbekräftad influensasjukdom i förhållande till placebo.
d Data presenterade för klinisk prövning D153-P504 gäller studiedeltagare som fick två doser av 
studievaccinet. Hos tidigare ovaccinerade studiedeltagare som fick en dos år 1 var effekten 57,7 %
(95 % KI: 44,7; 67,9) respektive 56,3 % (95 % KI: 43,1; 66,7) vilket stöder behovet av två 
vaccindoser hos tidigare ovaccinerade barn.
e Hos studiedeltagare som fick 2 doser år 1 och placebo år 2 var effekten år 2 56,2 %
(95 % KI: 30,5; 72,7) respektive 44,8 % (95 % KI: 18,2; 62,9) i D153-P501, vilket stöder 
behovet av omvaccination den andra säsongen.
f Den primära cirkulerande stammen var antigeniskt olik H3N2-stammen som var representerad 
i vaccinet. Effekten mot den icke-matchande A/H3N2-stammen var 85,9 % (95 % KI: 75,3; 91,9).
7
Tabell 2
Relativ effekt för Fluenz i aktivt kontrollerade pediatriska studier med injicerbart 
influensavaccin
Studie-
nummer
Region
Ålders-
intervalla
Antal 
studie-
deltagare
Influensa-
säsong
MI-CP111
USA, 
Europa, 
Asien/
Oceanien
6 till 59 M
7 852
2004-2005
D153-P514
Europa
6 till 71 M
2 085
2002-2003
D153-P515
Europa
6 till 17 Å
2 211
2002-2003
Förbättrad 
effekt
(95 % KI)b
Matchade 
stammar
44,5 %
(22,4; 60,6)
färre fall än 
injicerbart
52,7 %
(21,6; 72,2)
färre fall än 
injicerbart
34,7 %
(3,9; 56,0)
färre fall än 
injicerbart
Förbättrad effekt
(95 % KI)b
Alla stammar, 
oavsett matchning
54,9 %
(45,4; 62,9)c
färre fall än 
injicerbart
52,4 %
(24,6; 70,5)d
färre fall än 
injicerbart
31,9 %
(1,1; 53,5)
färre fall än 
injicerbart
a M=månader. Å=år. Åldersintervall enligt beskrivning i studieprotokollet.
b Minskning av odlingsbekräftad influensasjukdom i förhållande till injicerbart influensavaccin.
c Fluenz visade 55,7 % (39,9; 67,6) färre fall än injicerbart influensavaccin hos 3 686 spädbarn 
och småbarn på 6–23 månader och 54,4 % (41,8; 64,5) färre fall hos 4 166 barn på 24–59 månader.
d Fluenz visade 64,4 % (1,4; 88,8) färre fall än injicerbart influensavaccin hos 476 spädbarn 
och småbarn på 6–23 månader och 48,2 % (12,7; 70,0) färre fall hos 1 609 barn på 24–71 månader.
Säkerhet för Fluenz
Kroniska tillstånd
Även om säkerheten för barn och ungdomar med lindrig till måttlig astma har fastställts är data från 
barn med andra lungsjukdomar, kronisk kardiovaskulär eller metabolisk sjukdom eller njursjukdom 
begränsade.
I en studie (D153-P515) med barn i åldern 6 till 17 år med astma (trivalent Fluenz: n = 1 114, trivalent 
injicerbart influensavaccin: n = 1 115) förelåg inga signifikanta skillnader mellan 
behandlingsgrupperna gällande incidensen av astmaexacerbationer, medelfrekvensen för exspiratoriskt 
toppflöde, astmasymtompoäng eller poäng för uppvaknande nattetid. Incidensen för väsande andning 
inom 15 dagar efter vaccinationen var lägre hos personer som vaccinerades med Fluenz jämfört med
personer som vaccinerades med inaktiverat vaccin (19,5 % jämfört med 23,8 %, P = 0,02).
I en studie med barn och ungdomar i åldern 9 till 17 år med lindrig till svår astma (trivalent Fluenz: 
n = 24, placebo: n = 24) fanns det inte någon skillnad i primärt säkerhetskriterium, förändring av 
förutsagd forcerad exspiratorisk volym på 1 sekund (FEV1) uppmätt före och efter vaccinationen 
mellan de båda behandlingsarmarna.
I studier med vuxna där en stor andel av personerna hade underliggande, kroniska medicinska tillstånd
var säkerhetsprofilen för trivalent Fluenz jämförbar med den säkerhetsprofil som observerades hos 
personer utan dessa tillstånd.
Nedsatt immunförsvar
Hos 24 HIV-positiva barn och 25 HIV-negativa barn i åldern 1 till 7 år och hos 243 HIV-positiva barn 
i åldern 5 till 17 år som fick stabil antiretroviral behandling var frekvensen och tiden för utsöndringen 
av vaccinvirus jämförbar med den som ses hos friska individer. Inga biverkningar på mängden 
HIV-virus eller CD4-antal kunde identifieras efter administrering av trivalent Fluenz. Tjugo barn och 
ungdomar i åldern 5 till 17 år med måttligt till svårt nedsatt immunförsvar (som behandlades med 
kemoterapi eller strålbehandling eller som nyligen hade behandlats med kemoterapi) 
randomiserades 1:1 till antingen trivalent Fluenz eller placebo. Frekvensen och tiden för utsöndringen 
8
av vaccinvirus hos dessa barn med nedsatt immunförsvar var jämförbara med de som ses hos friska 
barn och ungdomar. Effekten av Fluenz och Fluenz Tetra för att förebygga influensa hos personer 
med nedsatt immunförsvar har inte utvärderats.
Immunogenicitet hos Fluenz Tetra
En randomiserad, dubbelblind, aktivt kontrollerad, multicenterstudie med non-inferiority genomfördes 
för att utvärdera immunogeniciteten hos Fluenz Tetra jämfört med Fluenz (aktiv kontroll) hos barn 
och ungdomar i åldern 2–17 år. Totalt 2 312 barn och ungdomar randomiserades utifrån plats med 
ett 3:1:1-förhållande till att få antingen Fluenz Tetra eller en av två olika formuleringar av 
jämförelsevaccinet Fluenz, båda med en B-stam som motsvarade en av de båda B-stammarna 
i Fluenz Tetra (en B-stam från Yamagata-linjen och en B-stam från Victoria-linjen).
Immunogeniciteten utvärderades genom en jämförelse av geometriska medeltitrer (GMT) av 
stamspecifika hemagglutinationsinhiberande (HI) antikroppar i serum efter dosering. Fluenz Tetra 
visade immunologisk non-inferiority till de båda formuleringarna av Fluenz eftersom den övre gränsen 
för de fyra 95 % konfidensintervallen för förhållandet för stamspecifika GMT HI antikroppar var 
≤ 1,5.
Studier med vuxna
Flera studier mot placebo har visat att Fluenz kan ha viss effekt hos vuxna. Någon slutsats om den 
kliniska nyttan med detta vaccin hos vuxna kan emellertid inte dras med tanke på att resultat som har 
observerats i några studier kontra injicerbart influensavaccin tyder på att Fluenz har sämre effekt.
5.2
Farmakokinetiska egenskaper
Ej relevant.
5.3
Prekliniska säkerhetsuppgifter
Gängse studier avseende allmäntoxicitet, reproduktionseffekter och effekter på utveckling, lokal
tolerans samt neurovirulens visade inte några särskilda risker för människa.
6.
FARMACEUTISKA UPPGIFTER
6.1
Förteckning över hjälpämnen
Sackaros
Dikaliumfosfat
Kaliumdivätefosfat
Gelatin (porcint, typ A)
Argininhydroklorid
Mononatrium-glutamatmonohydrat
Vatten för injektioner
6.2
Inkompatibiliteter
Då blandbarhetsstudier saknas får detta vaccin inte blandas med andra läkemedel.
6.3 Hållbarhet
18 veckor.
6.4
Särskilda förvaringsanvisningar
Förvaras i kylskåp (2°C–8°C).
9
Får ej frysas.
Ljuskänsligt. Förvara näspipetten i ytterkartongen.
Före användning får vaccinet tas ut ur kylskåpet under en period av högst 12 timmar vid en temperatur 
på högst 25 °C. Stabilitetsdata indikerar att vaccinkomponenterna är stabila under 12 timmar vid 
förvaring vid temperaturer från 8 °C till 25 °C. Vid slutet av denna period ska Fluenz Tetra användas
omedelbart eller kasseras.
6.5
Förpackningstyp och innehåll
Fluenz Tetra levereras som en 0,2 ml suspension i en näspipett för engångsbruk (typ 1-glas) med
munstycke (av polypropylen med överföringsventil av polyetylen), skyddande lock för munstyckets 
spets (syntetiskt gummi), kolvstav, kolvpropp (butylgummi) och ett dosuppdelningsclips.
Förpackningsstorlek: 1 eller 10.
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion och övrig hantering
Administrering
Fluenz Tetra ÄR ENDAST AVSETT FÖR NASAL ANVÄNDNING.

FÅR INTE ANVÄNDAS MED INJEKTIONSNÅL. Får inte injiceras.






Använd inte Fluenz Tetra om utgångsdatumet har passerats eller om sprayflaskan verkar vara 
skadad, t.ex. om kolven är lös eller har lossnat från sprayflaskan eller om det finns tecken på 
läckage.
Kontrollera utseendet på vaccinet före administrering. Suspensionen ska vara färglös till 
blekgul, genomskinlig till lätt grumlig. Små, vita partiklar kan finnas.
Fluenz Tetra administreras som en uppdelad dos i båda näsborrarna.
Efter administrering av halva dosen i en näsborre administreras den andra halvan av dosen 
i den andra näsborren omedelbart eller strax därefter.
Patienten kan andas normalt medan vaccinet administreras – han/hon behöver inte andas in 
aktivt eller dra in luft.
I administreringsdiagrammet för Fluenz Tetra (figur 1) finns steg-för-steg-anvisningar 
för administrering.
Figur 1
Administrering av Fluenz Tetra
Kolvpropp
Dosuppdelningsclips
Skydd för munstyckets 
spets
Kolvstav
10
Kontrollera 
utgångsdatumet
Produkten ska inte
användas efter datumet 
på pipettens etikett.
Förbered pipetten
Ta bort gummiskyddet 
från spetsen. Ta inte bort 
dosuppdelningsclipset 
i pipettens andra ände.
Placera pipetten
Patienten placeras 
i upprätt ställning och 
spetsen placeras precis 
innanför näsborrens kant 
för att säkerställa att 
Fluenz Tetra levereras 
i näsan.
Tryck in kolven
Tryck in kolven med en 
enda rörelse så snabbt 
som möjligt tills 
dosuppdelningsclipset 
hindrar vidare 
intryckning.
Ta bort 
dosuppdelningsclipset
För administrering i den 
andra näsborren, kläm 
ihop och ta bort 
dosuppdelningsclipset 
från kolven.
Spraya i den andra 
näsborren
Placera spetsen precis 
innanför kanten på 
den andra näsborren
och tryck in kolven 
med en enda rörelse 
så snabbt som möjligt
för att leverera det 
återstående vaccinet.
Ej använt läkemedel och avfall ska kasseras enligt gällande anvisningar för medicinskt avfall.
7.
INNEHAVARE AV GODKÄNNANDE FÖR FÖRSÄLJNING
AstraZeneca AB
SE-151 85 Södertälje
Sverige
8.
NUMMER PÅ GODKÄNNANDE FÖR FÖRSÄLJNING
EU/1/13/887/003  Kartong som öppnas uppifrån. 1 sprayflaska.
EU/1/13/887/004  Kartong som öppnas uppifrån. 10 sprayflaskor.
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 4 december 2013
Datum för den senaste förnyelsen: 20 november 2018
11
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/.
12
BILAGA II
A.
B.
C.
D.
TILLVERKARE AV DEN (DE) AKTIVA SUBSTANSEN 
(SUBSTANSERNA) AV BIOLOGISKT URSPRUNG OCH TILLVERKARE 
SOM ANSVARAR FÖR FRISLÄPPANDE AV TILLVERKNINGSSATS
VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET
13
A.
TILLVERKARE AV DE AKTIVA SUBSTANSERNA AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare av aktiva substanser av biologiskt ursprung
MedImmune, UK Limited
Plot 6, Renaissance Way
Boulevard Industry Park
Speke
Liverpool L24 9JW
United Kingdom
Namn och adress till tillverkare som ansvarar för frisläppande av tillverkningssats
AstraZeneca Nijmegen B.V., 
Lagelandseweg 78
Nijmegen, 6545CG
Nederländerna
MedImmune, UK Limited
Plot 6, Renaissance Way
Boulevard Industry Park
Speke
Liverpool L24 9JW
United Kingdom
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR TILLHANDAHÅLLANDE OCH
ANVÄNDNING
Receptbelagda läkemedel.

Officiellt frisläppande av tillverkningssats
Enligt artikel 114 i rådets direktiv 2001/83/EG, ska det officiella frisläppandet av tillverkningssats 
föregås av en undersökning som görs av ett statligt laboratorium eller ett för ändamålet inrättat 
laboratorium.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats.
14
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.
En uppdaterad riskhanteringsplan ska lämnas in:


på begäran av Europeiska läkemedelsmyndigheten,
när riskhanteringssystemet ändras, särskilt efter att ny information framkommit som 
kan leda till betydande ändringar i läkemedlets nytta-riskprofil eller efter att en viktig 
milstolpe (för farmakovigilans eller riskminimering) har nåtts.
Om datum för inlämnandet av en periodisk säkerhetsrapport och uppdateringen av en 
riskhanteringsplan sammanfaller kan de lämnas in samtidigt.
15
BILAGA III
MÄRKNING OCH BIPACKSEDEL
16
A. MÄRKNING
17
UPPGIFTER SOM SKA FINNAS PÅ YTTRE FÖRPACKNINGEN
FÖRPACKNING MED 1 NÄSPIPETT FÖR ENGÅNGSBRUK (I EN TREDELAD
KARTONG)
FÖRPACKNING MED 10 NÄSPIPETTER FÖR ENGÅNGSBRUK
1.
LÄKEMEDLETS NAMN
Fluenz Tetra nässpray, suspension
Vaccin mot influensa (levande försvagat, nasalt)
Säsongen 2023/2024
2.
DEKLARATION AV AKTIV(A) SUBSTANS(ER)
Reassortant influensavirus* (levande, försvagat) av följande stammar**:
A/Victoria/4897/2022 (H1N1)pdm09 - liknande stam
(A/Norway/31694/2022, MEDI 369815)
A/Darwin/9/2021 (H3N2) – liknande stam
(A/Norway/16606/2021, MEDI 355293)
B/Austria/1359417/2021 - liknande stam
(B/Austria/1359417/2021, MEDI 355292)
B/Phuket/3073/2013 - liknande stam
(B/Phuket/3073/2013, MEDI 306444)
107,0±0,5 FFU***
107,0±0,5 FFU***
107,0±0,5 FFU***
107,0±0,5 FFU***
.......................................................................................................per 0,2 ml dos
*
**
***
förökade i fertiliserade hönsägg från friska hönsbesättningar.
producerade i VERO-celler genom omvänd genteknik.
fluorescerande fokusenheter.
Detta vaccin uppfyller rekommendationen från WHO (norra hemisfären) och EU:s beslut för 
säsongen 2023/2024.
3.
FÖRTECKNING ÖVER HJÄLPÄMNEN
Innehåller även: sackaros, dikaliumfosfat, kaliumdivätefosfat, gelatin (porcint, typ A), 
argininhydroklorid, mononatrium-glutamatmonohydrat, vatten för injektioner.
4.
LÄKEMEDELSFORM OCH FÖRPACKNINGSSTORLEK
Nässpray, suspension
1 näspipett för engångsbruk (0,2 ml)
10 näspipetter för engångsbruk (à 0,2 ml)
5.
ADMINISTRERINGSSÄTT OCH ADMINISTRERINGSVÄG
Endast för nasal användning. Får inte injiceras.
18
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras i kylskåp.
Får ej frysas.
Ljuskänsligt.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
AstraZeneca AB
SE-151 85 Södertälje
Sverige
12. NUMMER PÅ GODKÄNNANDE FÖR FÖRSÄLJNING
EU/1/13/887/003 Kartong som öppnas uppifrån. 1 sprayflaska.
EU/1/13/887/004 Kartong som öppnas uppifrån. 10 sprayflaskor.
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
19
16.
INFORMATION I PUNKTSKRIFT
Braille krävs ej
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
20
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
NÄSPIPETT FÖR ENGÅNGSBRUK
1.
LÄKEMEDLETS NAMN OCH ADMINISTRERINGSVÄG
Fluenz Tetra
Vaccin mot influensa
Säsongen 2023/2024
2.
ADMINISTRERINGSSÄTT
Endast för nasal användning.
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
0,2 ml
6.
ÖVRIGT
21
B. BIPACKSEDEL
22
Bipacksedel: Information till användaren
Fluenz Tetra nässpray suspension
Vaccin mot influensa (levande försvagat, nasalt)
Läs noga igenom denna bipacksedel innan vaccinet ges. Den innehåller information som 
är viktig för dig eller ditt barn.
-
-
-
-
Spara denna information, du kan behöva läsa den igen.
Om du har ytterligare frågor vänd dig till läkare, sjuksköterska eller apotekspersonal.
Detta vaccin har ordinerats enbart åt dig eller ditt barn. Ge det inte till andra.
Om biverkningarna blir värre, tala med läkare, sjuksköterska eller apotekspersonal. 
Detta gäller även eventuella biverkningar som inte nämns i denna information. Se avsnitt 4.
I denna bipacksedel finns information om följande:
1.
2.
3.
4.
5.
6.
Vad Fluenz Tetra är och vad det används för
Vad du behöver veta innan du får Fluenz Tetra
Hur Fluenz Tetra ges
Eventuella biverkningar
Hur Fluenz Tetra ska förvaras
Förpackningens innehåll och övriga upplysningar
1.
Vad Fluenz Tetra är och vad det används för
Fluenz Tetra är ett vaccin som förebygger influensa. Det används till barn och ungdomar i åldern 
från 24 månader upp till 18 år. Fluenz Tetra skyddar mot de fyra virusstammar som ingår i vaccinet 
och andra stammar som är nära besläktade med dessa.
Hur Fluenz Tetra fungerar
När en person får vaccinet kommer immunsystemet (kroppens naturliga försvarssystem) att producera 
sitt eget skydd mot influensaviruset. Inget av innehållsämnena i vaccinet kan orsaka influensa.
Fluenz Tetra-vaccinvirus odlas i hönsägg. Vaccinet är riktat mot fyra influensavirusstammar per år, 
enligt årliga rekommendationer från Världshälsoorganisationen.
2.
Vad du behöver veta innan du får Fluenz Tetra
Du kommer inte att få Fluenz Tetra:





om du är allergisk mot gentamicin, gelatin eller mot något av övriga innehållsämnen i detta 
vaccin (anges i avsnitt 6 ”Förpackningsinnehåll och övriga upplysningar”). 
om du någon gång har fått en svår allergisk reaktion mot ägg eller äggproteiner. För tecken på 
allergiska reaktioner, se avsnitt 4 ”Eventuella biverkningar”.
om du har en blodsjukdom eller en cancer som påverkar immunsystemet.
om läkare har informerat dig om att du har ett försvagat immunsystem på grund av en 
sjukdom, ett läkemedel eller någon annan behandling.
om du redan tar acetylsalicylsyra (ett ämne som finns i många smärtstillande och 
febernedsättande läkemedel). Detta beror på risken för en mycket ovanlig, men allvarlig 
sjukdom (Reyes syndrom).
Om något av ovanstående gäller dig, tala om detta för läkare, sjuksköterska eller apotekspersonal.
23
Varningar och försiktighet
Tala med läkare, sjuksköterska eller apotekspersonal innan vaccination:

om barnet är under 24 månader gammalt. Barn under 24 månader ska inte ges detta vaccin 
på grund av risken för biverkningar.
om du har allvarlig astma eller just nu har väsande andning.
om du har nära kontakt med någon som har ett kraftigt försvagat immunsystem
(till exempel en benmärgstransplanterad patient som måste isoleras).


Om något av ovanstående gäller dig, tala med din läkare, sjuksköterska eller apotekspersonal 
innan du blir vaccinerad. Han eller hon avgör om Fluenz Tetra är lämpligt för dig.
Andra läkemedel, andra vacciner och Fluenz Tetra
Tala om för läkare, sjuksköterska eller apotekspersonal om personen som vaccineras tar, 
nyligen har tagit eller kan tänkas ta andra läkemedel, inklusive receptfria läkemedel.

Ge inte acetylsalicylsyra (ett ämne som ingår i många läkemedel med smärtstillande och 
febernedsättande effekt) till barn under 4 veckor efter vaccination med Fluenz Tetra, om inte 
läkare, sjuksköterska eller apotekspersonal ger annat besked. Det är på grund av risken för 
Reyes syndrom, en mycket sällsynt men allvarlig sjukdom som kan påverkan hjärnan och 
levern.
Det rekommenderas inte att Fluenz Tetra ges samtidigt med influensaspecifika antivirala 
läkemedel, till exempel oseltamivir och zanamivir. Det är på grund av att vaccinet kan komma 
att fungera mindre effektivt.

Läkare, sjuksköterska eller apotekspersonal kommer att avgöra om Fluenz Tetra kan ges samtidigt 
med andra vacciner.
Graviditet och amning

Om du är gravid, tror att du kan vara gravid, planerar att bli gravid snart eller ammar ska du 
tala om detta för läkare, sjuksköterska eller apotekspersonal innan du får detta vaccin.
Fluenz Tetra rekommenderas inte till gravida eller ammande kvinnor.
Körförmåga och användning av maskiner

Fluenz Tetra har ingen eller försumbar effekt på förmågan att framföra fordon och använda 
maskiner.
3.
Hur Fluenz Tetra ges
Fluenz Tetra administreras under övervakning av läkare, sjuksköterska eller apotekspersonal.
Fluenz Tetra får endast användas som nässpray.
Fluenz Tetra får inte injiceras.
Fluenz Tetra kommer att ges som en spray i vardera näsborren. Du kan andas normalt medan du får 
Fluenz Tetra. Du behöver inte andas in aktivt eller dra in luft genom näsan.
Dosering
Den rekommenderade dosen till barn och ungdomar är 0,2 ml Fluenz Tetra, där 0,1 ml ges i vardera 
näsborren. Barn som inte tidigare fått något influensavaccin kommer att få en andra 
uppföljningsdos efter ett intervall på minst 4 veckor. Följ anvisningarna från läkare, sjuksköterska 
eller apotekspersonal angående om och när ditt barn ska återkomma för den andra dosen.
Om du har ytterligare frågor om detta läkemedel, kontakta läkare, sjuksköterska eller apotekspersonal.
24
4.
Eventuella biverkningar
Liksom alla läkemedel kan detta vaccin orsaka biverkningar, men alla användare behöver inte få dem. 
I kliniska studier med vaccinet var de flesta biverkningar lindriga och kortvariga.
Läkare, sjuksköterska eller apotekspersonal kan ge dig mer information om eventuella biverkningar 
av Fluenz Tetra.
Vissa biverkningar kan vara allvarliga
Mycket sällsynta
(kan förekomma hos upp till 1 användare av 10 000)

svår allergisk reaktion: tecken på svår allergisk reaktion kan omfatta andfåddhet och svullnad 
av ansikte eller tunga.
Tala om för läkare direkt eller sök akutvård om du drabbas av någon av biverkningarna ovan.
Andra möjliga biverkningar av Fluenz Tetra
Mycket vanliga
(kan förekomma hos fler än 1 användare av 10):



rinnande eller täppt näsa
minskad aptit
svaghet
Vanliga
(kan förekomma hos upp till 1 användare av 10):



feber
muskelvärk
huvudvärk
Mindre vanliga
(kan förekomma hos upp till 1 användare av 100):



hudutslag
näsblod
allergiska reaktioner
Rapportering av biverkningar
Om du får biverkningar, tala med läkare, sjuksköterska eller apotekspersonal. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet.
5.
Hur Fluenz Tetra ska förvaras
Förvara detta vaccin utom syn- och räckhåll för barn.
Används före utgångsdatum som anges på pipettens etikett efter bokstäverna EXP.
Förvaras i kylskåp (2°C–8°C). Får ej frysas.
Ljuskänsligt. Förvara näspipetten i ytterkartongen.
25
Före användning får vaccinet tas ut ur kylskåpet under en period av högst 12 timmar vid en temperatur 
på högst 25°C. Om vaccinet inte har använts efter denna 12-timmarsperiod ska det kasseras.
Läkemedel ska inte kastas i avloppet eller bland hushållsavfall. Fråga apotekspersonalen hur 
man kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
De aktiva substanserna är:
Reassortant influensavirus* (levande, försvagat) av följande fyra stammar**:
A/Victoria/4897/2022 (H1N1)pdm09 - liknande stam
(A/Norway/31694/2022, MEDI 369815)
A/Darwin/9/2021 (H3N2) – liknande stam
(A/Norway/16606/2021, MEDI 355293)
B/Austria/1359417/2021 - liknande stam
(B/Austria/1359417/2021, MEDI 355292)
B/Phuket/3073/2013 - liknande stam
(B/Phuket/3073/2013, MEDI 306444)
107,0±0,5 FFU***
107,0±0,5 FFU***
107,0±0,5 FFU***
107,0±0,5 FFU***
.......................................................................................................per 0,2 ml dos
*
**
***
förökade i fertiliserade hönsägg från friska hönsbesättningar.
producerade i VERO-celler genom omvänd genteknik. Denna produkt innehåller genetiskt 
modifierade organismer (GMO).
fluorescerande fokusenheter.
Detta vaccin uppfyller rekommendationen från WHO (Världshälsoorganisationen) (norra hemisfären) 
och EU:s beslut för säsongen 2023/2024.
Övriga innehållsämnen är sackaros, dikaliumfosfat, kaliumdivätefosfat, gelatin (porcint, typ A), 
argininhydroklorid, mononatrium-glutamatmonohydrat och vatten för injektioner.
Läkemedlets utseende och förpackningsstorlekar
Detta vaccin levereras i form av en nässpray, suspension, i en näspipett för engångsbruk (0,2 ml) 
i förpackningsstorlekar på 1 eller 10. Eventuellt är inte alla förpackningsstorlekar tillgängliga 
i ditt land.
Suspensionen är färglös till blekgul, genomskinlig till lätt grumlig. Små, vita partiklar kan finnas.
Innehavare av godkännande för försäljning
AstraZeneca AB
SE-151 85
Södertälje
Sverige
26
Tillverkare
AstraZeneca Nijmegen B.V.,
Lagelandseweg 78
Nijmegen, 6545CG
Nederländerna
MedImmune, UK Limited, 
Plot 6, Renaissance Way, 
Boulevard Industry Park,
Speke, 
Liverpool, L24 9JW, 
Storbritannien
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
AstraZeneca S.A./N.V.
Tel: +32 2 370 48 11
България
АстраЗенека България ЕООД
Тел.: +359 24455000
Česká republika
AstraZeneca Czech Republic s.r.o.
Tel: +420 222 807 111
Danmark
AstraZeneca A/S
Tlf: +45 43 66 64 62
Deutschland
AstraZeneca GmbH
Tel: +49 40 809034100
Eesti
AstraZeneca
Tel: +372 6549 600
Ελλάδα
AstraZeneca A.E.
Τηλ: +30 210 6871500
Lietuva
UAB AstraZeneca Lietuva
Tel: +370 5 2660550
Luxembourg/Luxemburg
AstraZeneca S.A./N.V.
Tél/Tel: +32 2 370 48 11
Magyarország
AstraZeneca Kft.
Tel.: +36 1 883 6500
Malta
Associated Drug Co. Ltd
Tel: +356 2277 8000
Nederland
AstraZeneca BV
Tel: +31 79 363 2222
Norge
AstraZeneca AS
Tlf: +47 21 00 64 00
Österreich
AstraZeneca Österreich GmbH
Tel: +43 1 711 31 0
España
AstraZeneca Farmacéutica Spain, S.A.
Tel: +34 91 301 91 00
Polska
AstraZeneca Pharma Poland Sp. z o.o.
Tel.: +48 22 245 73 00
France
AstraZeneca
Tél: +33 1 41 29 40 00
Hrvatska
AstraZeneca d.o.o.
Tel: +385 1 4628 000
Portugal
AstraZeneca Produtos Farmacêuticos, Lda.
Tel: +351 21 434 61 00
România
AstraZeneca Pharma SRL
Tel: +40 21 317 60 41
27
Ireland
AstraZeneca Pharmaceuticals (Ireland) DAC
Tel: +353 1609 7100
Slovenija
AstraZeneca UK Limited
Tel: +386 1 51 35 600
Ísland
Vistor hf.
Sími: +354 535 7000
Italia
AstraZeneca S.p.A.
Tel: +39 02 00704500
Κύπρος
Αλέκτωρ Φαρμακευτική Λτδ
Τηλ: +357 22490305
Latvija
SIA AstraZeneca Latvija
Tel: +371 67377100
Slovenská republika
AstraZeneca AB o.z.
Tel: +421 2 5737 7777
Suomi/Finland
AstraZeneca Oy
Puh/Tel: +358 10 23 010
Sverige
AstraZeneca AB
Tel: +46 8 553 26 000
United Kingdom (Northern Ireland)
AstraZeneca UK Ltd
Tel: +44 1582 836 836
Denna bipacksedel ändrades senast
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/.
------------------------------------------------------------------------------------------------------------------------
Anvisningar för hälso- och sjukvårdspersonal
Följande uppgifter är endast avsedda för hälso- och sjukvårdspersonal:
Fluenz Tetra är endast avsett för nasal användning.

Får ej användas med injektionsnål. Får inte injiceras.





Använd inte Fluenz Tetra om utgångsdatumet har passerats eller om sprayflaskan verkar vara 
skadad, t.ex. om kolven är lös eller har lossnat från sprayflaskan eller om det finns tecken på 
läckage.
Kontrollera utseendet på vaccinet före administrering. Suspensionen ska vara färglös till 
blekgul, genomskinlig till lätt grumlig. Små, vita partiklar kan finnas.
Fluenz Tetra administreras som en uppdelad dos i båda näsborrarna enligt beskrivningen nedan. 
(Se även ”Hur Fluenz Tetra ges” i avsnitt 3).
Efter administrering av halva dosen i en näsborre administreras den andra halvan av dosen 
i den andra näsborren omedelbart eller strax därefter.
Patienten kan andas normalt medan vaccinet administreras – han/hon behöver inte andas 
in aktivt eller dra in luft genom näsan.
28
Kolvpropp
Dosuppdelningsclips
Skydd för munstyckets 
spets
Kolvstav
Kontrollera 
utgångsdatumet
Produkten ska inte
användas efter datumet 
på pipettens etikett.
Förbered pipetten
Ta bort gummiskyddet 
från spetsen. Ta inte bort 
dosuppdelningsclipset 
i pipettens andra ände.
Placera pipetten
Patienten placeras 
i upprätt ställning och 
spetsen placeras precis 
innanför näsborrens kant 
för att säkerställa att 
Fluenz Tetra levereras 
i näsan.
Tryck in kolven
Tryck in kolven med en 
enda rörelse så snabbt 
som möjligt tills 
dosuppdelningsclipset 
hindrar vidare 
intryckning.
Ta bort 
dosuppdelningsclipset
För administrering i den 
andra näsborren, kläm 
ihop och ta bort 
dosuppdelningsclipset 
från kolven.
Spraya i den andra 
näsborren
Placera spetsen precis 
innanför kanten på 
den andra näsborren
och tryck in kolven 
med en enda rörelse 
så snabbt som möjligt
för att leverera det 
återstående vaccinet.
Se avsnitt 5 för råd om förvaring och kassering.
29
