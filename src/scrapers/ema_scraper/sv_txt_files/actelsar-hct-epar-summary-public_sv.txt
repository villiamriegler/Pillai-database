EMA/40540/2013 
EMEA/H/C/002676 
Sammanfattning av EPAR för allmänheten 
Actelsar HCT 
telmisartan/hydroklortiazid 
Detta är en sammanfattning av det offentliga europeiska utredningsprotokollet (EPAR) för Actelsar 
HCT. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Actelsar HCT ska användas. 
Praktisk information om hur Actelsar HCT ska användas finns i bipacksedeln. Du kan också kontakta 
din läkare eller apotekspersonal. 
Vad är Actelsar HCT och vad används det för? 
Actelsar HCT är ett läkemedel som innehåller två aktiva substanser: telmisartan och hydroklortiazid. 
Det ges till vuxna som har essentiell hypertoni (högt blodtryck) och vars blodtryck inte kontrolleras 
tillräckligt väl med enbart telmisartan. ”Essentiell” innebär att hypertonin inte har någon påvisbar 
orsak.  
Actelsar HCT är ett generiskt läkemedel, vilket innebär att Actelsar HCT liknar ett referensläkemedel 
som redan är godkänt i EU. Referensläkemedlet är MicardisPlus. Mer information om generiska 
läkemedel finns i dokumentet med frågor och svar här. 
Hur används Actelsar HCT? 
Actelsar HCT finns som tabletter (40 mg eller 80 mg telmisartan och 12,5 mg hydroklortiazid; 
80 mg telmisartan och 25 mg hydroklortiazid) som tas genom munnen en gång om dagen tillsammans 
med vätska. Dosen Actelsar HCT som ska ges beror på den dos telmisartan som patienten tagit 
tidigare: patienter som fått 40 mg telmisartan ska ta tabletterna på 40/12,5 mg och patienter som fått 
80 mg telmisartan ska ta tabletterna på 80/12,5 mg. Tabletterna på 80/25 mg ges till patienter vars 
blodtryck inte går att kontrollera med hjälp av tabletterna på 80/12,5 mg eller som stabiliserats med 
hjälp av de båda aktiva substanserna som togs var för sig före övergången till Actelsar HCT. 
Läkemedlet är receptbelagt. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
Hur verkar Actelsar HCT? 
Actelsar HCT innehåller två aktiva substanser: telmisartan och hydroklortiazid.  
Telmisartan är en angiotensin II-receptorantagonist, vilket innebär att det förhindrar effekten av ett 
hormon som kallas angiotensin II i kroppen. Angiotensin II är en kraftfull vasokonstriktor (en substans 
som drar ihop blodkärlen). Genom att blockera de receptorer som angiotensin II normalt binder till 
förhindrar telmisartan hormonets effekt, vilket gör det möjligt för blodkärlen att vidgas.  
Hydroklortiazid är ett diuretikum, som är ett annat slags behandling mot högt blodtryck. Det verkar 
genom att öka urinproduktionen och minskar på så sätt vätskemängden i blodet och sänker 
blodtrycket.  
De två aktiva substanserna samverkar så att blodtrycket sänks mer än när de enskilda läkemedlen 
används var för sig. Genom att blodtrycket sänks minskar riskerna för skador som högt blodtryck kan 
ge upphov till, exempelvis stroke (slaganfall). 
Hur har Actelsar HCT:s effekt undersökts? 
Eftersom Actelsar är ett generiskt läkemedel har studierna begränsats till tester som visar att det är 
bioekvivalent med referensläkemedlet MicardisPlus. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Actelsar HCT? 
Eftersom Actelsar HCT är ett generiskt läkemedel och är bioekvivalent med referensläkemedlet anses 
dess fördelar och risker vara desamma som för referensläkemedlet. 
Varför godkänns Actelsar HCT? 
Kommittén för humanläkemedel (CHMP) fann att det styrkts att Actelsar HCT i enlighet med EU:s krav 
har likvärdig kvalitet och är bioekvivalent med MicardisPlus. CHMP fann därför att fördelarna är större 
än de konstaterade riskerna, liksom för MicardisPlus. Kommittén rekommenderade att Actelsar HCT 
skulle godkännas för användning i EU. 
Vad görs för att garantera säker och effektiv användning av Actelsar HCT? 
Säkerhetsinformation har tagits med i produktresumén och bipacksedeln för Actelsar HCT. Där anges 
också lämpliga försiktighetsåtgärder som vårdpersonal och patienter ska vidta. 
Mer information om Actelsar HCT 
Den 13 mars 2013 beviljade Europeiska kommissionen ett godkännande för försäljning av Actelsar HCT 
som gäller i hela Europeiska unionen. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Actelsar HCT finns i bipacksedeln (ingår också i EPAR). Du kan också kontakta din 
läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 03-2013. 
Actelsar HCT  
EMA/40540/2013  
Sida 2/2 
 
 
 
