EMA/110101/2014 
EMEA/H/C/003875 
Sammanfattning av EPAR för allmänheten  
Ulunar Breezhaler 
indakaterol / glykopyrronium 
Detta är en sammanfattning av det offentliga europeiska utredningsprotokollet (EPAR) för Ulunar 
Breezhaler. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Ulunar Breezhaler ska 
användas. 
Praktisk information om hur Ulunar Breezhaler ska användas finns i bipacksedeln. Du kan också 
kontakta din läkare eller apotekspersonal. 
Vad är Ulunar Breezhaler och vad används det för? 
Ulunar Breezhaler är ett läkemedel som innehåller två aktiva substanser, indakaterol (85 mikrogram) 
och glykopyrronium (43 mikrogram). Det används för (regelbunden) behandling för att lindra 
symtomen på kronisk obstruktiv lungsjukdom (KOL) hos vuxna. KOL är en kronisk sjukdom vid vilken 
luftvägarna och luftblåsorna inuti lungorna blir skadade eller tilltäppta, vilket försvårar patientens in- 
och utandning. 
Läkemedlet är detsamma som Ultibro Breezhaler, som redan godkänts i EU. Företaget som tillverkar 
Ultibro Breezhaler har godkänt att de vetenskapliga uppgifterna för läkemedlet kan användas för 
Ulunar Breezhaler (”informerat samtycke”). 
Hur används Ulunar Breezhaler? 
Ulunar Breezhaler finns som kapslar som innehåller ett inhalationspulver och det är receptbelagt. 
Rekommenderad dos är en inhalation en gång om dagen av pulverinnehållet i en enda kapsel. Det tas 
samma tid varje dag med hjälp av instrumentet Ulunar Breezhaler. Kapslarnas innehåll får inte 
inhaleras med något annat instrument. 
Hos patienter med allvarligt nedsatt njurfunktion ska Ulunar Breezhaler bara användas efter noggrann 
bedömning av nytta-riskförhållandet. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
Hur verkar Ulunar Breezhaler? 
De aktiva substanserna i Ulunar Breezhaler, indakaterol och glykopyrronium, verkar på olika sätt för 
att vidga luftvägarna och förbättra andningen vid KOL. 
Indakaterol är en långverkande beta-2-agonist. Den verkar genom att binda till beta-2-adrenerga 
receptorer i musklerna i många organ, däribland lungornas luftvägar. Efter att indakaterol andats in 
når den receptorerna i luftvägarna och aktiverar dem. Detta gör att musklerna i luftvägarna slappnar 
av. 
Glykopyrronium är en muskarinreceptorantagonist. Den verkar genom att blockera vissa receptorer 
som kallas muskarinreceptorer, vilka kontrollerar musklernas sammandragning. När glykopyrronium 
andas in får den musklerna i luftvägarna att slappna av. 
Den kombinerade verkan av de två aktiva substanserna hjälper till att hålla luftvägarna öppna så att 
patienten kan andas lättare. Muskarinreceptorantagonister och långverkande beta-2-agonister ges 
vanligtvis i kombination vid behandlingen av KOL. 
Vilken nytta med Ulunar Breezhaler har visats i studierna? 
Ulunar Breezhaler har undersökts i två huvudstudier med sammanlagt 2 667 patienter med KOL. 
Medan den ena studien jämförde effekterna av Ulunar Breezhaler med effekterna av placebo 
(overksam inhalation), eller indakaterol eller glykopyrronium ensamt, jämförde den andra studien 
Ulunar Breezhaler med flutikason plus salmeterol, en standardbehandling för KOL. I båda studierna var 
huvudmåttet på effekt hur mycket Ulunar Breezhaler förbättrade patienternas forcerade exspiratoriska 
volym (FEV1, den största volym luft som en person kan andas ut på en sekund) efter 26 veckors 
behandling. 
Den första studien visade att behandling med Ulunar Breezhaler var effektivare än placebo och ökade 
FEV1 med i genomsnitt 200 ml mer. Ulunar Breezhaler ökade också FEV1 med 70 ml mer än 
indakaterol ensamt och 90 ml mer än glykopyrronium ensamt. I den andra studien ökade FEV1 i 
genomsnitt 140 ml mer med Ulunar Breezhaler än med behandling med flutikason och salmeterol. 
I en tredje studie undersöktes effekterna av Ulunar Breezhaler på antalet exacerbationer (attacker) 
som patienter upplevde under 64 veckors behandling jämfört med behandling med glykopyrronium 
eller tiotropium (andra behandlingar för KOL). Minskningen av antalet exacerbationer var 10 till 
12 procent högre med Ulunar Breezhaler än med tiotropium och glykopyrronium. 
Vilka är riskerna med Ulunar Breezhaler? 
De vanligaste biverkningarna som orsakas av Ulunar Breezhaler (kan uppträda hos fler än 1 av 10 
personer) är övre luftvägsinfektioner (förkylningar). 
En fullständig förteckning över biverkningar och restriktioner finns i bipacksedeln. 
Varför har Ulunar Breezhaler godkänts? 
Kommittén för humanläkemedel (CHMP) fann att nyttan med Ulunar Breezhaler är större än riskerna 
och rekommenderade att Ulunar Breezhaler skulle godkännas för försäljning i EU. Effekterna av Ulunar 
Breezhaler vid användning för att lindra symtomen på KOL var kliniskt meningsfulla. Det var dock 
CHMP:s uppfattning att dess effekter i form av minskat antal exacerbationer var alltför små för att man 
skulle kunna rekommendera användning för att reducera exacerbationer. Vad gäller säkerhet är Ulunar 
Breezhaler jämförbart med indakaterol och glykopyrronium tagna som separata läkemedel. De 
biverkningar som setts i studierna var i allmänhet lindriga och ansågs hanterbara. 
Ulunar Breezhaler  
EMA/110101/2014 
Sida 2/3 
 
 
 
Vad görs för att garantera säker och effektiv användning av Ulunar 
Breezhaler? 
En riskhanteringsplan har tagits fram för att se till att Ulunar Breezhaler används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Ulunar Breezhaler. Där anges också lämpliga försiktighetsåtgärder som vårdpersonal 
och patienter ska vidta. 
I sammanfattningen av riskhanteringsplanen finns mer information. 
Mer information om Ulunar Breezhaler 
Den 23 april 2014 beviljade Europeiska kommissionen ett godkännande för försäljning av Ulunar 
Breezhaler som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Ulunar Breezhaler finns i bipacksedeln (ingår också i EPAR). Du kan också 
kontakta din läkare eller apotekspersonal. 
Denna sammanfattning uppdaterades senast 04-2014. 
Ulunar Breezhaler  
EMA/110101/2014 
Sida 3/3 
 
 
 
