EMA/209978/2022 
EMEA/H/C/005353 
Orgovyx (relugolix) 
Sammanfattning av Orgovyx och varför det är godkänt inom EU 
Vad är Orgovyx och vad används det för? 
Orgovyx är ett läkemedel som används för att  behandla avancerad cancer i prostatan (en körtel i det 
manliga fortplantningssystemet) hos vuxna patienter när cancern är hormonkänslig, vilket innebär att 
den svarar på behandlingar som minskar nivåerna av testosteron (det manliga könshormonet). 
Orgovyx innehåller den aktiva substansen relugolix. 
Hur används Orgovyx? 
Orgovyx finns som tabletter.  Den rekommenderade dosen är tre tabletter  på den första 
behandlingsdagen och sedan en tablett  en gång dagligen som tas vid ungefär samma tid  varje dag. 
Läkemedlet är receptbelagt. För mer information om hur du använder Orgovyx, läs bipacksedeln eller 
tala med läkare eller apotekspersonal. 
Hur verkar Orgovyx? 
Testiklarna producerar testosteron som kan få prostatacancerceller att växa. Den aktiva substansen i 
Orgovyx, relugolix, verkar genom att blockera ett  steg i den process som signalerar till testiklarna att 
producera testosteron. 
Detta steg innebär frisättning  av ett  hormon som kallas gonadotropinfrisläppande hormon (GnRH) från 
hjärnan. Genom att blockera effekterna av GnRH minskar Orgovyx mängden testosteron i kroppen och 
saktar ner tillväxten av prostatacancercellerna. 
Vilka fördelar med Orgovyx har visats i studierna? 
En huvudstudie på 934  män med avancerad hormonkänslig prostatacancer visade att Orgovyx är 
effektivt när det gäller att minska mängden testosteron till  nivåer som setts hos män vars testiklar har 
opererats bort. 
Under det första året skedde den nödvändiga minskningen av testosteronnivåerna hos 97 procent av 
patienterna som fick Orgovyx, jämfört med 89 procent av patienterna som fick leuprorelin (ett  annat 
läkemedel mot prostatacancer). Dessa resultat visade att Orgovyx var lika effektivt som leuprorelin. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka är riskerna med Orgovyx? 
De vanligaste biverkningarna som orsakas av Orgovyx (kan förekomma hos fler än 1 av 5 användare) 
är värmevallningar, muskel- och ledsmärta samt trötthet.  Andra mycket vanliga biverkningar är diarré 
och förstoppning. 
En fullständig  förteckning över biverkningar och restriktioner för Orgovyx finns i bipacksedeln. 
Varför är Orgovyx godkänt i EU? 
Europeiska läkemedelsmyndigheten (EMA) fann att fördelarna med Orgovyx är större än riskerna och 
att  Orgovyx kan godkännas för försäljning i EU. 
En huvudstudie visade att  Orgovyx var lika effektivt som standardbehandling med ett annat läkemedel 
(leuprorelin) när det gällde att sänka testosteronnivåerna hos patienter med avancerad hormonkänslig 
prostatacancer. Orgovyx tolererades i allmänhet väl av de flesta patienter. Biverkningarna var lindriga 
och hanterbara. 
Vad görs för att garantera säker och effektiv användning av Orgovyx? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Orgovyx har tagits  med i  produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Orgovyx kontinuerligt. 
Misstänkta biverkningar som har rapporterats för Orgovyx utvärderas noggrant och nödvändiga 
åtgärder vidtas för att skydda patienterna. 
Mer information om Orgovyx 
Mer information om Orgovyx finns på EMA:s webbplats: 
https://www.ema.europa.eu/en/medicines/human/EPAR/orgovyx 
Orgovyx (relugolix) 
EMA/209978/2022 
Sida 2/2 
 
 
 
 
 
 
