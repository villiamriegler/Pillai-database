BILAGA I
PRODUKTRESUMÉ
1
1.
LÄKEMEDLETS NAMN
Kengrexal 50 mg pulver till koncentrat till injektions-/infusionsvätska, lösning.
2.
KVALITATIV OCH KVANTITATIV SAMMANSÄTTNING
Varje injektionsflaska innehåller kangrelor tetranatrium motsvarande 50 mg kangrelor. Efter 
beredning innehåller 1 ml koncentrat 10 mg kangrelor. Efter spädning innehåller 1 ml lösning 
200 mikrogram kangrelor.
Hjälpämne med känd effekt
Varje injektionsflaska innehåller 52,2 mg sorbitol
För fullständig förteckning över hjälpämnen, se avsnitt 6.1.
3.
LÄKEMEDELSFORM
Pulver till koncentrat till injektions-/infusionsvätska, lösning.
Vitt till benvitt frystorkat pulver.
4.
KLINISKA UPPGIFTER
4.1 Terapeutiska indikationer
Kengrexal, administrerat tillsammans med acetylsalicylsyra (ASA), är avsett för minskning av 
trombotiska kardiovaskulära händelser hos vuxna patienter med kranskärlssjukdom som genomgår 
perkutan koronar intervention (PCI) och som inte har fått någon oral P2Y12-hämmare före PCI-
ingreppet och för vilka oral behandling med P2Y12-hämmare inte är möjlig eller önskvärd.
4.2 Dosering och administreringssätt
Kengrexal ska administreras av en läkare med erfarenhet av antingen akut kranskärlsvård eller av 
koronarintervention och är avsett för specialiserad användning inom akut- och sjukhusvård.
Dosering
Rekommenderad dos av Kengrexal för patienter som genomgår PCI är en intravenös bolusdos på 
30 mikrogram/kg omedelbart följd av en intravenös infusion på 4 mikrogram/kg/min. Bolus och 
infusion ska påbörjas före ingreppet och fortsätta i minst två timmar, eller under hela ingreppet, 
beroende på vad som är längst. Baserat på läkarens bedömning kan infusionen fortsätta i totalt fyra 
timmar, se avsnitt 5.1.
Patienterna ska byta till oralt P2Y12-läkemedel som kronisk behandling. Vid bytet ska en 
laddningsdos av oralt P2Y12-läkemedel (klopidogrel, tikagrelor eller prasugrel) administreras 
omedelbart efter avslutad kangrelorinfusion. Alternativt kan en laddningsdos av tikagrelor eller 
prasugrel, men inte klopidogrel, administreras upp till 30 minuter innan infusionen avslutas, se 
avsnitt 4.5.
Användning tillsammans med andra antikoagulantia
För patienter som genomgår PCI bör gängse tilläggsbehandling under ingreppet tillämpas (se 
avsnitt 5.1).
Äldre
Ingen dosjustering behövs till äldre patienter (≥75 år).
2
Nedsatt njurfunktion
Ingen dosjustering behövs till patienter med lätt, måttlig eller svår njurinsufficiens (se avsnitt 4.4 och 
5.2).
Nedsatt leverfunktion
Ingen dosjustering behövs (se avsnitt 5.2).
Pediatrisk population
Säkerhet och effekt för kangrelor för barn under 18 år har ännu inte fastställts. 
Tillgänglig information finns i avsnitt 5.1 och 5.2 men inga doseringsrekommendationer kan 
fastställas.
Administreringssätt
Kengrexal är avsett för intravenös användning och får endast användas efter beredning och spädning.
Kengrexal ska administreras via en intravenös infart. Bolusvolymen ska administreras snabbt 
(<1 minut) från den spädda påsen via manuell intravenös injektion eller pump. Se till att bolusdosen 
har administrerats fullständigt innan PCI-ingreppet påbörjas. Starta infusionen omedelbart efter 
administrering av bolusdosen. 
Anvisningar om beredning och spädning av läkemedlet före administrering finns i avsnitt 6.6.
4.3 Kontraindikationer



Aktiv blödning eller förhöjd blödningsrisk på grund av försämrad hemostas och/eller 
irreversibla koagulationsrubbningar eller till följd av nyligen genomgånget större kirurgiskt 
ingrepp/trauma eller okontrollerad svår hypertoni. 
Anamnes på stroke eller transitorisk ischemisk attack (TIA).
Överkänslighet mot den aktiva substansen eller mot något hjälpämne som anges i avsnitt 6.1.
4.4 Varningar och försiktighet
Blödningsrisk
Behandling med Kengrexal kan öka risken för blödning.
I pivotala studier på patienter som genomgick PCI, GUSTO (Global Use of Strategies to Open 
Occluded Arteries), var måttliga och lindriga blödningshändelser vanligare hos patienter som 
behandlades med kangrelor än hos patienter som behandlades med klopidogrel, se avsnitt 4.8.
Även om de flesta blödningar i samband med användning av kangrelor sker på artärpunktionsstället, 
kan blödning inträffa på vilket ställe som helst. Varje oförklarlig sänkning av blodtryck eller 
hematokrit bör leda till att man allvarligt överväger hemorragisk händelse och till att man sätter ut 
kangrelor. Kangrelor ska användas med försiktighet till patienter med sjukdomstillstånd associerade 
med en förhöjd blödningsrisk. Kangrelor ska användas med försiktighet till patienter som tar 
läkemedel som kan öka risken för blödning.
Kangrelor har en halveringstid på tre till sex minuter. Trombocytfunktionen återställs inom 60 minuter 
efter att infusionen avbrutits.
Intrakraniell blödning
Behandling med Kengrexal kan öka risken för intrakraniell blödning. I pivotala studier på patienter 
som genomgick PCI förekom fler intrakraniella blödningar efter 30 dagar med kangrelor (0,07 %) än 
med klopidogrel (0,02 %), av vilka 4 blödningar med kangrelor och 1 blödning med klopidogrel var 
3
dödliga. Kangrelor är kontraindicerat till patienter med anamnes på stroke/TIA, (se avsnitt 4.3 och 
4.8).
Hjärttamponad
Behandling med Kengrexal kan öka risken för hjärttamponad. I pivotala studier på patienter som 
genomgick PCI förekom fler hjärttamponader efter 30 dagar med kangrelor (0,12 %) än med 
klopidogrel (0,02 %) (se avsnitt 4.8).
Effekter på njurfunktionen
I pivotala studier på patienter som genomgick PCI har fall av akut njursvikt (0,1 %), njursvikt (0,1 %) 
och förhöjt serumkreatinin (0,2 %) rapporterats efter administrering av kangrelor i kliniska studier (se 
avsnitt 4.8). Hos patienter med gravt nedsatt njurfunktion (kreatininclearance 15-30 ml/min) 
rapporterades en högre frekvens av försämrad njurfunktion (3,2 %) i kangrelorgruppen jämfört med 
klopidogrelgruppen (1,4 %). Dessutom rapporterades en högre frekvens av måttlig blödning enligt 
GUSTO i kangrelorgruppen (6,7 %) jämfört med klopidogrelgruppen (1,4 %). Kangrelor ska användas 
med försiktighet till dessa patienter.
Överkänslighet
Överkänslighetsreaktioner kan uppträda efter behandling med Kengrexal. En högre frekvens av 
allvarliga fall av överkänslighet registrerades med kangrelor (0,05 %) än med kontroll (0,007 %). 
Dessa inbegrep fall av anafylaktiska reaktioner/chock och angioödem (se avsnitt 4.8).
Risk för dyspné
Behandling med Kengrexal kan öka risken för dyspné. I pivotala studier på patienter som genomgick 
PCI förekom dyspné (inklusive ansträngningsdyspné) oftare hos patienter som behandlades med 
kangrelor (1,3 %) än med klopidogrel (0,4 %). Svårighetsgraden för de flesta dyspnéhändelserna var 
lindrig eller måttlig och mediantiden med dyspné var två timmar för patienter som fick kangrelor(se 
avsnitt 4.8).
Fruktosintolerans
Detta läkemedel innehåller 52,2 mg sorbitol i varje injektionsflaska. Patienter med hereditär 
fruktosintolerans ska inte använda detta läkemedel om det inte är absolut nödvändigt.
Natrium
Detta läkemedel innehåller mindre än 1 mmol natrium (23 mg) per injektionsflaska, d.v.s. är i näst 
intill ”natriumfritt”.
4.5
Interaktioner med andra läkemedel och övriga interaktioner
Interaktionsstudier har endast utförts på vuxna.
Orala P2Y12-medel (klopidogrel, prasugrel, ticagrelor)
När klopidogrel ges under infusion av kangrelor uppnås inte den förväntade trombocythämmande 
effekten av klopidogrel. Administrering av 600 mg klopidogrel omedelbart efter att man avbrutit 
kangrelorinfusionen ger den förväntade fulla farmakodynamiska effekten. Inget kliniskt relevant 
avbrott i P2Y12-hämningen observerades i fas III-studierna när 600 mg klopidogrel administrerades 
omedelbart efter att man avbrutit kangrelorinfusionen.
4
En farmakodynamisk interaktionsstudie har genomförts med kangrelor och prasugrel, som visade att 
kangrelor och prasugrel kan administreras samtidigt. Patienter kan byta från kangrelor till prasugrel 
om prasugrel administreras omedelbart efter att kangrelorinfusionen avbrutits eller upp till en timme 
innan, optimalt 30 minuter innan kangrelorinfusionen upphör, så att man begränsar återställandet av 
trombocytreaktiviteten.
En farmakodynamisk interaktionsstudie har även genomförts med kangrelor och ticagrelor. Ingen 
interaktion med kangrelor observerades. Patienterna kan byta från kangrelor till ticagrelor utan avbrott 
i den trombocythämmande effekten.
Farmakodynamisk effekt
Kangrelor uppvisar hämning av aktivering och aggregation av trombocyter, enligt mätning med 
aggregometri (ljustransmission och impedans), patientnära analyser, såsom VerifyNow P2Y12-testet, 
VASP-P och flödescytometri. 
Efter administrering av en bolus på 30 mikrogram/kg följt av en infusion på 4 mikrogram/kg/min 
(PCI-dosen) ses hämning av trombocytaggregationen inom två minuter. Den 
farmakokinetiska/farmakodynamiska effekten (PK/PD-effekten) bibehålles på ett konsekvent sätt 
under hela infusionen. 
Oavsett dos sjunker blodnivåerna av kangrelor snabbt efter avslutad infusion, och 
trombocytfunktionen återgår till det normala inom en timme. 
Acetylsalicylsyra, heparin, nitroglycerin
Ingen farmakokinetisk eller farmakodynamisk interaktion med kangrelor observerades i en 
interaktionsstudie med acetylsalicylsyra, heparin eller nitroglycerin.
Bivalirudin, lågmolekylärt heparin, fondaparinux och GP IIb/IIIa-hämmare
I kliniska studier har kangrelor administrerats tillsammans med bivalirudin, lågmolekylärt heparin, 
fondaparinux och GP IIb/IIIa-hämmare (abciximab, eptifibatid, tirofiban) utan någon uppenbar effekt 
på farmakokinetiken eller farmakodynamiken för kangrelor. 
Cytokrom P450 (CYP)
Metaboliseringen av kangrelor är inte beroende av CYP, och CYP-isoenzymer hämmas inte av 
terapeutiska koncentrationer av kangrelor eller dess huvudmetaboliter.
BCRP (breast cancer resistance protein)
Man har observerat att BCRP in vitro hämmas av metaboliten ARC-69712XX vid kliniskt relevanta 
koncentrationer. Eventuella konsekvenser för situationen in vivo har inte undersökts, men försiktighet 
rekommenderas när kangrelor ska kombineras med ett BCRP-substrat.
4.6
Fertilitet, graviditet och amning
Graviditet
Det finns inga eller begränsad mängd data från användning av Kengrexal hos gravida kvinnor. 
Djurstudier har visat reproduktionstoxikologiska effekter (se avsnitt 5.3).
Kengrexal rekommenderas inte under graviditet.
5
Amning
Det är okänt om Kengrexal utsöndras i bröstmjölk. En risk för det nyfödda barnet/spädbarnet kan inte 
uteslutas.
Fertilitet
Ingen effekt på honliga fertilitetsparametrar observerades i djurstudier av Kengrexal. En reversibel 
effekt på fertiliteten observerades hos hanråttor som behandlades med Kengrexal (se avsnitt 5.3).
4.7 Effekter på förmågan att framföra fordon och använda maskiner
Kengrexal har ingen eller försumbar effekt på förmågan att framföra fordon och använda maskiner.
4.8 Biverkningar
Sammanfattning av säkerhetsprofilen
De vanligaste biverkningarna med kangrelor var lindrig och måttlig blödning och dyspné. Allvarliga 
biverkningar associerade med kangrelor givet till patienter med kranskärlssjukdom är svår/livshotande 
blödning och överkänslighet. 
Tabell över biverkningar
Tabell 1 visar biverkningar som har identifierats baserat på en poolning av kombinerade data från 
samtliga CHAMPION-studier. Biverkningarna är klassificerade efter frekvens och organsystemklass. 
Frekvenskategorierna är definierade enligt följande konventioner: Mycket vanliga (≥1/10), vanliga 
(≥1/100, <1/10), mindre vanliga (≥1/1 000, <1/100), sällsynta (≥1/10 000, <1/1 000), mycket sällsynta 
(<1/10 000). 
Tabell 1:
Organsystemklass  Vanliga 
Biverkningar för kangrelor i de poolade CHAMPION-studierna inom 48 timmar 
Infektioner och 
infestationer
Neoplasier; 
benigna, maligna 
och ospecificerade 
(samt cystor och 
polyper)
Blodet och 
lymfsystemet
Immunsystemet
Centrala och 
perifera 
nervsystemet
Ögon
Öron och 
balansorgan
Hjärtat
Mindre vanliga
Sällsynta 
Mycket 
sällsynta
Hematominfek
tion
Blödning från 
hudneoplasi
Anemi, 
trombocytopeni
Anafylaktisk 
reaktion 
(anafylaktisk 
chock), 
överkänslighet
Intrakraniell 
blödning d *
Ögonblödning 
Öronblödning
Hjärttamponad 
(perikardiell 
blödning)
6
Organsystemklass  Vanliga 
Mindre vanliga
Sällsynta 
Mycket 
sällsynta
Blodkärl
Hematom <5 cm,
blödning
Hemodynamisk 
instabilitet
Andningsvägar, 
bröstkorg och 
mediastinum
Magtarmkanalen 
Hud och subkutan 
vävnad 
Njurar och 
urinvägar
Reproduktions-
organ och 
bröstkörtel
Allmänna symtom 
och/eller symtom 
vid 
administrerings-
stället
Undersökningar
Dyspné 
(ansträngnings-
dyspné)
Näsblod, 
hemoptys
Ekkymos (petekier, 
purpura)
Retroperitoneal 
blödning,* 
peritonealt 
hematom,
gastrointestinal 
blödning a
Hudutslag, klåda, 
urtikaria f
Urinvägs-
blödning, e
akut njursvikt 
(njursvikt)
Vätskande 
kärlpunktionsställe
Hematom vid 
kärlpunktions-
stället b 
Sänkt hematokrit,
sänkt 
hemoglobinvärde**
Förhöjt 
blodkreatinin
Hematom ≥5 cm
Skador och 
förgiftningar och 
behandlings-
komplikationer
Sårblödning, 
vaskulärt 
pseudoaneurysm
Lungblödning
Angioödem 
Bäckenblödning Menorragi, 
penisblödning
Sänkt 
trombocytantal, 
sänkt 
erytrocytantal, 
förhöjt INR 
(International 
Normalised 
Ratio) c
Kontusion
Periorbitalt 
hematom, 
subkutant 
hematom
Flera  relaterade  biverkningsbeteckningar  har  grupperats  tillsammans  i  tabellen  och  inkluderar  de 
medicinska begrepp som beskrivs nedan:
a.
Övre gastrointestinal blödning, munblödning, blödande tandkött, esofagusblödning, blödande 
duodenalsår, hematemes, nedre gastrointestinal blödning, rektal blödning, blödande 
hemorrojder, hematochezi.
Blödning vid applikationsstället, blödning eller hematom vid kateterstället, blödning eller 
hematom vid infusionsstället.
Onormal koagulationstid, förlängd protrombintid.
Hjärnblödning, cerebrovaskulär händelse.
Hematuri, blod i urinen, uretrablödning.
Erytem, erytematösa utslag, kliande utslag.
Inklusive händelser med dödlig utgång.
Transfusion var mindre vanlig, 101/12 565 (0,8 %).
b.
c.
d.
e.
f.
* 
**
7
Beskrivning av utvalda biverkningar
Blödningsskalan enligt GUSTO uppmättes i de kliniska CHAMPION-studierna (PHOENIX, 
PLATFORM och PCI). En analys av icke-kranskärlsbypass-(CABG)-relaterad blödning presenteras i 
Tabell 2.
När kangrelor administrerades i samband med PCI associerades det med en högre incidens av lindrig 
blödning enligt GUSTO jämfört med klopidogrel. Vidare analys av lindrig blödning enligt GUSTO 
visade att en stor andel av händelserna med lindrig blödning var ekkymos, siprande blod och < 5 cm 
hematom. Frekvenserna för transfusion och svår/livshotande blödning enligt GUSTO var likartade. I 
den poolade säkerhetspopulationen från CHAMPION-studierna var incidensen av dödlig blödning 
inom 30 dagar från administreringen låg och likartad hos patienter som fick kangrelor jämfört med 
klopidogrel (8 [0,1 %] gentemot 9 [0,1 %]). 
Ingen demografisk faktor vid baseline förändrade den relativa risken för blödning med kangrelor. 
Tabell 2:
GUSTO-blödning, n (%)
Icke-CABG-relaterad blödning: 
CHAMPION, poolade 
Alla GUSTO-blödningar
Allvarliga/livshotande
Måttliga
Lindriga a
Lindriga utan ekkymos, vätskebildning och hematom 
<5 cm 
Patienter som fick någon transfusion
CHAMPION PHOENIX
Kangrelor
(N=12 565)
2 196 (17,5)
28 (0,2)
76 (0,6)
2 109 (16,8)
707 (5,6)
Klopidogrel
(N=12 542)
1 696 (13,5)
23 (0,2)
56 (0,4)
1 627 (13,0)
515 (4,1)
90 (0,7)
Kangrelor
(N=5 529)
178 (3,2)
9 (0,2)
22 (0,4)
150 (2,7)
98 (1,8)
70 (0,6)
Klopidogrel
(N=5 527)
107 (1,9)
6 (0,1)
13 (0,2)
88 (1,6)
51 (0,9)
Alla GUSTO-blödningar
Svåra/livshotande
Måttliga
Lindriga b
Lindriga utan ekkymos, vätskebildning och hematom 
<5 cm
Patienter som fick någon transfusion
CABG: koronar bypassoperation; GUSTO: Global Use of Strategies to Open Coronary Arteries 
a I den poolade CHAMPION-analysen definierades GUSTO Lindrig som annan blödning som inte 
krävde blodtransfusion eller gav hemodynamisk påverkan.
b I CHAMPION PHOENIX definierades GUSTO Lindrig som annan blödning som krävde 
intervention men som inte krävde blodtransfusion eller gav hemodynamisk påverkan.
16 (0,3)
25 (0,5)
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
I de kliniska studierna fick friska frivilliga upp till två gånger den föreslagna dagliga dosen. I de 
kliniska studierna var den maximala oavsiktliga överdosen 10 gånger (bolus) eller 3,5 gånger den 
normalt administrerade infusionsdosen, och blödningar var den vanligaste observerade incidenten. 
8
Blödningar är den mest sannolika farmakologiska effekten av överdosering. Om blödning uppstår ska 
lämpliga understödjande åtgärder vidtas, vilket kan innefatta att avbryta administreringen så att 
trombocytfunktionen kan återställas.
Det finns ingen antidot mot Kengrexal, men den farmakokinetiska halveringstiden för Kengrexal är tre 
till sex minuter. Trombocytfunktionen återställs inom 60 minuter efter att infusionen avbrutits. 
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Trombocytaggregationshämmande medel, exkl. heparin, ATC-kod: 
B01AC25.
Verkningsmekanism
Kengrexal innehåller kangrelor, en direkt antagonist för trombocyternas P2Y12-receptorer, vilken 
blockerar adenosindifosfat- (ADP-) inducerad trombocytaktivering och -aggregation in vitro och ex 
vivo. Kangrelor binder selektivt och reversibelt till P2Y12-receptorn och hindrar därigenom ytterligare 
signalering och trombocytaktivering.
Farmakodynamisk effekt
Kangrelor uppvisar hämning av aktivering och aggregation av trombocyter, enligt mätning med 
aggregometri (ljustransmission och impedans), patientnära analyser, såsom VerifyNow P2Y12-testet, 
VASP-P och flödescytometri. Den P2Y12-hämmande effekten sätter in snabbt efter administrering av 
kangrelor. 
Efter administrering av en bolus på 30 mikrogram/kg följt av en infusion på 4 mikrogram/kg/min ses 
trombocytaggregationshämning inom två minuter. Den farmakokinetiska/farmakodynamiska effekten 
(PK/PD-effekten) bibehålles på ett konsekvent sätt under hela infusionen.
Oavsett dos sjunker blodnivåerna av kangrelor snabbt efter avslutad infusion och trombocytfunktionen 
återgår till det normala inom en timme.
Klinisk effekt och säkerhet
De primära kliniska evidensen för effekten av kangrelor kommer från CHAMPION PHOENIX, en 
randomiserad, dubbelblind studie som jämförde kangrelor (n=5 472) med klopidogrel (n=5 470), 
varvid båda gavs i kombination med acetylsalicylsyra och annan standardbehandling, inklusive 
ofraktionerat heparin (78 %), bivalirudin (23 %), lågmolekylärt heparin (14 %) eller fondaparinux 
(2,7 %). Mediandurationen för kangrelorinfusionen var 129 minuter. GPIIb/IIIa-hämmare tilläts endast 
för användning i nödfall och användes till 2,9 % av patienterna. I studien inkluderades patienter med 
koronar ateroskleros som krävde PCI mot stabil angina (58 %), akut koronart syndrom utan 
ST-höjning (NSTE-ACS) (26 %) eller ST-höjningsinfarkt (STEMI) (16 %). 
Data från den poolade CHAMPION-populationen på över 25 000 PCI-patienter ger ytterligare kliniskt 
stöd för säkerheten.
I CHAMPION PHOENIX minskade kangrelor signifikant (relativ riskreduktion 22 %; absolut 
riskreduktion 1,2 %) den primära sammansatta endpointen av mortalitet oavsett orsak, MI, IDR och 
ST jämfört med klopidogrel efter 48 timmar (Tabell 3). 
9
Tabell 3:
Tromboshändelser efter 48 timmar i CHAMPION PHOENIX (mITT-
populationen)
Kangrelor vs klopidogrel
n (%)
Primär endpoint 
Död/MI/IDR/STa
Huvudsaklig sekundär 
endpoint
Stenttrombos
Död
MI
IDR
Kangrelor
N=5 470
Klopidogrel
N=5 469
OR (95 % CI)
p-värde
257 (4,7)
322 (5,9)
0,78 (0,66; 0,93)
0,005
46 (0,8)
18 (0,3)
207 (3,8)
28 (0,5)
74 (1,4)
18 (0,3)
0,62 (0,43; 0,90)
0,010
1,00 (0,52; 1,92)
>0,999
255 (4,7)
0,80 (0,67; 0,97)
38 (0,7)
0,74 (0,45; 1,20)
0,022
0,217
Primär endpoint från logistisk regression justerat för laddningsdos och patientstatus. p-värdena för 
sekundära endpoints baserade på chitvå-test.
OR = oddskvot; CI = konfidensintervall; IDR = ischemiutlöst revaskularisering; MI = hjärtinfarkt; 
mITT = modifierad intent-to-treat; ST = stenttrombos.
De signifikanta minskningarna av dödsfall/MI/IDR/ST och ST som observerades i kangrelorgruppen 
efter 48 timmar kvarstod efter 30 dagar (Tabell 4).
Tabell 4:
Trombos efter 30 dagar i CHAMPION PHOENIX (mITT-populationen)
Kangrelor vs klopidogrel
n (%)
Primär endpoint 
Död/MI/IDR/ST
Huvudsaklig sekundär 
endpoint
Stenttrombos
Död
MI
IDR
Kangrelor
N=5 462
Klopidogrel
N=5 457
OR (95 % CI)
p-värdea
326 (6,0)
380 (7,0)
0,85 (0,73; 0,99)
0,035
71 (1,3)
60 (1,1)
225 (4,1)
56 (1,0)
104 (1,9)
0,68 (0,50; 0,92)
55 (1,0)
1,09 (0,76; 1,58)
272 (5,0)
0,82 (0,68; 0,98)
66 (1,2)
0,85 (0,59; 1,21)
0,012
0,643
0,030
0,360
a p-värdena baserade på chitvå-test.
OR = oddskvot; CI = konfidensintervall; IDR = ischemiutlöst revaskularisering; MI = hjärtinfarkt; 
mITT = modifierad intent-to-treat; ST = stenttrombos.
Pediatrisk population
Europeiska läkemedelsmyndigheten har senarelagt kravet att skicka in studieresultat för Kengrexal för 
en eller flera grupper av den pediatriska populationen för prevention av embolism och trombos på 
ospecifika ställen, för behandling av trombos hos pediatriska patienter som genomgår diagnostiska 
och/eller terapeutiska perkutana kärlingrepp. Information om pediatrisk användning finns i avsnitt 4.2.
I en prospektiv, öppen, multicenterstudie i fas 1 med en behandlingsgrupp utvärderades kangrelor i 
2 dosnivåer på 0,5 respektive 0,25 mikrogram/kg/min. hos 15 nyfödda barn ≤ 28 levnadsdagar med 
kongenital hjärtsjukdom som kräver lindring med en systemisk-till-pulmonalartärshunt, höger 
kammare-till-pulmonalartärshunt eller ductus arteriosus-stent (se avsnitt 4.2). 
Trombocytaggregationshämning bedömdes med LTA (light transmission aggregometry) som svar på 
stimulering med 20 och 5 µM ADP. Den procentuella hämningen av maximal aggregation när 
10
kangrelorinfusion pågått i 45 minuter och antalet patienter som uppnådde >90 % av maximal 
trombocytaggregationshämning sammanfattas i nedanstående tabell.
LTA-metod
N
Procentuell hämning av 
maximal aggregation efter 
45 minuters infusion.
Genomsnitt (SD)
Median (min; max)
Kangrelor 
0,5 mikrogram/kg/min
N=8
Kangrelor 
0,25 mikrogram/kg/min
N=7
med ADP 
20 µM
med ADP 
5 µM
med ADP 
20 µM
med ADP 
5 µM
6
5
7
5
89,0 (11,42)
91,2 (69,0; 
100,0)
93,7 (6,45)
92,9 (84,8; 
100,0)
76,3 (16,89)
69,6 (53,2; 
98,3)
88,2 (13,49)
96,0 (68,1; 
100,0)
Patienter som uppnådde >90 % 
av maximal 
trombocytaggregationshämning, 
n (%)
5.2
Farmakokinetiska egenskaper
Absorption
3 (50)
4 (80)
2 (28,6)
3 (60)
Biotillgängligheten för kangrelor är fullständig och omedelbar. Kangrelor distribueras snabbt och når 
Cmax inom två minuter efter administrering av en intravenös bolusdos följt av infusion. 
Medelkoncentrationen av kangrelor vid steady state under en konstant intravenös infusion på 
4 mikrogram/kg/min är 488 ng/ml. 
Distribution
Kangrelor har en distributionsvolym på 3,9 l. Kangrelor är plasmaproteinbundet till 97-98 %.
Metabolism
Kangrelor inaktiveras snabbt i plasma genom defosforylering till sin huvudmetabolit, en nukleosid. 
Metaboliseringen av kangrelor är oberoende av organfunktion och interfererar inte med andra 
läkemedel som metaboliseras av leverenzymer.
Eliminering
Halveringstiden för Kengrexal är tre till sex minuter, oberoende av dos. Efter intravenös 
administrering av en infusion på 2 mikrogram/kg/min av [3H]-kangrelor till friska frivilliga män 
tillvaratogs 93 % den totala radioaktiviteten. Av det tillvaratagna materialet påträffades 58 % i urinen 
och återstående 35 % i faeces, förmodligen efter utsöndring med gallan. Den initiala utsöndringen var 
snabb, så att cirka 50 % av den administrerade radioaktiviteten tillvaratogs under de första 
24 timmarna, och 75 % tillvaratogs inom 48 timmar. Medelclearance var cirka 43,2 l/kg.
Linjäritet/icke-linjäritet
De farmakokinetiska egenskaperna för kangrelor har utvärderats och befunnits vara linjära hos 
patienter och friska frivilliga.
11
Farmakokinetiskt (Farmakokinetiska)/farmakodynamiskt (farmakodynamiska) förhållande(n)
Speciella populationer
Farmakokinetiken för kangrelor påverkas inte av kön, ålder eller njur- eller leverstatus. Ingen 
dosjustering krävs för dessa populationer.
Pediatrisk population
Kangrelorinfusion har utvärderats hos nyfödda patienter (i åldern från födsel till 28 dagar) i doserna 
0,25 respektive 0,5 mikrogram/kg/min. Maximala koncentrationer var 19 ng/ml respektive 60 ng/ml 
och observerades cirka 45 minuter efter behandlingsstart. Hos nyfödda barn metaboliseras kangrelor 
snabbt till dess primära metabolit AR-C69712XX. Mycket låga eller icke-detekterbara nivåer av 
kangrelor konstaterades 5-10 minuter efter infusion och relativt höga nivåer av den primära 
metaboliten.
5.3
Prekliniska säkerhetsuppgifter
Gängse studier avseende säkerhetsfarmakologi, mutagenicitet och klastogen potential visade inte 
några särskilda risker för människa.
Inga karcinogenicitetsstudier har utförts.
De primära biverkningarna av kangrelor hos råtta och hund uppträdde i de övre urinvägarna och 
utgjordes av skador på njurtubuli, njurbäcken och urinledare. De anatomiska förändringarna 
korrelerade med förhöjda värden av kreatinin och urea i plasma och av albumin och blodkroppar i 
urinen. I en undersökande studie på råttor var skadan på urinvägarna reversibel efter avslutad 
administrering. 
Reproduktionstoxicitet
Kangrelor gav en dosrelaterad hämning av fostertillväxt, som kännetecknades av ökade incidenser av 
ofullständig förbening och icke förbenade metatarsalben i bakre extremiteterna hos råttor. Hos kaniner 
var kangrelor associerat med en ökad incidens av aborter och intrauterina förluster samt hämmad 
fostertillväxt vid högre doser, vilket kan ha varit sekundärt till maternell toxicitet. Kangrelor gav inga 
missbildningar i reproduktionsstudier på vare sig råtta eller kanin.
Nedsatt fertilitet
Effekter på fertilitet, förmåga att göra honliga partner(s) gravida, spermiemorfologi och 
spermiemotilitet observerades i fertilitetsstudien på hanråttor när kangrelor administrerades i 
humanekvivalenta doser, lika med 1,8 gånger den rekommenderade PCI-dosen. Dessa effekter sågs ej 
vid lägre doser och var reversibla efter avslutad administrering. I denna studie utfördes 
spermaanalysen efter 8 veckors kontinuerlig behandling. 
Den honliga fertiliteten påverkades inte vid någon dos.
6.
FARMACEUTISKA UPPGIFTER
6.1
Förteckning över hjälpämnen
Mannitol
Sorbitol
Natriumhydroxid (för pH-justering)
6.2
Inkompatibiliteter
Då blandbarhetsstudier saknas får detta läkemedel inte blandas med andra läkemedel. 
12
6.3 Hållbarhet
3 år.
Pulvret ska beredas omedelbart före spädning och användning. Förvaras i skydd mot kyla.
Ur mikrobiologisk synvinkel bör läkemedlet användas omedelbart, såvida inte 
berednings/spädningsmetoden utesluter risken för mikrobiologisk kontaminering. Om läkemedlet inte 
används omedelbart ansvarar användaren för förvaringstiden och förvaringsbetingelserna före 
användning.
6.4
Särskilda förvaringsanvisningar
Inga särskilda förvaringsanvisningar. Förvaringsanvisningar för läkemedlet efter beredning och 
spädning finns i avsnitt 6.3.
6.5
Förpackningstyp och innehåll
Pulver i 10 ml injektionsflaskor av glas (typ 1) förslutna med en FluroTec-belagd butylgummipropp 
och förseglade med krimpad aluminiumförslutning.
Kengrexal finns i förpackningar med 10 injektionsflaskor.
6.6
Särskilda anvisningar för destruktion och övrig hantering
Instruktioner för beredning
Kengrexal ska beredas med en aseptisk teknik. 
Injektionsflaskan ska beredas omedelbart före spädning och användning. Bered varje 50 mg 
injektionsflaska genom att tillsätta 5 ml sterilt vatten för injektionsvätskor. Snurra försiktigt tills allt 
material är upplöst. Undvik att blanda alltför intensivt. Låt eventuellt skum lägga sig. Kontrollera att 
innehållet i flaskan är fullständigt upplöst och att det beredda materialet är en klar, färglös till blekgul 
lösning. 
Det beredda materialet får inte användas utan spädning. Före administrering måste 5 ml beredd 
lösning dras upp från varje injektionsflaska och spädas ytterligare med 250 ml natriumklorid 9 mg/ml 
(0,9 %) injektionsvätska, eller glukos (5 %) injektionsvätska. Blanda påsen noggrant.
Läkemedlet ska inspekteras visuellt med avseende på partiklar efter beredningen.
Kengrexal administreras enligt en viktbaserad regim bestående av en initial intravenös bolus följt av 
en intravenös infusion. Bolusen och infusionen ska administreras från infusionslösningen.
Denna utspädning ger en koncentration på 200 mikrogram/ml och bör räcka till minst två timmars 
administrering, i enlighet med vad som krävs. Patienter som väger 100 kg eller mer behöver minst två 
påsar.
Destruktion
Ej använt läkemedel och avfall ska kasseras enligt gällande anvisningar.
13
7.
INNEHAVARE AV GODKÄNNANDE FÖR FÖRSÄLJNING
Chiesi Farmaceutici S.p.A.
Via Palermo, 26/A
43122 Parma
Italien
8.
NUMMER PÅ GODKÄNNANDE FÖR FÖRSÄLJNING 
EU/1/15/994/001
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 23 mars 2015
Datum för den senaste förnyelsen: 16 december 2019
10
DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
14
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET
15
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare som ansvarar för frisläppande av tillverkningssats
Diapharm GmbH & CO. KG
Am Mittelhafen 56
48155 Münster
TYSKLAND
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén avsnitt 4.2).
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel.
D.

VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET
Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.
En uppdaterad riskhanteringsplan ska lämnas in


på begäran av Europeiska läkemedelsmyndigheten,
när riskhanteringssystemet ändras, särskilt efter att ny information framkommit som kan 
leda till betydande ändringar i läkemedlets nytta-riskprofil eller efter att en viktig 
milstolpe (för farmakovigilans eller riskminimering) har nåtts.
16
BILAGA III
MÄRKNING OCH BIPACKSEDEL
17
A. MÄRKNING
18
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1.
LÄKEMEDLETS NAMN
Kengrexal 50 mg pulver till koncentrat till injektions-/infusionsvätska, lösning
kangrelor
2.
DEKLARATION AV AKTIV(A) SUBSTANS(ER)
Varje injektionsflaska innehåller kangrelor tetranatrium motsvarande 50 mg kangrelor.
Efter beredning innehåller 1 ml 10 mg kangrelor.
Efter spädning innehåller 1 ml 200 mikrogram kangrelor.
3.
FÖRTECKNING ÖVER HJÄLPÄMNEN
Mannitol
Sorbitol
Natriumhydroxid
4.
LÄKEMEDELSFORM OCH FÖRPACKNINGSSTORLEK
Pulver till koncentrat till injektions-/infusionsvätska, lösning.
10 injektionsflaskor.
5.
ADMINISTRERINGSSÄTT OCH ADMINISTRERINGSVÄG
Intravenös användning efter beredning och spädning.
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
Utg.dat
19
9.
SÄRSKILDA FÖRVARINGSANVISNINGAR
Pulvret ska beredas omedelbart före spädning och användning. Förvaras i skydd mot kyla. Om 
läkemedlet inte används omedelbart ansvarar användaren för förvaringstiden och 
förvaringsbetingelserna före användning.
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Chiesi Farmaceutici S.p.A.
Via Palermo, 26/A
43122 Parma
Italien
12. NUMMER PÅ GODKÄNNANDE FÖR FÖRSÄLJNING 
EU/1/15/994/001
13. TILLVERKNINGSSATSNUMMER
Batch 
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Braille krävs ej.
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
20
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
INJEKTIONSFLASKA 
1.
LÄKEMEDLETS NAMN OCH ADMINISTRERINGSVÄG
Kengrexal 50 mg pulver till koncentrat
kangrelor
Intravenös användning
2.
ADMINISTRERINGSSÄTT
Läs bipacksedeln före användning.
3.
UTGÅNGSDATUM
Utg.dat
4.
TILLVERKNINGSSATSNUMMER
Batch
5. MÄNGD UTTRYCKT I VIKT, VOLYM ELLER PER ENHET
50 mg
6.
ÖVRIGT
21
B. BIPACKSEDEL
22
Bipacksedel: Information till patienten
Kengrexal 50 mg pulver till koncentrat till injektions-/infusionsvätska, lösning.
kangrelor
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig.
-
-
-
Spara denna information, du kan behöva läsa den igen. 
Om du har ytterligare frågor vänd dig till läkare.
Om du får biverkningar, tala med läkare. Detta gäller även eventuella biverkningar som inte 
nämns i denna information. Se avsnitt 4.
I denna bipacksedel finns information om följande:
1.
2.
3.
4.
5.
6.
Vad Kengrexal är och vad det används för 
Vad du behöver veta innan du använder Kengrexal
Hur du använder Kengrexal
Eventuella biverkningar 
Hur Kengrexal ska förvaras
Förpackningens innehåll och övriga upplysningar
1.
Vad Kengrexal är och vad det används för
Kengrexal är ett trombocythämmande läkemedel som innehåller den aktiva substansen kangrelor. 
Trombocyter, eller blodplättar, är mycket små celler i blodet, som kan klumpa ihop sig och hjälpa 
blodet att stelna. Ibland kan blodplättarna forma blodproppar inuti ett skadat blodkärl, t.ex. i en artär i 
hjärtat. Det kan vara mycket farligt eftersom blodproppen kan stänga av blodtillförseln (trombotisk 
händelse), vilket leder till en hjärtinfarkt (hjärtattack). 
Kengrexal minskar hopklumpningen av blodplättar så att risken för blodproppar sjunker. 
Du har ordinerats Kengrexal eftersom du har blodkärl i hjärtat som är blockerade (kranskärlssjukdom) 
och du behöver genomgå ett ingrepp för att ta bort blockeringen (en så kallad perkutan koronar 
intervention – PCI). Under ingreppet kan det hända att läkaren för in en så kallad stent i ditt blodkärl 
för att hjälpa till att hålla det öppet. Användningen av Kengrexal minskar risken för att ingreppet ska 
medföra att det bildas en blodpropp som blockerar blodkärlen igen.
Kengrexal är endast avsett för användning till vuxna.
2.
Vad du behöver veta innan du använder Kengrexal
Använd inte Kengrexal
-
om du är allergisk mot kangrelor eller något annat innehållsämne i detta läkemedel (anges i 
avsnitt 6).
om du har en sjukdom som för närvarande orsakar blödning, t.ex. blödning från mage eller tarm, 
eller om du har en sjukdom som gör att du lättare får okontrollerade blödningar (försämrad 
hemostas eller irreversibla koagulationsrubbningar).
om du nyligen har genomgått en större operation eller drabbats av någon form av allvarlig 
kroppsskada, till exempel brutit benet eller råkat ut för en trafikolycka.
om du har mycket högt blodtryck som du inte har tillräcklig behandling för. 
om du någon gång har haft en stroke eller ”mini-stroke” (kallas även transitorisk ischemisk 
attack, TIA) orsakad av ett tillfälligt stopp i blodtillförseln till hjärnan.
-
-
-
-
23
Varningar och försiktighet
Tala med läkare innan du använder Kengrexal om: 

du har eller tror att du kan ha en ökad risk för blödning. Det kan vara fallet om du har en 
sjukdom som påverkar blodets förmåga att stelna eller något annat medicinskt problem som kan 
öka risken för blödning, till exempel om du nyligen har råkat ut för en svår skada, genomgått en 
operation, tidigare har haft en stroke eller en transitorisk ischemisk attack (ministroke) eller 
nyligen har haft en blödning från magen eller tarmen.
du har nedsatt njurfunktion eller behöver dialys. 
du någon gång har fått en allergisk reaktion mot Kengrexal eller mot något av innehållsämnena i 
det.
du har andningssvårigheter, såsom astma. 
din läkare har talat om för dig att du inte tål vissa sockerarter.




Barn och ungdomar
Kengrexal rekommenderas inte för barn och ungdomar under 18 år.
Andra läkemedel och Kengrexal
Eventuellt får du acetylsalicylsyra (ASA) medan du behandlas med Kengrexal, eller någon annan typ 
av trombocythämmande läkemedel (t.ex. klopidogrel) före och efter det att du behandlas med 
Kengrexal. 
Tala om för läkare om du tar andra läkemedel som kan öka risken för biverkningar som blödningar, 
exempelvis blodförtunnande medel (antikoagulantia, t.ex. warfarin).
Tala om för läkare om du tar, nyligen har tagit eller kan tänkas ta andra läkemedel.
Graviditet och amning
Om du är gravid, tror att du kan vara gravid eller planerar att skaffa barn, rådfråga läkare innan du 
använder detta läkemedel. Kengrexal rekommenderas inte för användning under graviditet.
Körförmåga och användning av maskiner
Effekten av Kengrexal avtar snabbt och det är osannolikt att läkemedlet påverkar din förmåga att köra 
bil eller använda maskiner.
Kengrexal innehåller natrium och sorbitol
Sorbitol är en källa till fruktos. Om du har hereditär fruktosintolerans, en sällsynt, ärftlig sjuldom, ska 
du inte använda detta läkemedel. Patienter med hereditär fruktosintolerans kan inte bryta ner fruktos, 
vilket kan orsaka allvarliga biverkningar.
Om du har hereditär fruktosintolerans måste du tala om det för läkare innan du får detta läkemedel.
Läkemedlet innehåller mindre än 23 mg natrium per injektionsflaska, d.v.s. är näst intill ”natriumfritt”. 
3.
Hur du använder Kengrexal
Din behandling med Kengrexal kommer att övervakas av en läkare med erfarenhet av att ta hand om 
patienter med hjärtsjukdom. Läkaren avgör hur mycket Kengrexal du får och färdigställer läkemedlet. 
Kengrexal ska ges i en ven, först som en injektion och därefter som en infusion (ett dropp). Vilken dos 
du får beror på din vikt. Rekommenderad dos är:


en injektion på 30 mikrogram per kilogram kroppsvikt, omedelbart följt av 
ett dropp (en infusion) på 4 mikrogram per kilogram kroppsvikt per minut i minst 2 timmar. 
Läkaren avgör om du behöver behandlas under längre tid.
Om du använt för stor mängd av Kengrexal
Du får läkemedlet av en läkare eller sjuksköterska. Läkaren avgör hur du ska behandlas, till exempel 
när du ska sluta med läkemedlet samt bevakar eventuella tecken på biverkningar.
24
Om du har ytterligare frågor om detta läkemedel, kontakta läkare.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Om du får biverkningar kan de kräva läkarvård.
Tala genast om för din läkare om du märker något av nedanstående:

Blödning någonstans i kroppen. Blödning är en vanlig biverkning vid behandling med 
Kengrexal (kan förekomma hos upp till 1 av 10 användare). Blödningen kan vara allvarlig, och 
dödsfall har rapporterats.
Allergisk reaktion (utslag, klåda, trånghetskänsla/svullnad i svalget, svullen tunga eller svullna 
läppar, andningssvårigheter). Allergisk reaktion är en sällsynt biverkning vid behandling med 
Kengrexal (kan förekomma hos upp till 1 av 1 000 användare), men den kan eventuellt vara 
allvarlig.

Vanliga biverkningar (kan förekomma hos upp till 1 av 10 användare) 

Mindre blåmärken kan uppstå var som helst på kroppen (inklusive små röda blåmärken på 
huden, eller ett blåmärke och en svullnad på ett ställe där du har fått en injektion under huden)
dyspné (andnöd)
blödning som leder till minskad blodvolym eller minskat antal röda blodkroppar
vätskeflöde från injektions- eller kateterställen.



Mindre vanliga biverkningar (kan förekomma hos upp till 1 av 100 användare)

Blödning som leder till vätska runt hjärtat, blod i brösthålan eller blödning i näsan, 
magtarmkanalen, buken eller urinen eller från injektions- eller kateterställen
ökade nivåer av kreatinin i blodet (påvisas med blodprover), vilket tyder på nedsatt njurfunktion
variationer i blodtrycket
hudutslag, klåda, nässelutslag
blåmärke på punktionsstället.




Sällsynta biverkningar (kan förekomma hos upp till 1 av 1 000 användare)




Blödning som leder till lågt antal blodplättar eller anemi
blödning i ögat, hjärnan (inklusive stroke), bäckenet och lungan
blödning från sårställen
ballongliknande svullnad i en artär eller vägg i hjärtat som endast påverkar några få lager av 
kärlväggarna
svåra allergiska reaktioner
nedsatt koagulationsförmåga
blåmärken
svullnad i ansiktet.




Mycket sällsynta biverkningar (kan förekomma hos upp till 1 av 10 000 användare)




Blödning under huden eller runt ögat
infektion i blödningsställen
kraftiga mensblödningar
blödning från penis, örat eller befintliga hudtumörer.
25
Rapportering av biverkningar
Om du får biverkningar, tala med läkare. Detta gäller även eventuella biverkningar som inte nämns i 
denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5.
Hur Kengrexal ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen efter ”Utg.dat”. Utgångsdatumet är den sista 
dagen i angiven månad. 
Inga särskilda förvaringsanvisningar.
Beredd lösning: pulvret ska beredas omedelbart före spädning och användning. Förvaras i skydd mot 
kyla.
Utspädd lösning: Ur mikrobiologisk synvinkel bör läkemedlet användas omedelbart, såvida inte 
berednings/spädningsmetoden utesluter risken för mikrobiologisk kontaminering. Om läkemedlet inte 
används omedelbart ansvarar användaren för förvaringstiden och förvaringsbetingelserna före 
användning.
6.
Förpackningens innehåll och övriga upplysningar
Innehållsdeklaration 
-
Den aktiva substansen är kangrelor. Varje injektionsflaska innehåller 50 mg kangrelor. Efter 
beredning innehåller 1 ml koncentrat 10 mg kangrelor och efter spädning innehåller 1 ml 
lösning 200 mg kangrelor.
Övriga innehållsämnen är mannitol, sorbitol och natriumhydroxid för pH-justering.
-
Läkemedlets utseende och förpackningsstorlekar
Pulver till koncentrat till injektions-/infusionsvätska, lösning, i en injektionsflaska av glas.
Kengrexal är ett vitt till benvitt frystorkat pulver. 
Kengrexal finns i förpackningar med 10 injektionsflaskor.
Innehavare av godkännande för försäljning
Chiesi Farmaceutici S.p.A.
Via Palermo, 26/A
43122 Parma
Italien
Tillverkare
Diapharm GmbH & CO. KG
Am Mittelhafen 56
48155 Münster
Tyskland
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Ferrer Internacional, S.A.
Tél/Tel: +32 15 28 74 15
Lietuva
Chiesi Pharmaceuticals GmbH 
Tel: +43 1 4073919
26
България
Chiesi Bulgaria EOOD 
Teл.: + 359 29201205
Česká republika
Chiesi CZ s.r.o.
Tel: +420 261221745
Danmark
Chiesi Pharma AB
Tlf: +46 8 753 35 20
Deutschland
Ferrer Deutschland GmbH
Tel: +49 (0) 2407 502311-0
Eesti
Chiesi Pharmaceuticals GmbH
Tel: +43 1 4073919
Ελλάδα
Chiesi Hellas AEBE
Τηλ: + 30 210 6179763
España
Ferrer Farma, S.A.
Tel: +34 93 600 3700
France
Bioprojet Pharma 
+33 (0)1 47 03 66 33
Hrvatska
Chiesi Pharmaceuticals GmbH
Tel: + 43 1 4073919
Ireland
Chiesi Farmaceutici S.p.A.
Tel: + 39 0521 2791
Ísland
Chiesi Pharma AB
Tlf: +46 8 753 35 20
Italia
Chiesi Italia S.p.A.
Tel: + 39 0521 2791
Κύπρος
Chiesi Farmaceutici S.p.A.
Τηλ: + 39 0521 2791
Latvija
Chiesi Pharmaceuticals GmbH 
Tel: +  43 1 4073919
Luxembourg/Luxemburg
Ferrer Internacional, S.A.
Tél/Tel: +32 15 28 74 15
Magyarország
Chiesi Hungary Kft.
Tel.: +36-1-429 1060
Malta
Chiesi Farmaceutici S.p.A.
Tel: + 39 0521 2791
Nederland
Ferrer Internacional, S.A.
Tél/Tel: +32 15 28 74 15
Norge
Chiesi Pharma AB
Tlf: +46 8 753 35 20
Österreich
Chiesi Pharmaceuticals GmbH 
Tel: + 43 1 4073919
Polska
Ferrer Internacional, S.A.
Tel.: +48 518 630 955
Portugal
Ferrer Portugal, S.A
Tel: +351 214449600
România
Chiesi Romania S.R.L.
Tel: + 40 212023642
Slovenija
Chiesi Slovenija d.o.o.
Tel: + 386-1-43 00 901
Slovenská republika
Chiesi Slovakia s.r.o.
Tel: + 421 259300060
Suomi/Finland
Chiesi Pharma AB
Tlf: +46 8 753 35 20
Sverige
Chiesi Pharma AB
Tlf: +46 8 753 35 20
United Kingdom (Northern Ireland)
Chiesi Farmaceutici S.p.A.
Tel: + 39 0521 2791
27
Denna bipacksedel ändrades senast {MM/ÅÅÅÅ}. 
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
------------------------------------------------------------------------------------------------------------
Följande uppgifter är endast avsedda för hälso- och sjukvårdspersonal:
Kengrexal ska administreras av en läkare med erfarenhet av antingen akut kranskärlsvård eller av 
koronarintervention och är avsett för specialiserad användning inom akut- och sjukhusvård.
Dosering
Rekommenderad dos av Kengrexal för patienter som genomgår PCI är en intravenös bolusdos på 
30 mikrogram/kg omedelbart följd av en intravenös infusion på 4 mikrogram/kg/min. Bolus och 
infusion ska påbörjas före ingreppet och fortsätta i minst två timmar, eller under hela ingreppet, 
beroende på vad som är längst. Baserat på läkarens bedömning kan infusionen fortsätta i totalt fyra 
timmar, se avsnitt 5.1.
Patienterna ska byta till oralt P2Y12-läkemedel som kronisk behandling. Vid bytet ska en 
laddningsdos av oralt P2Y12-läkemedel (klopidogrel, tikagrelor eller prasugrel) administreras 
omedelbart efter avslutad kangrelorinfusion. Alternativt kan en laddningsdos av tikagrelor eller 
prasugrel, men inte klopidogrel, administreras upp till 30 minuter innan infusionen avslutas, se 
avsnitt 4.5.
Instruktioner för beredning
Kengrexal ska beredas med en aseptisk teknik.
Injektionsflaskan ska beredas omedelbart före spädning och användning. Bered varje 50 mg 
injektionsflaska genom att tillsätta 5 ml sterilt vatten för injektionsvätskor. Snurra försiktigt tills allt 
material är upplöst. Undvik att blanda alltför intensivt. Låt eventuellt skum lägga sig. Kontrollera att 
innehållet i flaskan är fullständigt upplöst och att det beredda materialet är en klar, färglös till blekgul 
lösning. 
Använd inte läkemedlet utan att späda det. Före administrering måste 5 ml beredd lösning dras upp 
från varje injektionsflaska och spädas ytterligare med 250 ml natriumklorid 9 mg/ml (0,9 %) 
injektionsvätska eller glukos (5 %) injektionsvätska. Blanda påsen noggrant.
Detta läkemedel måste granskas efter beredning, så att de inte innehåller något partikelformigt 
material.
Kengrexal administreras enligt en viktbaserad regim bestående av en initial intravenös bolus följt av 
en intravenös infusion. Bolusen och infusionen ska administreras från infusionslösningen.
Denna utspädning ger en koncentration på 200 mikrogram/ml och bör räcka till minst två timmars 
administrering, i enlighet med vad som krävs. Patienter som väger 100 kg eller mer behöver minst två 
påsar.
28
