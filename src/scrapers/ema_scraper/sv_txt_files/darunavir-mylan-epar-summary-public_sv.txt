EMA/751579/2016 
EMEA/H/C/004068 
Sammanfattning av EPAR för allmänheten 
Darunavir Mylan 
darunavir 
Detta är en sammanfattning av det offentliga europeiska utredningsprotokollet (EPAR) för Darunavir 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Darunavir Mylan ska 
användas. 
Praktisk information om hur Darunavir Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Darunavir Mylan och vad används det för? 
Darunavir Mylan är ett antiviralt (virushämmande) läkemedel som används tillsammans med andra 
hivläkemedel för att behandla patienter med humant immunbristvirus typ 1 (HIV-1), ett virus som 
orsakar förvärvat immunbristsyndrom (aids). Det ges tillsammans med ritonavir i låg dos eller till 
vuxna tillsammans med kobicistat. Darunavir Mylan kan ges till vuxna eller barn från 3 års ålder som 
väger minst 15 kg. 
Darunavir Mylan innehåller den aktiva substansen darunavir. 
Darunavir Mylan är ett generiskt läkemedel, vilket innebär att Darunavir Mylan innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Prezista. Mer information om generiska läkemedel finns i dokumentet med 
frågor och svar här. 
Hur används Darunavir Mylan? 
Darunavir Mylan är receptbelagt och behandling ska inledas av sjukvårdspersonal med erfarenhet av 
behandling av hivinfektion. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Darunavir Mylan finns som tabletter (75, 150, 300, 400, 600 och 800 mg). Läkemedlet tas alltid 
endera med kobicistat (tas av vuxna) eller med ritonavir i låg dos (tas av vuxna och barn) och 
tillsammans med andra hivläkemedel. Darunavir Mylan bör tas tillsammans med föda. 
För vuxna som inte behandlats tidigare är den rekommenderade dosen 800 mg en gång dagligen. För 
vuxna som behandlats tidigare är dosen 600 mg två gånger dagligen. Tidigare behandlade patienter 
kan också ta en dos på 800 mg en gång dagligen förutsatt att deras hivinfektion kontrolleras väl och 
sannolikt inte kommer att vara resistent mot darunavir. 
För tidigare obehandlade barn i åldern 3–17 år som väger minst 15 kg ligger den rekommenderade 
dosen på mellan 600 och 800 mg en gång dagligen beroende på deras vikt. För tidigare behandlade 
barn ligger den rekommenderade dosen vanligen mellan 375 och 600 mg två gånger dagligen 
beroende på deras vikt. 
Mer information finns i bipacksedeln. 
Hur verkar Darunavir Mylan? 
Den aktiva substansen i Darunavir Mylan, darunavir, är en proteashämmare. Den blockerar proteas, 
ett enzym som medverkar till att hivviruset förökar sig. När enzymet blockeras kan viruset inte förökas 
normalt och förökningshastigheten i kroppen saktar ner. Darunavir Mylan ges alltid tillsammans med 
ritonavir eller kobicistat. Ritonavir och kobicistat gör att darunavir bryts ned långsammare, vilket ökar 
darunavirnivåerna i blodet. Detta gör att behandlingen blir effektiv och att dosen darunavir som ska 
ges inte behöver vara så hög. 
I kombination med andra hivläkemedel minskar Darunavir Mylan mängden hiv i blodet och håller den 
på en låg nivå. Darunavir Mylan botar inte hivinfektion eller aids, men behandling mot hiv kan fördröja 
skadan på immunsystemet och utvecklingen av de infektioner och sjukdomar som är kopplade till aids. 
Hur har Darunavir Mylans effekt undersökts? 
Studier av fördelarna och riskerna med den aktiva substansen i den godkända användningen har redan 
utförts med referensläkemedlet Prezista och behöver inte utföras på nytt med Darunavir Mylan.  
Som med alla läkemedel lade företaget fram studier över kvaliteten hos Darunavir Mylan. Företaget 
genomförde också studier som visade att Darunavir Mylan är bioekvivalent med referensläkemedlet. 
Två läkemedel är bioekvivalenta när de bildar samma halter av den aktiva substansen i kroppen. De 
förväntas därför ha samma effekt. 
Vilka är fördelarna och riskerna med Darunavir Mylan? 
Eftersom Darunavir Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Darunavir Mylan? 
Myndighetens kommitté för humanläkemedel (CHMP) fann att det styrkts att Darunavir Mylan i 
enlighet med EU:s krav har likvärdig kvalitet och är bioekvivalent med Prezista. CHMP fann därför att 
nyttan är större än de konstaterade riskerna, liksom för Prezista. Kommittén rekommenderade att 
Darunavir Mylan skulle godkännas för användning i EU. 
Darunavir Mylan 
EMA/751579/2016 
Sida 2/3 
 
 
 
Vad görs för att garantera säker och effektiv användning av Darunavir 
Mylan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Darunavir Mylan har tagits med i produktresumén och 
bipacksedeln.   
Mer information om Darunavir Mylan 
EPAR för Darunavir Mylan finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Darunavir Mylan 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Darunavir Mylan 
EMA/751579/2016 
Sida 3/3 
 
 
 
