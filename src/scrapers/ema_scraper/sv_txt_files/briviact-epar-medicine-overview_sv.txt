EMA/70742/2022 
EMEA/H/C/003898 
Briviact1 (brivaracetam) 
Sammanfattning av Briviact och varför det är godkänt inom EU 
Vad är Briviact och vad används det för? 
Briviact är ett epilepsiläkemedel som används som tillägg till  andra epilepsiläkemedel för att  behandla 
partiella anfall (epileptiska anfall som startar i en viss del av hjärnan). Det kan ges till patienter från 
2 års ålder som har partiella anfall med eller utan  sekundär generalisering (där den onormala 
elektriska aktiviteten sprider sig i hjärnan). 
Briviact innehåller den aktiva substansen brivaracetam. 
Hur används Briviact? 
Briviact är receptbelagt. Läkemedlet finns som tabletter,  som en oral lösning (en vätska som tas 
genom munnen) och som en injektionsvätska, lösning eller infusion (dropp) i en ven, som används när 
läkemedlet inte kan ges genom munnen. 
Den rekommenderade startdosen beror på patientens kroppsvikt. Efter att behandlingen inletts  kan 
dosen justeras efter patientens  behov. 
För mer information om hur du använder Briviact, läs bipacksedeln eller tala med läkare eller 
apotekspersonal. 
Hur verkar Briviact? 
Epilepsi orsakas av en alltför hög elektrisk aktivitet i  vissa delar av hjärnan. Det är inte  känt exakt hur 
brivaracetam, den aktiva substansen i  Briviact, verkar. Men det binder till  ett  protein som kallas 
synaptiskt vesikelprotein 2A som medverkar vid frisättningen av kemiska signalsubstanser från 
nervcellerna. Därigenom kan Briviact bidra till att  stabilisera den elektriska aktiviteten i hjärnan och 
förhindra anfall. 
1 I  Italien: Nubriveo 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
 
  
 
 
 
 
Vilka fördelar med Briviact har visats i studierna? 
Briviact är effektivare än placebo (overksam behandling) när det gäller att minska anfallen. Detta har 
visats i tre huvudstudier med totalt  1 558  patienter i åldern 16 år och äldre. Antingen Briviact eller 
placebo lades till i patienternas vanliga epilepsibehandling. De sammantagna studierna visade att 
anfallsfrekvensen minskade med minst hälften hos 34–38  procent av dem som fick tillägg  av Briviact 
vid doser från 25  till 100  mg två gånger dagligen. Detta kan jämföras med 20  procent av dem som fick 
tillägg av placebo. 
Understödjande studier visade att  de doser som rekommenderas för barn gav liknande mängder av 
läkemedlet i kroppen som dem som ses vid de rekommenderade doserna till vuxna. Därför förväntas 
Briviact ha samma verkan på barn. 
Vilka är riskerna med Briviact? 
De vanligaste biverkningarna som orsakas av Briviact (kan förekomma hos fler än 1 av 10 användare) 
är somnolens (sömnighet) och yrsel. En fullständig  förteckning över biverkningar som rapporterats för 
Briviact finns i bipacksedeln. 
Varför är Briviact godkänt i EU? 
Europeiska läkemedelsmyndigheten (EMA) fann att fördelarna med Briviact är större än riskerna och 
att  Briviact kan godkännas för försäljning i  EU. 
Kliniska studier har visat att tilläggsbehandling  med Briviact är effektivare än placebo när det gäller att 
kontrollera partiella anfall hos vuxna och barn från 2  års ålder. De flesta biverkningarna av Briviact var 
lindriga eller hade en måttlig allvarlighetsgrad och ansågs möjliga att hantera. 
Vad görs för att garantera säker och effektiv användning av Briviact? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Briviact har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Briviact kontinuerligt. 
Biverkningar som har rapporterats för Briviact utvärderas noggrant och nödvändiga åtgärder vidtas för 
att  skydda patienter. 
Mer information om Briviact 
Den 14  januari 2016  beviljades Briviact ett godkännande för försäljning som gäller i hela EU. 
Mer information om Briviact finns på EMA:s webbplats: 
ema.europa.eu/medicines/human/EPAR/briviact-italy-nubriveo. 
Denna sammanfattning  uppdaterades senast 02-2022. 
EMA/70742/2022 
Sida 2/2 
 
  
 
 
 
