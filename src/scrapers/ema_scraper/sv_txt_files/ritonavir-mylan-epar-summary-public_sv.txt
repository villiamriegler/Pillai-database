EMA/621228/2017 
EMEA/H/C/004549 
Sammanfattning av EPAR för allmänheten 
Ritonavir Mylan 
ritonavir 
Detta är en sammanfattning av det offentliga europeiska utredningsprotokollet (EPAR) för Ritonavir 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Ritonavir Mylan ska 
användas. 
Praktisk information om hur Ritonavir Mylan ska användas finns i bipacksedeln. Du kan också kontakta 
din läkare eller apotekspersonal. 
Vad är Ritonavir Mylan och vad används det för? 
Ritonavir Mylan används i kombination med andra läkemedel för att behandla patienter över två års 
ålder med hiv-1-infektion (humant immunbristvirus typ 1), ett virus som orsakar förvärvat 
immunbristsyndrom (aids, acquired immune deficiency syndrome). 
Ritonavir Mylan innehåller den aktiva substansen ritonavir och är ett generiskt läkemedel, vilket 
innebär att Ritonavir Mylan innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Norvir. Mer information om 
generiska läkemedel finns i dokumentet med frågor och svar här. 
Hur används Ritonavir Mylan? 
Ritonavir Mylan är receptbelagt och behandling med Ritonavir Mylan ska ges av läkare som har 
erfarenhet av att behandla hivinfektioner. Det finns som tabletter (100 mg) och ska tas tillsammans 
med mat. 
Ritonavir Mylan kan användas som en ”farmakokinetisk förstärkare” (booster) för att öka nivåerna i 
blodet av andra antivirala läkemedel som tillhör samma grupp som Ritonavir Mylan (proteashämmare), 
bland annat amprenavir, atazanavir, darunavir, fosamprenavir, lopinavir, saquinavir och tipranavir. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Den vanliga dosen av Ritonavir Mylan för vuxna är 100 mg eller 200 mg, en eller två gånger dagligen. 
Dosen beror på vilken annan proteashämmare man tar. Mer information finns i bipacksedeln som 
medföljer det andra läkemedlet. 
Ritonavir Mylan kan också ges i större doser för en direkt antiviral effekt på hiv. Den rekommenderade 
dosen för vuxna (18 år och äldre) är 600 mg två gånger dagligen. För yngre patienter beror den 
rekommenderade dosen på patientens längd och kroppsvikt. Behandlingen ska inledas med en låg dos 
som successivt ökas under behandlingens första 14 dagar. 
Hur verkar Ritonavir Mylan? 
Som en ”förstärkare”, den aktiva substansen ritonavir saktar ner nedbrytningen av andra antivirala 
proteashämmare. Detta ökar nivåerna av dessa proteashämmare i blodet och förstärker deras 
antivirala effekt. 
I högre antivirala doser är ritonavir en proteashämmare. Detta innebär att den blockerar ett 
virusenzym som kallas proteas och som medverkar till att hivviruset förökar sig. När enzymet 
blockeras kan viruset inte längre föröka sig normalt, vilket saktar ner dess spridning. I kombination 
med andra antivirala läkemedel minskar Ritonavir Mylan mängden hiv i blodet och håller den på en låg 
nivå. Ritonavir Mylan botar inte hivinfektion eller aids, men kan motverka skador på immunsystemet 
och att infektioner och sjukdomar som har samband med aids utvecklas. 
Hur har Ritonavir Mylans effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Norvir och behöver inte utföras på nytt med Ritonavir Mylan. 
Liksom med alla läkemedel lade företaget fram studier över kvaliteten på Ritonavir Mylan. Företaget 
genomförde också en studie som visade att det är bioekvivalent med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen, och 
förväntas därför ha samma effekt. 
Vilka är fördelarna och riskerna med Ritonavir Mylan? 
Eftersom Ritonavir Mylan är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Ritonavir Mylan? 
Europeiska läkemedelsmyndigheten fann att det styrkts att Ritonavir Mylan i enlighet med EU:s krav 
har likvärdig kvalitet och är bioekvivalent med Norvir. EMA fann därför att nyttan är större än de 
konstaterade riskerna, liksom för Norvir. EMA rekommenderade att Ritonavir Mylan skulle godkännas 
för användning i EU. 
Vad görs för att garantera säker och effektiv användning av Ritonavir 
Mylan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Ritonavir Mylan har tagits med i produktresumén och 
bipacksedeln. 
Ritonavir Mylan 
EMA/621228/2017 
Sida 2/3 
 
 
 
Mer information om Ritonavir Mylan 
EPAR för Ritonavir Mylan finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Ritonavir Mylan 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Ritonavir Mylan 
EMA/621228/2017 
Sida 3/3 
 
 
 
