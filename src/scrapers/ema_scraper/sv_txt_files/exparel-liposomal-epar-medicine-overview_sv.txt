EMA/781370/2022 
EMEA/H/C/004586 
Exparel liposomal (bupivakain) 
Sammanfattning av Exparel liposomal och varför det är godkänt inom EU 
Vad är Exparel liposomal och vad används det för? 
Exparel liposomal är ett lokalbedövningsmedel som ges för att behandla smärta efter vissa 
operationer. Det kan ges till vuxna och barn från 6 års ålder för lokal smärtlindring genom att injiceras 
runt kanterna på små till medelstora kirurgiska sår. Det ges också till vuxna för regional smärtlindring 
genom injicering i de nervbanor som omfattar benen eller axlarna. Exparel liposomal innehåller den 
aktiva substansen bupivakain. 
Hur används Exparel liposomal? 
Exparel liposomal injiceras antingen runt kanterna på små till medelstora kirurgiska sår eller runt 
nerven som försörjer operationsstället i benet eller axeln. Dosen beror på storleken på 
operationsstället och det område som behöver bedövas samt på patientens fysiska tillstånd.  
Exparel liposomal ska ges i en miljö där utbildad personal och lämplig återupplivningsutrustning finns 
tillgänglig så att patienter snabbt kan behandlas om de får biverkningar som påverkar hjärtat och 
nervsystemet.  
Läkemedlet är receptbelagt. För mer information om hur du använder Exparel liposomal, läs 
bipacksedeln eller tala med läkare eller apotekspersonal. 
Hur verkar Exparel liposomal? 
Den aktiva substansen i Exparel liposomal, bupivakain, är ett anestetikum som tillfälligt bedövar det 
område där det applicerats genom att blockera smärtsignaler till hjärnan. 
Bupivakain har funnits sedan 1960-talet. I Exparel liposomal är bupivakain inneslutet i ”liposomer” 
(små fettpartiklar), som långsamt frisätter det i kroppen.  
Vilka fördelar med Exparel liposomal har visats i studierna? 
Fyra studier på 703 patienter har visat att Exparel liposomal är effektivt för att sänka smärtpoängen 
när det används som lokal smärtlindring runt små till medelstora kirurgiska sårområden och som 
regional smärtlindring vid operation i knä eller axel. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Efter en operation för att ta bort hemorrojder hade de patienter som fick Exparel liposomal som lokal 
smärtlindring en total smärtpoäng på 142 under en tredagarsperiod, jämfört med 203 för de patienter 
som fick placebo (overksam behandling). För patienter som genomgått en operation för att ta bort 
bunioner och som behandlades med Exparel liposomal var den totala smärtpoängen 124 under en 
endagsperiod, jämfört med 146 för dem som behandlades med placebo. 
Efter en knäledsoperation hade de patienter som fick Exparel liposomal som regional smärtlindring en 
total smärtpoäng på 419 under en tredagarsperiod, jämfört med 516 för dem som fick placebo. För 
patienter som genomgått en axelledsoperation och som behandlades med Exparel liposomal var den 
totala smärtpoängen 136 under en tvådagarsperiod, jämfört med 254 för dem som behandlades med 
placebo. 
I en huvudstudie fick 65 barn i åldern 6–16 år som genomgick ryggrads- eller hjärtoperationer Exparel 
liposomal. Studien visade att Exparel liposomal tas upp, modifieras och avlägsnas ur kroppen på 
liknande sätt hos barn och vuxna. Utifrån dessa data kan man dra slutsatsen att Exparel liposomal vid 
den testade dosen har jämförbara effekter i dessa åldersgrupper när det används för lokal 
smärtlindring runt små till medelstora kirurgiska sår. 
Vilka är riskerna med Exparel liposomal? 
De vanligaste biverkningarna som orsakas av Exparel liposomal (kan förekomma hos fler än 1 av 20 
användare) hos vuxna är dysgeusi (smakstörningar) och oral hypestesi (minskad känsel i munnen). 
Hos barn kan anemi (låga nivåer av röda blodkroppar), hypotoni (lågt blodtryck), takykardi (snabba 
hjärtslag), kräkningar, förstoppning, illamående, klåda och muskelryckningar förekomma hos fler än 
1 av 10 användare. 
De allvarligaste biverkningarna är konvulsioner (krampanfall), allvarlig dysrytmi (oregelbundna 
hjärtslag), allvarlig hypotoni (lågt blodtryck) och hjärtstillestånd. 
Exparel liposomal får inte ges till patienter som är överkänsliga (allergiska) mot något innehållsämne i 
läkemedlet eller mot andra lokalbedövningsmedel med en kemisk struktur som liknar de aktiva 
substanserna (lokalbedövningsmedel av amidtyp). Det får inte ges som anestesi i form av 
paracervikalblockad (lokalbedövning som injiceras vid livmodertappen) och får inte ges genom 
injektion i ett blodkärl eller i en led. 
En fullständig förteckning över restriktioner finns i bipacksedeln. 
Varför är Exparel liposomal godkänt i EU? 
Europeiska  läkemedelsmyndigheten  (EMA)  fann  att  fördelarna  med  Exparel  liposomal  är  större  än 
riskerna  och  att  Exparel  liposomal  kan  godkännas  för  försäljning  i  EU.  Studier  hade  visat  att  Exparel 
liposomal  var  effektivt  för  att  hantera  smärta  efter  olika  kirurgiska  ingrepp.  Säkerhetsprofilen  ansågs 
vara godtagbar. 
Vad görs för att garantera säker och effektiv användning av Exparel 
liposomal? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Exparel liposomal har tagits med i produktresumén och 
bipacksedeln. 
Exparel liposomal (bupivakain) 
EMA/781370/2022 
Sida 2/3 
 
 
 
Liksom för alla läkemedel övervakas de vetenskapliga uppgifterna för Exparel liposomal kontinuerligt. 
Biverkningar som har rapporterats för Exparel liposomal utvärderas noggrant och nödvändiga åtgärder 
vidtas för att skydda patienter. 
Mer information om Exparel liposomal 
Den 16 november 2020 beviljades Exparel liposomal ett godkännande för försäljning som gäller i hela 
EU. 
Mer information om Exparel liposomal finns på EMA:s webbplats: 
ema.europa.eu/medicines/human/EPAR/Exparel liposomal. 
Denna sammanfattning uppdaterades senast 10-2022. 
Exparel liposomal (bupivakain) 
EMA/781370/2022 
Sida 3/3 
 
 
 
 
