BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Melatonin Neurim 2 mg depottabletter 
2. 
KVALITATIV OCH KVANTITATIV SAMMANSÄTTNING 
En depottablett innehåller 2 mg melatonin. 
Hjälpämne med känd effekt: varje depottablett innehåller 80 mg laktosmonohydrat. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Depottablett. 
Vita till benvita, runda, bikonvexa tabletter 
4. 
KLINISKA UPPGIFTER 
4.1  Terapeutiska indikationer 
Melatonin Neurim är indicerat som monoterapi för kortvarig behandling av primär insomni 
kännetecknad av dålig sömnkvalitet hos patienter som är 55 år och äldre. 
4.2  Dosering och administreringssätt 
Dosering 
Den rekommenderade dosen är 2 mg en gång dagligen, 1–2 timmar före sänggåendet, efter födointag. 
Denna dosering kan bibehållas i upp till tretton veckor. 
Pediatrisk population 
Säkerhet hos och effekt av Melatonin Neurim för barn i åldern 0 till 18 år har ännu inte fastställts. 
Andra läkemedelsformer/-styrkor kan vara lämpligare för administrering till denna population. Data 
som är tillgängliga för närvarande beskrivs i avsnitt 5.1. 
Nedsatt njurfunktion 
Effekten av någon grad av nedsatt njurfunktion på farmakokinetiken för melatonin har ej studerats. 
Försiktighet bör därför iakttas när melatonin administreras till patienter med nedsatt njurfunktion. 
Nedsatt leverfunktion 
Det finns ingen erfarenhet av användning av Melatonin Neurim på patienter med nedsatt 
leverfunktion. Publicerade data visar markant förhöjda endogena melatoninhalter dagtid till följd av 
minskad clearance hos patienter med nedsatt leverfunktion. Därför rekommenderas Melatonin Neurim 
ej till patienter med nedsatt leverfunktion. 
Administreringssätt 
Oral användning. Tabletterna skall sväljas hela för bibehållande av deras depotegenskaper. Tabletterna 
får inte krossas eller tuggas för att underlätta sväljande. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
4.4  Varningar och försiktighet 
Melatonin Neurim kan orsaka dåsighet. Produkten skall därför användas med försiktighet om det är 
sannolikt att dåsigheten kan vara förenad med en säkerhetsrisk. 
Kliniska data för användning av Melatonin Neurim på personer med autoimmuna sjukdomar saknas. 
Därför rekommenderas Melatonin Neurim ej till patienter med autoimmuna sjukdomar. 
Melatonin Neurim innehåller laktos. Patienter med något av följande sällsynta ärftliga tillstånd bör inte 
använda detta läkemedel: galaktosintolerans, total laktasbrist eller glukos-galaktosmalabsorption. 
4.5 
Interaktioner med andra läkemedel och övriga interaktioner 
Interaktionsstudier har endast utförts på vuxna. 
Farmakokinetiska interaktioner 
• 
• 
• 
• 
• 
• 
• 
• 
• 
• 
• 
Melatonin har observerats inducera CYP3A in vitro i supraterapeutiska koncentrationer. Den 
kliniska relevansen av dessa fynd är ej känd. Om induktion uppträder kan detta orsaka sänkta 
plasmakoncentrationer av samtidigt administrerade läkemedel. 
Melatonin inducerar ej CYP1A-enzymer in vitro i supraterapeutiska koncentrationer. Det är 
därför ej sannolikt att eventuella interaktioner mellan melatonin och andra aktiva substanser till 
följd av melatonins effekt på CYP1A-enzymer skulle vara betydelsefulla. 
Metabolismen av melatonin medieras företrädesvis av CYP1A-enzymer. Interaktioner mellan 
melatonin och andra aktiva substanser till följd av deras effekt på CYP1A-enzymer är därför 
möjliga. 
Försiktighet måste iakttas för patienter som behandlas med fluvoxamin, vilket ökar 
melatoninhalterna (17-faldigt högre AUC och 12-faldigt högre Cmax i serum) genom att hämma 
metabolismen av melatonin medelst levercytokrom P450-isoenzymerna CYP1A2 och 
CYP2C19. Kombinationen bör undvikas. 
Försiktighet måste iakttas för patienter som behandlas med 5- eller 8-metoxipsoralen (5- och 8-
MOP), vilket ökar melatoninhalterna genom att hämma metabolismen av melatonin. 
Försiktighet måste iakttas för patienter som behandlas med cimetidin, en CYP2D-hämmare, 
som ger höjda plasmamelatoninhalter genom att hämma metabolismen av melatonin. 
Cigarettrökning kan sänka melatoninhalterna genom en induktion av CYP1A2. 
Försiktighet måste iakttas för patienter som behandlas med östrogener (t.ex. hormonella 
preventivmedel eller hormonell substitutionsbehandling), vilka ökar melatoninhalterna genom 
att hämma metabolismen av melatonin med CYP1A1 och CYP1A2. 
CYP1A2-hämmare, som kinoloner, kan orsaka en ökad melatoninexponering. 
CYP1A2-inducerare, såsom karbamazepin och rifampicin, kan ge upphov till reducerade 
plasmakoncentrationer av melatonin. 
Det finns även omfattande data i litteraturen avseende effekten på den endogena 
melatonininsöndringen från adrenerga agonister/antagonister, opiatagonister/antagonister, 
antidepressiva läkemedel, prostaglandinhämmare, bensodiazepiner, tryptofan och alkohol. 
Huruvida dessa aktiva substanser interfererar med Melatonin Neurims dynamiska eller kinetiska 
effekter eller omvänt har ej studerats. 
Farmakodynamiska interaktioner 
• 
• 
Alkohol bör ej intas tillsammans med Melatonin Neurim, eftersom det försämrar Melatonin 
Neurims effekt på sömnen. 
Melatonin Neurim kan förstärka de sederande egenskaperna hos hypnotika av bensodiazepin- 
och icke-bensodiazepintyp, såsom zaleplon, zolpidem och zopiklon. I en klinisk studie förelåg 
klara evidens för en transitorisk farmakodynamisk interaktion mellan Melatonin Neurim och 
3 
 
 
 
 
 
 
 
 
 
 
• 
zolpidem en timme efter den samtidiga doseringen. Samtidig administrering ledde till en ökad 
nedsättning av uppmärksamhet, minne och koordination jämfört med enbart zolpidem. 
Melatonin Neurim har i studier administrerats samtidigt med tioridazin och imipramin, som är 
aktiva substanser som påverkar centrala nervsystemet. Inga kliniskt signifikanta 
farmakokinetiska interaktioner iakttogs i någotdera fallet. Samtidig administrering av Melatonin 
Neurim ledde dock till en ökad känsla av lugn och ökade svårigheter att utföra uppgifter jämfört 
med enbart imipramin, och till en ökad känsla av ”dimmighet” jämfört med enbart tioridazin. 
4.6  Fertilitet, graviditet och amning 
Graviditet 
För melatonin saknas data från behandling av gravida kvinnor. Djurstudier tyder inte på direkta eller 
indirekta skadliga effekter vad gäller graviditet, embryonal-/fosterutveckling, förlossning eller 
utveckling efter födsel (se avsnitt 5.3). Med tanke på bristen på kliniska data rekommenderas ej 
användning på gravida kvinnor eller kvinnor som försöker bli gravida. 
Amning 
Endogent melatonin uppmättes i human bröstmjölk, och således utsöndras exogent melatonin 
sannolikt i bröstmjölk. Det föreligger data från djurmodeller, omfattande gnagare, får, nötboskap och 
primater, som tyder på överföring av melatonin från modern till fostret via placenta eller med mjölken. 
Därför rekommenderas ej att ammande kvinnor behandlas med melatonin. 
4.7  Effekter på förmågan att framföra fordon och använda maskiner 
Melatonin Neurim har måttlig effekt på förmågan att framföra fordon och använda maskiner. 
Melatonin Neurim kan ge upphov till dåsighet och produkten skall därför användas med försiktighet 
om det är sannolikt att dåsigheten kan vara förenad med en säkerhetsrisk. 
4.8  Biverkningar 
Sammanfattning av säkerhetsprofilen 
I kliniska studier (där totalt 1 931 patienter fick Melatonin Neurim och 1 642 patienter placebo) 
rapporterade 48,8 % av de patienter som fick Melatonin Neurim någon biverkning jämfört med 37,8 % 
av dem som fick placebo. Om man jämför frekvensen av patienter som fick biverkningar per 100 
patientveckor, var frekvensen högre för placebo än för Melatonin Neurim (5,743 – placebo jämfört 
med 3,013 – Melatonin Neurim). De vanligaste biverkningarna var huvudvärk, nasofaryngit, 
ryggsmärtor och artralgi, vilka enligt MedDRA-definitionen var vanliga i både Melatonin Neurim- och 
placebogruppen. 
Tabell över biverkningar 
Nedanstående biverkningar rapporterades i de kliniska studierna och i spontana rapporter efter 
marknadsintroduktion. I kliniska studier rapporterade totalt 9,5 % av patienterna som fick Melatonin 
Neurim en biverkning, jämfört med 7,4 % av patienterna som fick placebo. Endast de biverkningar 
som rapporterades under kliniska studier och som förekom i minst samma frekvens som hos patienter 
på placebo har inkluderats nedan. 
Biverkningarna presenteras inom varje frekvensområde efter fallande allvarlighetsgrad. 
Mycket vanliga (≥ 1/10); Vanliga (≥ 1/100 till < 1/10); Mindre vanliga (≥ 1/1 000 till < 1/100); 
Sällsynta (≥1/10 000 till <1/1 000); Mycket sällsynta (<1/10 000); Inga kända (kan inte beräknas från 
tillgängliga data). 
4 
 
 
 
 
 
 
 
 
 
 
 
Ingen känd 
frekvens  
(kan inte 
beräknas 
från till-
gängliga 
data) 
Över-
känslighets-
reaktion 
Organ-
systemklass 
Mycket 
vanliga 
Vanliga  Mindre vanliga 
Sällsynta 
Infektioner och 
infestationer 
Blodet och 
lymfsystemet 
Immunsystemet 
Metabolism och 
nutrition 
Psykiska 
störningar 
Centrala och 
perifera 
nervsystemet 
Ögon 
Öron och 
balansorgan 
Hjärtat 
Blodkärl 
Magtarmkanalen 
Herpes zoster 
Leukopeni, trombocyto-
peni 
Hypertriglyceridemi, 
hypokalcemi, 
hyponatremi 
Förändrad 
sinnesstämning, 
aggressivitet, agitation, 
gråtmildhet, 
stressymtom, 
desorientering, tidigt 
uppvaknande på 
morgonen, ökad libido, 
nedstämdhet, depression 
Synkope, 
minnesnedsättning, 
uppmärksamhets-
störning, drömmande 
tillstånd, rastlösa ben-
syndrom, dålig 
sömnkvalitet, parestesi 
Försämrad synskärpa, 
dimsyn, ökat tårflöde 
Lägesyrsel, yrsel 
Angina pectoris, 
palpitationer 
Blodvallningar 
Gastroesofagal reflux-
sjukdom, 
magtarmsjukdom, blåsor 
i munslemhinnan, sår på 
tungan, orolig 
magtarmkanal, 
kräkningar, onormala 
tarmljud, flatulens, 
hypersalivation, halitos, 
bukobehag, magbesvär, 
gastrit 
Irritabilitet, 
nervositet, 
rastlöshet, 
insomni, onormala 
drömmar, 
mardrömmar, 
ångest 
Migrän, 
huvudvärk, letargi, 
psykomotorisk 
hyperaktivitet, 
yrsel, somnolens 
Hypertoni 
Buksmärtor, 
smärtor i övre 
delen av buken, 
dyspepsi, sår i 
munnen, 
muntorrhet, 
illamående 
Lever och 
gallvägar 
Hyperbilirubinemi 
5 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Organ-
systemklass 
Mycket 
vanliga 
Vanliga  Mindre vanliga 
Sällsynta 
Hud och 
subkutan vävnad 
Muskulo-
skeletala 
systemet och 
bindväv 
Njurar och 
urinvägar 
Reproduktions-
organ och 
bröstkörtel 
Allmänna 
symtom 
och/eller 
symtom vid 
administrerings-
stället 
Undersökningar 
Ingen känd 
frekvens  
(kan inte 
beräknas 
från till-
gängliga 
data) 
Angioödem, 
svullnad av 
munnen, 
svullnad av 
tungan 
Dermatit, nattliga 
svettningar, klåda, 
utslag, generell 
klåda, torr hud 
Eksem, erytem, 
handdermatit, psoriasis, 
generella utslag, kliande 
utslag, nagelrubbningar 
Smärtor i 
extremiteterna 
Artrit, muskelkramper, 
nacksmärtor, nattliga 
kramper 
Glukosuri, 
proteinuri 
Menopausala 
symtom 
Asteni, 
bröstsmärtor 
Polyuri, hematuri, 
nokturi 
Priapism, prostatit 
Galaktorré 
Trötthet, smärtor, törst 
Onormalt lever-
funktionsprov, 
viktökning 
Förhöjt leverenzym, 
onormala blod-
elektrolyter, onormala 
laboratorievärden 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Flera fall av överdosering har rapporterats efter marknadsintroduktion. Somnolens var den oftast 
rapporterade biverkningen. De flesta av fallen var av lindrig till måttlig allvarlighetsgrad. Melatonin 
Neurim har administrerats i dygnsdoser på 5 mg i kliniska studier över 12 månader utan några 
signifikanta förändringar av rapporterade biverkningar. 
Administrering av dygnsdoser på upp till 300 mg melatonin utan några kliniskt signifikanta 
biverkningar har rapporterats i litteraturen. 
Vid eventuell överdosering kan dåsighet förväntas. Clearance av den aktiva substansen kan förväntas 
inom 12 timmar efter intag. Ingen speciell behandling erfordras. 
6 
 
 
 
 
 
 
 
 
 
 
 
 
 
 
 
 
 
 
 
 
 
 
 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Sömnmedel och lugnande medel, melatoninreceptoragonister, 
ATC-kod: N05CH01 
Melatonin är ett naturligt förekommande hormon som produceras av epifysen och som är strukturellt 
besläktat med serotonin. Fysiologiskt stiger melatoninsekretionen strax efter mörkrets inbrott, når sin 
topp mellan klockan 02 och 04 på morgonen och avtar under den senare halvan av natten. Melatonin 
är involverat i kontroll av dygnsrytmen och anpassningen till ljus-mörkercykeln. Det är också förenat 
med en sövande effekt och en ökad benägenhet till sömn. 
Verkningsmekanism 
Melatoninets aktivitet på MT1-, MT2- och MT3-receptorer tros bidra till dess sömnbefrämjande 
egenskaper, eftersom dessa receptorer (speciellt MT1 och MT2) är inblandade i regleringen av 
cirkadiana rytmer och sömnreglering. 
Rational för användning 
På grund av melatoninets roll i reglering av sömn och cirkadian rytm och den åldersrelaterade 
minskningen av den endogena melatoninproduktionen kan melatonin på ett effektivt sätt förbättra 
sömnkvaliteten, speciellt hos patienter över 55 år med primär insomni. 
Klinisk effekt och säkerhet 
I kliniska prövningar där patienter som led av primär insomni erhöll Melatonin Neurim 2 mg varje 
kväll under 3 veckor visades behandlingsvinster hos de behandlade patienterna jämfört med placebo 
vid sömnlatens (enligt mätning med objektiva och subjektiva mått) och i subjektiv sömnkvalitet och 
funktion dagtid (återhämtningssömn) utan någon nedsättning av vakenheten under dagen: 
I en studie med polysomnografi (PSG) med en run-in-period på två veckor (enkelblind med 
placebobehandling), följd av en behandlingsperiod på tre veckor (dubbelblind, placebokontrollerad, 
parallellgruppsdesign) och en treveckors utsättningsperiod var sömnlatensen (SL) förkortad med 
9 minuter jämfört med placebo. Melatonin Neurim gav inga förändringar av sömnarkitekturen och 
ingen effekt på REM-sömnens duration. Det förekom inga förändringar av funktionsförmågan dagtid 
med Melatonin Neurim 2 mg. 
I en studie på öppenvårdspatienter med en tvåveckors run-in- och baseline-period med placebo, en 
randomiserad dubbelblind, placebokontrollerad parallellgruppsbehandlingsperiod på tre veckor och en 
tvåveckors utsättningsperiod med placebo var frekvensen patienter som uppvisade en kliniskt 
signifikant förbättring i både sömnkvalitet och vakenhet på morgonen 47 % i Melatonin 
Neurimgruppen, jämfört med 27 % i placebogruppen. Dessutom var sömnkvaliteten och vakenheten 
på morgonen signifikant förbättrad med Melatonin Neurim jämfört med placebo. Sömnvariablerna 
återgick successivt till baseline utan någon reboundeffekt, ökning av biverkningar eller ökning av 
utsättningssymptomen. 
I en andra studie på öppenvårdspatienter med en tvåveckors run-in- och baseline-period med placebo 
och en randomiserad dubbelblind, placebokontrollerad parallellgruppsbehandlingsperiod på tre veckor 
var frekvensen patienter som uppvisade en kliniskt signifikant förbättring i både sömnkvalitet och 
vakenhet på morgonen 26 % i Melatonin Neurimgruppen, jämfört med 15 % i placebogruppen. 
Melatonin Neurim förkortade patienternas rapporterade sömnlatens med 24,3 minuter jämfört med 
12,9 minuter med placebo. Dessutom var patienternas egenrapporterade sömnkvalitet, antal 
uppvaknanden och vakenhet på morgonen signifikant förbättrad med Melatonin Neurim jämfört med 
placebo. Livskvaliteten förbättrades signifikant med Melatonin Neurim 2 mg jämfört med placebo. 
Ytterligare en randomiserad klinisk studie (n=600) jämförde effekterna av Melatonin Neurim och 
placebo i upp till sex månader. Patienterna randomiserades på nytt vid 3 veckor. Studien visade 
förbättringar av sömnlatens, sömnkvalitet och vakenhet på morgonen, utan några utsättningssymtom 
7 
 
 
 
 
 
 
 
 
 
 
eller rebound-insomni. Studien visade att den behandlingsvinst som observerades efter 3 veckor 
kvarstod i upp till 3 månader, men saknades vid den primära analysen vid 6 månader. Vid 3 månader 
observerades omkring 10 % extra responders i Melatonin Neurim-gruppen. 
Pediatrisk population 
I en pediatrisk studie (n=125) med doser på 2, 5 eller 10 mg melatonin  i form av flera 1 mg mini-
depottabletter (åldersanpassad läkemedelsform), med två veckors run-in på placebo vid baslinjen och 
en randomiserad, dubbelblind, placebokontrollerad behandlingsperiod om 13 veckor med parallella 
grupper, påvisades en längre total sömntid (TST) efter 13 veckors dubbelblind behandling; patienterna 
sov längre med aktiv behandling (508 minuter) än med placebo (488 minuter). 
Man såg också en kortare sömnlatens med aktiv behandling (61 minuter) än med placebo (77 minuter) 
efter 13 veckors dubbelblind behandling, utan att uppvaknandet skedde tidigare. 
Dessutom var antalet deltagare som avbröt studien färre i gruppen med aktiv behandling (9 patienter; 
15 %) än i placebogruppen (21 patienter; 32,3 %). Biverkningar under behandlingen rapporterades hos 
85 % av patienterna i gruppen med aktiv behandling och hos 77 % i placebogruppen. Neurologiska 
störningar var vanligare i gruppen med aktiv behandling och förekom hos 42 % jämfört med 23 % i 
placebogruppen, främst eftersom somnolens och huvudvärk var vanligare i gruppen med aktiv 
behandling. 
5.2  Farmakokinetiska egenskaper 
Absorption 
Absorptionen av peroralt intaget melatonin är fullständig hos vuxna och kan sjunka med upp till 50 % 
hos äldre. Kinetiken för melatonin är linjär inom området 2–8 mg. 
Biotillgängligheten är i storleksordningen 15 %. Det finns en avsevärd förstapassageeffekt, med en 
uppskattad förstapassagemetabolism på 85 %. Tmax infaller efter 3 timmar i icke fastande tillstånd. 
Hastigheten för melatoninabsorptionen och Cmax efter peroral administrering av Melatonin Neurim 
2 mg påverkas av föda. Närvaro av föda fördröjde absorptionen av melatoninet vilket ledde till en 
senarelagd (Tmax=3,0 h gentemot Tmax=0,75 h) och en lägre maximal plasmakoncentration efter måltid 
(Cmax=1 020 pg/ml gentemot Cmax=1  176 pg/ml). 
Distribution 
Plasmaproteinbindningen av melatonin in vitro är cirka 60 %. Melatonin Neurim binds främst till 
albumin, surt alfa1-glykoprotein och högdensitetslipoprotein. 
Metabolism 
Experimentella data tyder på att isoenzymerna CYP1A1, CYP1A2 och möjligen CYP2C19 i cytokrom 
P450-systemet är involverade i metabolismen av melatonin. Den huvudsakliga metaboliten är 6-
sulfatoxymelatonin (6-S-MT), vilken är inaktiv. Biotransformationen sker i levern. Utsöndringen av 
metaboliten fullbordas inom 12 timmar från intaget. 
Eliminering 
Den terminala halveringstiden (t½) är 3,5–4 timmar. Eliminationen sker genom renal utsöndring av 
metaboliterna, 89 % som sulfaterade och glukoroniderade konjugat av 6-hydroximelatonin och 2 % 
som melatonin (oförändrad aktiv substans). 
Kön 
Man ser ett 3–4 gånger högre Cmax hos kvinnor än hos män. Man har även iakttagit en femfaldig 
variation i Cmax mellan olika personer av samma kön. 
Inga farmakodynamiska skillnader mellan män och kvinnor påvisades dock, trots skillnaderna i 
blodnivåer. 
8 
 
 
 
 
 
 
 
 
 
 
 
Särskilda patientgrupper 
Äldre 
Det är känt att melatoninmetabolismen sjunker med åldern. Över ett intervall av doser har det 
rapporterats högre AUC och Cmax hos äldre patienter jämfört med yngre patienter, vilket återspeglar 
den lägre melatoninmetabolismen hos äldre. Cmax-värden runt  500 pg/ml för vuxna (18–45) gentemot 
1  200 pg/ml för äldre (55–69); AUC-värden runt 3 000 pg*h/ml för vuxna gentemot 5  000 pg*h/ml 
för äldre. 
Nedsatt njurfunktion 
Data från tillverkaren tyder på att det inte sker någon ackumulering av melatonin efter upprepad 
dosering. Denna observation överensstämmer med den korta halveringstiden för melatonin hos 
människa. 
De värden som uppmättes i blodet hos patienter kl. 23:00 (2 timmar efter administrering) efter 
1 respektive 3 veckors daglig administrering var 411,4 ± 56,5 respektive 432,00 ± 83,2 pg/ml, vilket 
liknar de värden man finner hos friska frivilliga efter en enstaka dos av Melatonin Neurim 2 mg. 
Nedsatt leverfunktion 
Melatoninmetabolismen sker främst i levern, och nedsatt leverfunktion leder därför till högre 
endogena melatoninhalter. 
Melatoninhalterna i plasma hos patienter med cirros var avsevärt högre under timmarna med dagsljus. 
Patienterna hade även en signifikant nedsatt total utsöndring av 6-sulfatoximelatonin jämfört med 
kontrollpersoner. 
5.3  Prekliniska säkerhetsuppgifter 
Gängse studier avseende säkerhetsfarmakologi, allmäntoxicitet, gentoxicitet, karcinogenicitet, 
reproduktionseffekter och effekter på utveckling visade inte några särskilda risker för människa. 
I toxikologiska studier sågs effekter endast vid höga exponeringar/vid exponeringar avsevärt högre än 
klinisk exponering. Dessa effekter bedöms därför sakna klinisk relevans. 
I karcinogenicitetsstudien på råtta observerades inga effekter av betydelse för människa. 
I de reproduktionstoxikologiska studierna ledde peroral administrering av melatonin till dräktiga honor 
av möss, råttor eller kaniner ej till några effekter på avkomman, med avseende på fosteröverlevnad, 
anomalier i skelett och viscera, könsfördelning, födelsevikt och senare fysisk, funktionell och sexuell 
utveckling. En liten effekt på postnatal tillväxt och överlevnad sågs hos råttor, men endast vid mycket 
höga doser, motsvarande ungefär 2 000 mg/dag till människor. 
6. 
FARMACEUTISKA UPPGIFTER 
6.1  Förteckning över hjälpämnen 
Ammoniometakrylatsampolymer (typ B) 
Kalciumvätefosfatdihydrat 
Laktosmonohydrat 
Kolloidal vattenfri kiseldioxid 
Talk 
Magnesiumstearat 
6.2 
Inkompatibiliteter 
Ej relevant. 
9 
 
 
 
 
 
 
 
 
 
 
 
 
 
 
 
6.3  Hållbarhet 
3 år 
6.4  Särskilda förvaringsanvisningar 
Förvaras vid högst 25°C. Förvaras i originalförpackningen. Ljuskänsligt. 
6.5  Förpackningstyp och innehåll 
Tabletterna är förpackade i opaka blisterkartor av PVC/PVDC med baksida av aluminiumfolie. 
Förpackningen består av en blisterkarta med 7, 20 eller 21 tabletter, eller två blisterkartor med 
15 tabletter vardera (30 tabletter). Blisterkartorna är sedan förpackade i kartonger. 
Eventuellt kommer inte alla förpackningsstorlekar att marknadsföras 
6.6  Särskilda anvisningar för destruktion 
Inga särskilda anvisningar för destruktion. Ej använt läkemedel och avfall ska kasseras enligt gällande 
anvisningar. 
7. 
INNEHAVARE AV GODKÄNNANDE FÖR FÖRSÄLJNING 
RAD Neurim Pharmaceuticals EEC SARL 
4 rue de Marivaux 
75002 Paris 
Frankrike 
e-post: regulatory@neurim.com 
8. 
NUMMER PÅ GODKÄNNANDE FÖR FÖRSÄLJNING 
EU/1/22/1694/001 
EU/1/22/1694/002 
EU/1/22/1694/003 
EU/1/22/1694/004 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: {DD månad ÅÅÅÅ} 
10.  DATUM FÖR ÖVERSYN AV PRODUKTRESUMÉN 
{DD månad ÅÅÅÅ} 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
10 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Iberfar Indústria Farmacêutica S.A. 
Estrada Consiglieri Pedroso 123 
Queluz De Baixo 
Barcarena 
2734-501 
Portugal 
Rovi Pharma Industrial Services, S.A. 
Vía Complutense, 140 
Alcalá de Henares 
Madrid, 28805 
Spanien 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats.>. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in 
• 
• 
på begäran av Europeiska läkemedelsmyndigheten, 
när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
12 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Melatonin Neurim 2 mg depottabletter 
melatonin 
2. 
DEKLARATION AV AKTIV(A) SUBSTANS(ER) 
En tablett innehåller 2 mg melatonin. 
3. 
FÖRTECKNING ÖVER HJÄLPÄMNEN 
Innehåller laktosmonohydrat 
Se bipacksedeln för ytterligare information 
4. 
LÄKEMEDELSFORM OCH FÖRPACKNINGSSTORLEK 
Depottabletter 
7 tabletter 
20 tabletter 
21 tabletter 
30 tabletter 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg. dat. 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras vid högst 25°C. Förvaras i originalförpackningen. Ljuskänsligt. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
RAD Neurim Pharmaceuticals EEC SARL 
4 rue de Marivaux 
75002 Paris 
Frankrike 
e-post: regulatory@neurim.com 
12.  NUMMER PÅ GODKÄNNANDE FÖR FÖRSÄLJNING 
EU/1/22/1694/001   7 tabletter 
EU/1/22/1694/002 20 tabletter 
EU/1/22/1694/003 21 tabletter 
EU/1/22/1694/004 30 tabletter 
13.  TILLVERKNINGSSATSNUMMER 
Batch: 
14.  ALLMÄN KLASSIFICERING FÖR FÖRSKRIVNING 
Receptbelagt läkemedel. 
15.  BRUKSANVISNING 
16. 
INFORMATION I PUNKTSKRIFT 
Melatonin Neurim 2 mg 
17. 
UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC  
SN  
NN  
17 
 
 
UPPGIFTER SOM SKA FINNAS PÅ BLISTER ELLER STRIPS 
BLISTERKARTA 
1. 
LÄKEMEDLETS NAMN 
Melatonin Neurim 2 mg depottabletter 
melatonin 
2. 
INNEHAVARE AV GODKÄNNANDE FÖR FÖRSÄLJNING 
RAD Neurim Pharmaceuticals EEC SARL 
3. 
UTGÅNGSDATUM 
Utg. dat: 
4. 
TILLVERKNINGSSATSNUMMER  
Batch: 
5. 
ÖVRIGT 
18 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Melatonin Neurim 2 mg depottabletter 
melatonin 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1. 
2. 
3. 
4. 
5. 
6. 
Vad Melatonin Neurim är och vad det används för 
Vad du behöver veta innan du tar Melatonin Neurim 
Hur du tar Melatonin Neurim 
Eventuella biverkningar 
Hur Melatonin Neurim ska förvaras 
Förpackningens innehåll och övriga upplysningar 
1. 
Vad Melatonin Neurim är och vad det används för 
Den aktiva substansen i Melatonin Neurim, melatonin, tillhör en grupp av naturliga hormoner som 
tillverkas av kroppen. 
Melatonin Neurim används ensamt vid korttidsbehandling av primär insomni (ihållande svårigheter att 
somna eller att fortsätta att sova, eller dålig sömnkvalitet) hos patienter som är 55 år och äldre. 
”Primär” betyder att sömnlösheten inte har någon känd orsak, såsom eventuell medicinsk, psykisk 
eller miljömässig orsak. 
2. 
Vad du behöver veta innan du tar Melatonin Neurim 
Ta inte Melatonin Neurim 
- 
om du är allergisk mot melatonin eller något annat innehållsämne i detta läkemedel (anges i 
avsnitt 6). 
Varningar och försiktighet 
Tala med läkare eller apotekspersonal innan du tar Melatonin Neurim 
- 
- 
- 
- 
- 
om du har lever- eller njurproblem. Inga studier på användning av Melatonin Neurim hos 
personer med lever- eller njursjukdomar har genomförts. Du bör tala med din läkare innan du tar 
Melatonin Neurim, eftersom dess användning inte rekommenderas. 
om du har fått veta av din läkare att du inte tål vissa sockerarter. 
om du har fått veta att du har en autoimmun sjukdom (när kroppen ”angrips” av sitt eget 
immunsystem). Inga studier på användning av Melatonin Neurim hos personer med 
autoimmuna sjukdomar har genomförts. Därför bör du tala med din läkare innan du tar 
Melatonin Neurim, eftersom dess användning inte rekommenderas. 
Melatonin Neurim kan göra att du känner dig dåsig. Du ska vara försiktig om dåsigheten 
påverkar dig, eftersom det kan försämra din förmåga att utföra uppgifter såsom bilkörning. 
Rökning kan göra att Melatonin Neurim får sämre effekt, eftersom innehållsämnena i tobaksrök 
kan öka nedbrytningen av melatonin i levern. 
20 
 
 
 
 
 
 
 
 
 
 
 
 
 
 
Barn och ungdomar 
Ge inte detta läkemedel till barn i åldern 0 till 18 år, eftersom det inte har testats på barn och dess 
effekter inte är kända. Ett annat läkemedel som innehåller melatonin kan vara lämpligare att ge till 
barn mellan 2 och 18 år – rådfråga läkare eller apotekspersonal. 
Andra läkemedel och Melatonin Neurim 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Sådana läkemedel kan vara: 
− 
− 
− 
− 
fluvoxamin (används för behandling av depression och tvångssyndrom), psoralener (används för 
behandling av hudsjukdomar, t.ex. psoriasis), cimetidin (används för behandling av 
magproblem såsom magsår), kinoloner och rifampicin (används vid behandling av 
bakterieinfektioner), östrogener (används som preventivmedel eller ersättningsbehandling vid 
hormonbrist) och karbamazepin (används vid behandling av epilepsi). 
adrenerga agonister/antagonister (såsom vissa typer av läkemedel som används för att 
kontrollera blodtrycket genom att dra ihop blodkärl, slemhinneavsvällande medel mot nästäppa, 
blodtryckssänkande läkemedel), opiatagonister/antagonister (såsom läkemedel som används vid 
behandling av drogberoende), prostaglandinhämmare (såsom icke-steroida antiinflammatoriska 
läkemedel), antidepressiva läkemedel, tryptofan och alkohol. 
bensodiazepiner och hypnotika av icke-bensodiazepintyp (läkemedel som används för att 
framkalla sömn såsom zaleplon, zolpidem och zopiklon). 
tioridazin (för behandling av schizofreni) och imipramin (för behandling av depression). 
Melatonin Neurim med mat, dryck och alkohol 
Ta Melatonin Neurim efter mat. Drick inte alkohol innan, medan eller efter det att du tar Melatonin 
Neurim, eftersom det minskar effekten av Melatonin Neurim. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel. 
Körförmåga och användning av maskiner 
Melatonin Neurim kan göra dig dåsig. Om det händer ska du inte köra bil eller använda några 
maskiner. Om du känner dig dåsig hela tiden måste du tala med din läkare. 
Melatonin Neurim innehåller laktosmonohydrat 
Melatonin Neurim innehåller laktosmonohydrat. Om du inte tål vissa sockerarter, bör du kontakta din 
läkare innan du tar denna medicin. 
3.  Hur du tar Melatonin Neurim 
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. 
Rekommenderad dos är en Melatonin Neurim-tablett (2 mg) som tas en gång om dagen genom 
munnen efter måltid, 1–2 timmar före sänggåendet. Denna dosering kan bibehållas i upp till tretton 
veckor. 
Du måste svälja tabletten hel. Du får inte krossa eller dela Melatonin Neurim-tabletterna. 
Om du har tagit för stor mängd av Melatonin Neurim 
Om du av misstag har tagit för mycket av din medicin måste du kontakta läkare eller apotek så fort 
som möjligt. 
Om du tar mer än den rekommenderade dygnsdosen kan du känna dig dåsig. 
21 
 
 
 
 
 
 
 
 
 
 
 
 
 
Om du har glömt att ta Melatonin Neurim 
Om du har glömt att ta din tablett ska du ta en så snart du kommer ihåg det, innan du ska somna, eller 
vänta tills det är dags att ta nästa dos. Sedan kan du fortsätta som vanligt. 
Ta inte dubbel dos för att kompensera för glömd dos. 
Om du slutar att ta Melatonin Neurim 
Det finns inga kända skadliga effekter om behandlingen avbryts eller avslutas tidigt. Såvitt man 
känner till ger användning av Melatonin Neurim inte upphov till några utsättningseffekter när man 
slutar med behandlingen. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Om du får någon av följande allvarliga biverkningar ska du omedelbart sluta att ta läkemedlet och 
kontakta läkare: 
Mindre vanliga: (kan förekomma hos upp till 1 av 100 personer) 
• 
Bröstsmärtor 
Sällsynta: (kan förekomma hos upp till 1 av 1 000 personer) 
• 
• 
• 
• 
• 
• 
• 
• 
• 
• 
• 
• 
Medvetslöshet eller svimning 
Svår bröstsmärta beroende på kärlkramp 
Hjärtklappning 
Depression 
Försämrad synskärpa 
Dimsyn 
Förvirring (desorientering) 
Svindel (en känsla av yrsel eller av att det ”snurrar”) 
Röda blodkroppar i urinen 
Minskat antal vita blodkroppar i blodet 
Minskat antal blodplättar, vilket ökar risken för blödningar eller blåmärken 
Psoriasis 
Om du får någon av följande icke allvarliga biverkningar ska du kontakta och/eller uppsöka läkare: 
Mindre vanliga: (kan förekomma hos upp till 1 av 100 personer) 
Irritabilitet, nervositet, rastlöshet, sömnlöshet, onormala drömmar, mardrömmar, ångest, migrän, 
huvudvärk, letargi (slöhet, bristande energi), rastlöshet förenad med en ökad aktivitet, yrsel, 
sömnighet, högt blodtryck, smärtor i övre delen av buken, magbesvär, sår i munnen, muntorrhet, 
illamående, förändringar i blodets sammansättning som kan ge en gulfärgning av hud och ögon, 
hudinflammation, nattliga svettningar, klåda, utslag, torr hud, smärta i armar och ben, 
klimakteriesymtom, känsla av svaghet, utsöndring av glukos i urinen, för mycket proteiner i urinen, 
onormal leverfunktion och viktökning. 
Sällsynta: (kan förekomma hos upp till 1 av 1 000 personer) 
Bältros, hög nivåer av fetter i blodet, låga nivåer av kalcium i blodet, låga nivåer av natrium i blodet, 
förändrad sinnesstämning, aggressivitet, oro, gråtmildhet, stressymtom, tidigt uppvaknande på 
morgonen, ökad sexualdrift, nedstämdhet, minnesnedsättning, uppmärksamhetsstörning, drömmande 
22 
 
 
 
 
 
 
 
 
 
 
 
 
 
 
tillstånd, rastlösa ben-syndrom, dålig sömnkvalitet, förnimmelse av domningar och stickningar, ökat 
tårflöde (rinnande ögon), lägesyrsel (yrsel när man reser sig eller sätter sig), blodvallningar, sura 
uppstötningar, mag-tarmstörning, blåsor i munnen, sår på tungan, magbesvär, kräkningar, onormala 
tarmljud, väderspänning, för stor salivbildning, dålig andedräkt, bukobehag, magbesvär, inflammation 
i magslemhinnan, eksem, hudutslag, hudinflammation på händerna, kliande utslag, nagelrubbningar, 
ledinflammation, muskelkramper, nacksmärtor, nattliga kramper, långvarig erektion som kan vara 
smärtsam, inflammation i prostata, trötthet, smärtor, törst, stora mängder urin, urinering nattetid, 
förhöjda leverenzymvärden, onormala salthalter i blodet och onormala laboratorieprover. 
Ingen känd frekvens: (kan inte beräknas från tillgängliga data) 
Överkänslighetsreaktion, svullnad av munnen eller tungan, hudsvullnad och onormal utsöndring av 
mjölk. 
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Melatonin Neurim ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen efter Utg.dat. Utgångsdatumet är den sista dagen 
i angiven månad. 
Förvaras vid högst 25°C. Förvaras i originalförpackningen. Ljuskänsligt. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är melatonin. En depottablett innehåller 2 mg melatonin. 
Övriga innehållsämnen (hjälpämnen) är ammoniometakrylatsampolymer (typ B), 
kalciumvätefosfatdihydrat, laktosmonohydrat, kolloidal vattenfri kiseldioxid, talk och 
magnesiumstearat. 
Läkemedlets utseende och förpackningsstorlekar 
Melatonin Neurim 2 mg depottabletter är vita till benvita, runda, bikonvexa tabletter. En kartong med 
tabletter innehåller en blisterkarta med 7, 20 eller 21 tabletter, eller också innehåller en kartong två 
blisterkartor med vardera 15 tabletter (förpackning med 30 tabletter). Eventuellt kommer inte alla 
förpackningsstorlekar att marknadsföras. 
Innehavare av godkännande för försäljning och tillverkare 
Innehavare av godkännande för försäljning: 
RAD Neurim Pharmaceuticals EEC SARL 
4 rue de Marivaux 
75002 Paris 
Frankrike 
E-post: regulatory@neurim.com 
23 
 
 
 
 
 
 
 
 
 
 
 
 
 
 
 
 
Tillverkare: 
Tillverkare som ansvarar för frisläppande av tillverkningssats i EEA: 
Iberfar Indústria Farmacêutica S.A. 
Estrada Consiglieri Pedroso 123 
Queluz De Baixo 
Barcarena 
2734-501 
Portugal 
Rovi Pharma Industrial Services, S.A. 
Vía Complutense, 140 
Alcalá de Henares 
Madrid, 28805 
Spanien 
Denna bipacksedel ändrades senast {månad ÅÅÅÅ} 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
24 
 
 
 
 
 
 
 
 
 
