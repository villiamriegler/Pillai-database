EMA/685646/2021 
EMEA/H/C/005287 
Vyepti (eptinezumab) 
Sammanfattning av Vyepti och varför det är godkänt inom EU 
Vad är Vyepti och vad används det för? 
Vyepti är ett läkemedel som används för att förebygga migrän hos vuxna som har migrän minst 
4 dagar per månad. 
Det innehåller den aktiva substansen eptinezumab. 
Hur används Vyepti? 
Läkemedlet är receptbelagt. Behandling ska inledas och övervakas av hälso- och sjukvårdspersonal 
med erfarenhet av att diagnostisera och behandla migrän. 
Vyepti ges som infusion (dropp) i en ven under 30 minuter en gång var 12:e vecka. Den 
rekommenderade dosen är 100 mg. Dosen kan ökas till 300 mg beroende på hur patienten svarar på 
behandlingen. 
För mer information om hur du använder Vyepti, läs bipacksedeln eller tala med läkare eller 
apotekspersonal. 
Hur verkar Vyepti? 
Ett ämne i kroppen som kallas kalcitoningenrelaterad peptid (CGRP) bidrar till utvecklingen av migrän. 
Den aktiva substansen i Vyepti, eptinezumab, är en monoklonal antikropp (en typ av protein) som har 
utformats för att binda till CGRP och hindra det från att binda till sitt mål på kroppens celler, vilket 
hjälper till att förhindra att migrän uppstår. 
Vilka fördelar med Vyepti har visats i studierna? 
Två huvudstudier visade att Vyepti är effektivt när det gäller att minska antalet dagar som patienter 
får migrän.  
Den första var en 48-veckorsstudie på 898 vuxna som hade minst 4 dagar med migrän i månaden och 
4–14 dagar med huvudvärk i månaden. För de patienter som behandlades med 100 mg eller 300 mg 
Vyepti minskade antalet dagar med migrän i månaden med omkring 4 dagar under de första 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
 
 
 
 
 
 
12 behandlingsveckorna, jämfört med en minskning på 3 dagar för dem som fick placebo (overksam 
behandling). 
Den andra var en 24-veckorsstudie på 1 121 vuxna som hade minst 8 dagar med migrän i månaden 
och 15–26 dagar med huvudvärk i månaden. För de patienter som behandlades med 100 mg eller 
300 mg Vyepti minskade antalet dagar med migrän i månaden med omkring 8 dagar under de första 
12 behandlingsveckorna, jämfört med en minskning på omkring 6 dagar för dem som fick placebo. 
Vilka är riskerna med Vyepti? 
De vanligaste biverkningarna som orsakas av Vyepti (kan förekomma hos upp till 1 av 10 användare) 
är nasofaryngit (inflammation i näsa och hals), överkänslighetsreaktioner (allergiska reaktioner) och 
trötthet. 
En fullständig förteckning över biverkningar som rapporterats för Vyepti finns i bipacksedeln. 
Varför är Vyepti godkänt i EU? 
Europeiska läkemedelsmyndigheten (EMA) fann att fördelarna med Vyepti är större än riskerna och att 
Vyepti kan godkännas för försäljning i EU. Två huvudstudier har visat att Vyepti är effektivt när det 
gäller att minska antalet dagar som patienterna får migrän. Biverkningarna anses vara hanterbara. 
Vad görs för att garantera säker och effektiv användning av Vyepti? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vyepti har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Vyepti kontinuerligt. Misstänkta 
biverkningar som har rapporterats för Vyepti utvärderas noggrant och nödvändiga åtgärder vidtas för 
att skydda patienterna. 
Mer information om Vyepti 
Mer information om Vyepti finns på EMA:s webbplats: 
ema.europa.eu/medicines/human/EPAR/vyepti 
Vyepti (eptinezumab)  
EMA/685646/2021 
Sida 2/2 
 
 
 
 
