EMA/562547/2015 
EMEA/H/C/000414 
Sammanfattning av EPAR för allmänheten 
PritorPlus 
telmisartan/hydroklortiazid 
Detta är en sammanfattning av det offentliga europeiska utredningsprotokollet (EPAR) för PritorPlus. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur PritorPlus ska användas. 
Vad är PritorPlus? 
PritorPlus är ett läkemedel som innehåller två aktiva substanser, telmisartan och hydroklortiazid. Det 
finns som tabletter (40 mg eller 80 mg telmisartan och 12,5 mg hydroklortiazid; 80 mg telmisartan 
och 25 mg hydroklortiazid). 
Vad används PritorPlus för? 
PritorPlus ges till vuxna patienter som har essentiell hypertoni (högt blodtryck) och vars blodtryck inte 
kontrolleras tillräckligt väl med enbart telmisartan. ”Essentiell” innebär att hypertonin inte har någon 
påvisbar orsak. 
Läkemedlet är receptbelagt. 
Hur används PritorPlus? 
PritorPlus tas genom munnen en gång om dagen med vätska, med eller utan föda. Dosen PritorPlus 
som ska ges beror på den dos telmisartan som patienten tagit tidigare: patienter som fått 40 mg 
telmisartan ska ta tabletterna på 40/12,5 mg och patienter som fått 80 mg telmisartan ska ta 
tabletterna på 80/12,5 mg. Tabletterna på 80/25 mg ges till patienter vars blodtryck inte går att 
kontrollera med hjälp av tabletterna på 80/12,5 mg eller vars blodtryck stabiliserats med hjälp av de 
båda aktiva substanserna som togs var för sig före övergången till PritorPlus. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Hur verkar PritorPlus? 
PritorPlus innehåller två aktiva substanser, telmisartan och hydroklortiazid. 
Telmisartan är en angiotensin II-receptorantagonist, vilket innebär att den blockerar effekten av ett 
hormon i kroppen som kallas angiotensin II. Angiotensin II är en kraftfull vasokonstriktor (ett ämne 
som får blodkärlen att dras samman). Genom att blockera de receptorer som angiotensin II vanligtvis 
binder till hindrar telmisartan hormonet från att ha någon effekt och därmed kan blodkärlen vidgas. 
Hydroklortiazid är ett diuretikum, som är en annan typ av blodtryckssänkande läkemedel. Det verkar 
genom att öka urinutsöndringen, vilket minskar mängden vätska i blodet så att blodtrycket sjunker. 
De två aktiva substanserna samverkar så att blodtrycket sänks mer än när de enskilda läkemedlen 
används var för sig. Genom att blodtrycket sänks minskar riskerna förknippade med högt blodtryck, 
exempelvis risken för stroke (slaganfall). 
Hur har PritorPlus effekt undersökts? 
PritorPlus har undersökts i fem huvudstudier på sammanlagt 2 985 patienter med mild till måttlig 
hypertoni. I fyra av dessa studier, som gjordes på sammanlagt 2 272 patienter, jämfördes PritorPlus 
med placebo (overksam behandling) och med enbart telmisartan. I den femte studien jämfördes 
effekterna av fortsatt behandling med tabletten på 80/12,5 mg med övergång till tabletten på 80/25 mg 
hos 713 patienter som inte svarat på tabletten på 80/12,5 mg. I samtliga studier var det viktigaste 
effektmåttet sänkningen av det diastoliska blodtrycket (det blodtryck som mäts mellan två hjärtslag). 
Vilken nytta har PritorPlus visat vid studierna? 
PritorPlus var effektivare än placebo och enbart telmisartan när det gällde att sänka det diastoliska 
blodtrycket. För patienter vars blodtryck inte kontrollerades med tabletten på 80/12,5 mg var det 
effektivare att övergå till tabletten på 80/25 mg för att sänka det diastoliska blodtrycket än att 
fortsätta med den lägre dosen. 
Vilka är riskerna med PritorPlus? 
Den vanligaste biverkningen som orsakas av PritorPlus (uppträder hos 1–10 patienter av 100) är yrsel. 
En fullständig förteckning över biverkningar som rapporterats för PritorPlus finns i bipacksedeln. 
PritorPlus får inte ges till gravida efter tredje graviditetsmånaden. Användning under de tre första 
graviditetsmånaderna rekommenderas inte. PritorPlus får inte heller ges till personer som har allvarliga 
lever-, njur- eller gallproblem, eller som har för låga kaliumnivåer eller för höga kalciumnivåer i blodet. 
PritorPlus får inte ges i kombination med läkemedel som innehåller aliskiren (används också för att 
behandla essentiell hypertoni) till patienter med typ 2-diabetes eller till patienter med måttligt eller 
svårt nedsatt njurfunktion. En fullständig förteckning över restriktioner finns i bipacksedeln. 
Försiktighet måste iakttas när PritorPlus används tillsammans med andra läkemedel som har effekt på 
kaliumnivåerna i blodet. En fullständig förteckning över dessa läkemedel finns i bipacksedeln. 
Varför har PritorPlus godkänts? 
Kommittén för humanläkemedel (CHMP) fann att nyttan med PritorPlus är större än riskerna vid 
behandling av essentiell hypertoni hos patienter vars blodtryck inte är tillräckligt väl kontrollerat med 
enbart telmisartan. Kommittén rekommenderade att PritorPlus skulle godkännas för försäljning. 
PritorPlus  
EMA/562547/2015  
Sida 2/3 
 
 
 
 
Vad görs för att garantera säker och effektiv användning av PritorPlus? 
En riskhanteringsplan har tagits fram för att se till att PritorPlus används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
PritorPlus. Där anges också lämpliga försiktighetsåtgärder som vårdpersonal och patienter ska vidta. 
Mer information om PritorPlus 
Den 22 april 2002 beviljade Europeiska kommissionen ett godkännande för försäljning av PritorPlus 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med PritorPlus finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 08-2015. 
PritorPlus  
EMA/562547/2015  
Sida 3/3 
 
 
 
 
