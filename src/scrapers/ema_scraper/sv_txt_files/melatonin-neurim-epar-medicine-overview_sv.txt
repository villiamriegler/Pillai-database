EMA/779359/2022 
EMEA/H/C/005603 
Melatonin Neurim (melatonin) 
Sammanfattning av Melatonin Neurim och varför det är godkänt inom EU 
Vad är Melatonin Neurim och vad används det för? 
Melatonin Neurim är ett läkemedel som används ensamt för kortvarig behandling av primär insomni 
(dålig sömnkvalitet) hos patienter som är 55 år eller äldre. ”Primär” innebär att sömnstörningen inte 
har någon identifierad orsak, inräknat någon medicinsk, psykisk eller miljörelaterad orsak. 
Melatonin Neurim innehåller den aktiva substansen melatonin. 
Läkemedlet är detsamma som Circadin, som redan godkänts i EU. Företaget som tillverkar Circadin har 
godkänt att de vetenskapliga uppgifterna för läkemedlet kan användas för Melatonin Neurim 
(informerat samtycke). 
Hur används Melatonin Neurim? 
Melatonin Neurim är receptbelagt. 
Det finns som tabletter. Den rekommenderade dosen är en tablett om dagen som tas en till två timmar 
före sänggåendet och efter måltid. Denna dos kan fortsätta att tas i upp till 13 veckor. 
För mer information om hur du använder Melatonin Neurim, läs bipacksedeln eller tala med läkare eller 
apotekspersonal. 
Hur verkar Melatonin Neurim? 
Den aktiva substansen i Melatonin Neurim, melatonin, är ett naturligt förekommande hormon som 
medverkar till att samordna kroppens sömncykel. Melatoninnivåerna i blodet ökar normalt när det blir 
mörkt och är som högst mitt i natten. Äldre personer kan producera mindre melatonin, vilket leder till 
att sömnlöshet utvecklas. Melatonin Neurim ökar halterna av melatonin i blodet, vilket gör det lättare 
att somna. Den aktiva substansen i Melatonin Neurim frisätts långsamt under några timmar 
(depottabletter), vilket efterliknar den naturliga produktionen av melatonin i kroppen. 
Vilka fördelar med Melatonin Neurim har visats i studierna? 
Melatonin Neurim var effektivare än placebo (overksam behandling) när det gällde att förbättra 
sömnkvaliteten och patienternas förmåga att fungera normalt följande dag i tre huvudstudier på 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
sammanlagt 681 patienter i åldrar över 55 år med primär insomni. Patienterna bedömde 
svårighetsgraden av sina symtom med hjälp av ett standardiserat frågeformulär efter tre veckors 
behandling. När resultaten av alla tre studierna undersöktes tillsammans rapporterade 32 procent av 
patienterna som fick Melatonin Neurim (86 av 265) en signifikant förbättring av symtomen efter tre 
veckor, jämfört med 19 procent av dem som fick placebo (51 av 272).  
Ytterligare en studie visade att Melatonin Neurim var effektivare än placebo i minst 13 veckor.  
Vilka är riskerna med Melatonin Neurim? 
De vanligaste biverkningarna som orsakas av Melatonin Neurim (kan förekomma hos upp till 1 av 100 
användare) är huvudvärk, nasofaryngit (inflammation i näsa och hals), ryggsmärta och artralgi 
(ledsmärta). Dessa biverkningar var också vanliga hos dem som fick placebo. 
En fullständig förteckning över biverkningar och restriktioner för Melatonin Neurim finns i bipacksedeln. 
Varför är Melatonin Neurim godkänt i EU? 
Europeiska läkemedelsmyndigheten (EMA) fann att fördelarna med Melatonin Neurim är större än 
riskerna och att Melatonin Neurim kan godkännas för försäljning i EU. 
Vad görs för att garantera säker och effektiv användning av Melatonin 
Neurim? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Melatonin Neurim har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Melatonin Neurim kontinuerligt. 
Misstänkta biverkningar som har rapporterats för Melatonin Neurim utvärderas noggrant och 
nödvändiga åtgärder vidtas för att skydda patienter. 
Mer information om Melatonin Neurim 
Mer information om Melatonin Neurim finns på EMA:s webbplats: 
ema.europa.eu/medicines/human/EPAR/melatonin-neurim. 
Melatonin Neurim (melatonin) 
EMA/779359/2022 
Sida 2/2 
 
 
 
