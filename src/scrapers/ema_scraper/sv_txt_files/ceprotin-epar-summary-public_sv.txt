EMA/896142/2022 
EMEA/H/C/000334 
Ceprotin (humant protein C) 
Sammanfattning av Ceprotin och varför det är godkänt inom EU 
Vad är Ceprotin och vad används det för? 
Ceprotin är ett läkemedel som ges till patienter med allvarlig medfödd protein C-brist, ett tillstånd som 
ökar risken för blodproppar. Det används för att behandla och förebygga 
• 
• 
• 
purpura fulminans (omfattande blodkoagulering i blodkärlen, vilket leder till att vävnaderna dör 
precis under huden, vilket ofta leder till organsvikt och amputationer), 
kumarininducerad hudnekros (en komplikation av läkemedel som används för att förhindra 
blodproppar, t.ex. warfarin, som leder till att huden dör), 
venös tromboembolism (problem som orsakas av blodproppar i venerna). 
Ceprotin innehåller den aktiva substansen humant protein C. 
Hur används Ceprotin? 
Behandling med Ceprotin ska endast påbörjas av en läkare som har erfarenhet av denna typ av 
behandling och i en miljö där det är möjligt att mäta protein C-aktivitet. Ceprotin ges genom injektion i 
en ven. Det ska endast ges på en inrättning med livsuppehållande funktioner eftersom allergiska 
reaktioner är möjliga. 
Läkemedlet är receptbelagt. För mer information om hur du använder Ceprotin, läs bipacksedeln eller 
tala med läkare eller apotekspersonal. 
Hur verkar Ceprotin? 
Ceprotin innehåller humant protein C som utvunnits och renats från human plasma (den flytande delen 
av blodet). I kroppen reglerar protein C bildandet av trombin, en av substanserna (faktorerna) som 
medverkar till blodets koagulering. Protein C saktar ner bildandet av trombin, vilket gör att den 
fortsatta koaguleringen går långsammare. En injektion med Ceprotin ger en omedelbar men tillfällig 
ökning av protein C. Ersättning av protein C hos patienter med protein C-brist bör leda till att 
koagulationsproblem kontrolleras eller förhindras hos dessa patienter. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Vilka fördelar med Ceprotin har visats i studierna? 
I en analys av 79 patienter, varav 22 hade allvarliga former av medfödd protein C-brist, undersöktes 
hur väl behandling med Ceprotin kunde få patienternas nivåer av protein C och andra substanser som 
påveroar koagulering att öka till normala nivåer och förbättra patienternas hudlesioner. Hos patienter 
med allvarlig medfödd protein C-brist var Ceprotin effektivt när det gällde att behandla alla 16 fall av 
purpura fulminans och alla 6 episoder av kumarininducerad hudnekros. 
Dessutom visade en studie på 18 patienter med allvarlig medfödd protein C-brist att Ceprotin var 
effektivt när det gällde att behandla alla 24 episoder av purpura fulminans, kumarininducerad 
hudnekros och venös tromboembolism som inträffade hos totalt 11 patienter. Vid användning för kort- 
eller långsiktigt förebyggande förekom ingen purpura fulminans, kumarininducerad hudnekros eller 
venös tromboembolism. 
Vilka är riskerna med Ceprotin? 
Överkänslighet (allergiska reaktioner), inklusive allvarliga reaktioner, kan uppträda med Ceprotin. 
Ceprotin får inte ges till personer som kan vara överkänsliga (allergiska) mot humant protein C, 
musprotein eller heparin, förutom vid livshotande komplikationer. 
En fullständig förteckning över biverkningar som rapporterats för Ceprotin finns i bipacksedeln. 
Varför är Ceprotin godkänt i EU? 
Studier har visat att Ceprotin kan behandla och förebygga purpura fulminans, kumarininducerad 
hudnekros och venös tromboembolism, som är stora komplikationer hos patienter med allvarlig 
medfödd protein C-brist. Säkerhetsdata har också visat att läkemedlets biverkningar är sällsynta och 
hanterbara. 
EMA fann därför att fördelarna med Ceprotin är större än riskerna för patienter med allvarlig medfödd 
protein C-brist och rekommenderade att Ceprotin kan godkännas för försäljning i EU. 
Vad görs för att garantera säker och effektiv användning av Ceprotin? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ceprotin har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Ceprotin kontinuerligt. 
Misstänkta biverkningar som har rapporterats för Ceprotin utvärderas noggrant och nödvändiga 
åtgärder vidtas för att skydda patienter. 
Mer information om Ceprotin 
Den 16 juli 2001 beviljades Ceprotin ett godkännande för försäljning som gäller i hela EU. Mer 
information om Ceprotin finns på EMA:s webbplats: 
ema.europa.eu/medicines/human/EPAR/ceprotin 
Denna sammanfattning uppdaterades senast 12-2022. 
Ceprotin (humant protein C)  
EMA/896142/2022 
Sida 2/2 
 
 
 
