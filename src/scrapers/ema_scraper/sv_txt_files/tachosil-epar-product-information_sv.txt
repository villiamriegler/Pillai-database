BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
1. 
LÄKEMEDLETS NAMN 
TachoSil matrix till vävnadslim 
2. 
KVALITATIV OCH KVANTITATIV SAMMANSÄTTNING 
TachoSil innehåller per cm2: 
Humant fibrinogen 5,5 mg 
Humant trombin 2,0 IE 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Matrix till vävnadslim 
TachoSil är en benvit matrix till vävnadslim. Den aktiva sidan av matrixen, som är täckt med 
fibrinogen och trombin, är markerad med gul färg. 
4. 
KLINISKA UPPGIFTER 
4.1  Terapeutiska indikationer 
TachoSil är indicerat till vuxna och barn från 1 månads ålder som tilläggsbehandling vid kirurgi för att 
befrämja hemostas och vävnadsförslutning och för suturstöd vid vaskulär kirurgi då kirurgisk 
standardteknik är otillräcklig. 
TachoSil är indicerat som tilläggsbehandling vid förslutning av dura mater för att förhindra 
postoperativt cerebrospinalt läckage efter neurokirurgi (se avsnitt 5.1). 
4.2  Dosering och administreringssätt 
TachoSil bör endast användas av erfarna kirurger. 
Dosering 
Mängden TachoSil som ska appliceras styrs av det kliniska behovet och sårytans storlek. Applicering 
av TachoSil måste ske på individuellt sätt av den behandlande kirurgen. I kliniska studier har den 
individuella dosen varierat mellan vanligen 1-3 enheter (9,5 cm x 4,8 cm). Applicering av upp till 10 
enheter har rapporterats. För mindre sår, t ex vid minimal invasiv kirurgi rekommenderas den mindre 
storleken av matrixer (4,8 cm x 4,8 cm eller 3,0 cm x 2,5 cm) eller en rullad matrix (4,8 cm x 4,8 cm). 
Administreringssätt 
Endast för epilesionell användning. Får ej användas intravaskulärt. 
Se avsnitt 6.6 för mer detaljerade instruktioner. 
4.3  Kontraindikationer 
Tachosil ska inte appliceras intravaskulärt. 
2 
 
 
 
Överkänslighet mot de aktiva substanserna eller mot något hjälpämne som anges i avsnitt 6.1. 
4.4  Varningar och försiktighet 
Spårbarhet  
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
Endast för epilesionell användning.  
Får ej användas intravaskulärt. Livshotande, tromboemboliska komplikationer kan inträffa om 
preparatet appliceras intravaskulärt. 
Specifika data saknas för användning av denna produkt vid gastrointestinal anastomoskirurgi. 
Det är inte känt om nyligen genomförd strålbehandling påverkar TachoSils effekt när det används till 
förslutning av dura mater. 
Liksom för alla proteininnehållande produkter är allergiska överkänslighetsreaktioner möjliga. Tecken 
på överkänslighetsreaktioner inkluderar nässelfeber, generaliserad urtikaria, trånghetskänsla i bröstet, 
väsande andning, hypotension och anafylaxi. Om dessa symptom uppträder måste administreringen 
omedelbart avbrytas. 
För att förhindra vävnadsadhesion på oönskade ställen ska man se till att vävnadsområden utanför det 
planerade appliceringsområdet har rengjorts på lämpligt sätt innan TachoSil administreras (se avsnitt 
6.6). Vid bukkirurgi nära tarmarna har adhesion till gastrointestinala vävnader rapporterats med 
gastrointestinal obstruktion som följd. 
Vid eventuell chock bör sedvanlig medicinsk chockbehandling ges. 
Standardåtgärder för att förhindra infektioner på grund av användning av läkemedel som framställts ur 
humant blod eller plasma inkluderar urval av givare, testning av individuella donationer och 
plasmapooler för specifika infektionsmarkörer samt införande av effektiva tillverkningssteg för att 
inaktivera/avlägsna virus. Trots detta kan möjligheten att överföra smittämnen inte uteslutas vid 
användning av läkemedel som framställts ur humant blod eller plasma. Det gäller även okända eller 
nyuppkomna virus och andra patogener. 
De vidtagna åtgärderna anses effektiva mot höljebärande virus såsom HIV, HBV och HCV och mot 
det icke-höljebärande viruset HAV. Åtgärderna kan vara av begränsat värde mot icke-höljebärande 
virus som t ex parvovirus B19. Infektion med parvovirus B19 kan vara allvarligt för gravida kvinnor 
(fosterinfektion) och för individer med nedsatt immunförsvar eller ökad erytropoes (t ex hemolytisk 
anemi).  
4.5 
Interaktioner med andra läkemedel och övriga interaktioner 
Inga interaktionsstudier har genomförts. 
Liksom för jämförbara produkter eller trombinlösningar kan vävnadslimmet denatureras efter kontakt 
med lösningar som innehåller alkohol, jod eller tungmetaller (t ex desinfektionslösningar). Sådana 
ämnen bör i största möjliga utsträckning avlägsnas innan vävnadslimmet appliceras. 
3 
 
 
 
 
 
4.6 
Fertilitet, graviditet och amning 
Det har inte fastställts i kontrollerade kliniska studier om TachoSil är säkert att använda för människa 
under graviditet och amning. Experimentella djurstudier är otillräckliga för att bedöma säkerheten med 
avseende på reproduktion, embryonal eller fetal utveckling, graviditetens förlopp samt peri-och 
postnatal utveckling. 
TachoSil bör därför bara användas på gravida och ammande kvinnor när ett uttalat behov föreligger.  
4.7 
Effekter på förmågan att framföra fordon och använda maskiner 
Ej relevant. 
4.8  Biverkningar 
Överkänslighet eller allergiska reaktioner (som kan innefatta angioödem, sveda på applikationsstället, 
bronkospasm, frossbrytningar, rodnad, generaliserad urtikaria, huvudvärk, nässelutslag, hypotoni, 
letargi, illamående, rastlöshet, takykardi, trånghetskänsla i bröstet, stickningar, kräkningar, väsande 
andning) kan i sällsynta fall inträffa hos patienter som behandlats med fibrinvävnadslim/hemostatika. I 
enstaka fall kan dessa reaktioner utvecklas till allvarlig anafylaxi. Sådana reaktioner kan särskilt 
förekomma om preparatet appliceras upprepade gånger eller ges till patienter med känd överkänslighet 
mot innehållsämnena i produkten. 
Immunogenitet 
Antikroppar mot innehållsämnen i fibrinvävnadslim/hemostatika kan förekomma i sällsynta fall. I en 
klinisk studie ville man undersöka om patienterna utvecklade antikroppar i samband med användning 
av TachoSil vid leverkirurgi. 26% av de 96 patienterna som behandlades med TachoSil utvecklade 
antikroppar mot hästkollagen. De antikroppar mot hästkollagen som utvecklades hos vissa patienter 
efter användning av TachoSil var inte reaktiva med humant kollagen. En patient utvecklade 
antikroppar mot humant fibrinogen. Man har inte sett några biverkningar som kan tillskrivas 
utvecklingen av antikroppar mot humant fibrinogen eller hästkollagen.  
Det finns mycket begränsade kliniska data tillgängliga avseende re-exponering för TachoSil. Två 
försökspersoner har i en klinisk studie re-exponerats i för TachoSil och hos dessa rapporterades inga 
immunmedierade biverkningar. Deras kollagen- och fibrinogenantikroppsstatus är dock okänd. 
Tromboemboliska komplikationer kan inträffa om preparatet appliceras intravaskulärt (se avsnitt 4.4). 
Vissa fall av produktrester, som kan ha orsakat en främmandekroppsreaktion i form av granulom, har 
rapporterats. 
Beträffande virussäkerhet se avsnitt 4.4. 
Sammanfattning av säkerhetsprofilen 
Säkerhetsdata för TachoSil speglar generellt de typer av postoperativa komplikationer som kan 
förväntas i den kirurgiska miljö där studierna utförts och med patientens underliggande sjukdom. 
Data från de åtta kontrollerade kliniska studier som utförts av innehavaren av 
marknadsföringstillståndet har poolats till en integrerad databas. 997 patienter i de integrerade 
analyserna fick TachoSil och 984 fick jämförande behandling. Av praktiska skäl (jämförelse mot 
kirurgisk och hemostatisk standardbehandling) var blindning inte möjlig i TachoSil-studierna. De har 
därför genomförts som öppna studier. 
4 
 
 
 
Biverkningar i tabellform 
Följande biverkningar har rapporterats för TachoSil efter marknadsinförandet. Frekvensen av alla 
biverkningar som listas nedan har klassificerats som ingen känd frekvens (kan inte beräknas från 
tillgängliga data).  
Organsystem 
Ingen känd frekvens 
Immunsystemet 
Blodkärl 
Magtarmkanalen 
Allmänna symtom och/eller symtom vid 
administreringsstället 
Anafylaktisk chock, hypersensibilitet 
Trombos 
Tarmobstruktion (vid bukkirurgi) 
Adhesioner 
Bildning av främmandekroppsgranulom 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Inga fall av överdosering har rapporterats. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Lokalt hemostatikum, ATC-kod: B02BC30  
TachoSil innehåller fibrinogen och trombin i form av en torr beläggning på ytan av en kollagenbaserad 
matrix. Vid kontakt med fysiologiska vätskor, t ex blod, lymfa eller fysiologisk saltlösning upplöses 
beläggningens beståndsdelar och diffunderar delvis in i sårytan. Detta följs av fibrinogen-
trombinreaktionen som initierar de sista stegen i den fysiologiska blodkoagulationen. Fibrinogen 
omvandlas till fibrinmonomerer, de polymeriseras spontant till ett fibrinkoagel som fäster den 
kollagenbaserade matrixen tätt mot sårytan. Fibrinet tvärbinds därefter av endogent faktor XIII och 
bildar ett fast, mekaniskt stabilt nätverk med goda vidhäftningsegenskaper och åstadkommer därför 
även förslutning. 
Kliniska studier som visade hemostas har utförts på 240 patienter (119 TachoSil, 121 argonlaser) som 
genomgick partiell leverresektionskirurgi och 185 patienter (92 TachoSil, 93 kirurgisk 
standardbehandling) som genomgick kirurgisk resektion av ytligt belägna njurtumörer. Ytterligare en 
kontrollerad studie med 119 patienter (62 TachoSil, 57 ’hemostatisk fleece’) visade förslutning, 
hemostas och suturstöd på patienter som genomgick kardiovaskulär kirurgi. Vävnadsförslutning vid 
lungkirurgi undersöktes i två kontrollerade studier på patienter som genomgick lungkirurgi. Den första 
kontrollerade kliniska studien som undersökte vävnadsförslutning vid lungkirurgi kunde inte 
dokumentera bättre resultat, mätt som luftläckage, än standardbehandling beroende på inklusion av en 
stor grupp patienter (53%) utan luftläckage. I den andra studien som undersökte vävnadsförslutning på 
299 patienter (149 TachoSil, 150 kirurgisk standardbehandling) med påvisat intraoperativt luftläckage 
visade dock TachoSil bättre resultat jämfört med standardbehandling. 
TachoSils effekt som kompletterande suturstöd vid förslutning av dura mater prövades i en 
randomiserad, kontrollerad studie på 726 patienter (362 behandlade med TachoSil och 364 kontroller) 
5 
 
 
 
som genomgick ingrepp i skallbasen, i vilken effekten mättes postoperativt som verifierat läckage av 
cerebrospinalvätska (CSF) eller pseudomeningocele eller behandlingssvikt under kirurgi. I denna 
studie kunde man inte visa bättre resultat med TachoSil än med rådande kirurgiska standardtekniker 
(som inkluderade sutur, duraplastik samt fibrin- och polymerlim eller kombinationer av dessa). Antalet 
patienter som drabbades av en effektmåttshändelse (verifierat läckage av CSF eller 
pseudomeningocele eller behandlingssvikt under kirurgi) var 25 (6,9 %) i TachoSil-gruppen och 30 
(8,2 %) i gruppen som behandlades enligt standardteknik, vilket gav en oddskvot på 0,82 (95 % CI: 
0,47, 1,43). Det 95-procentiga konfidensintervallet för oddskvoten tyder emellertid på att TachoSil och 
kirurgisk standardteknik hade likartad effekt. I denna studie utvärderades två appliceringstekniker för 
TachoSil: applicering av TachoSil ovanpå dura och applicering av TachoSil på båda sidor av dura. 
Resultaten gav inte stöd för den andra metoden. TachoSil konstaterades vara väl tolererat och säkert 
att använda som komplement vid förslutning av dura mater vid neurokirurgi. 
Pediatrisk population 
Det finns begränsad mängd data som stöder effekt och säkerhet för TachoSil i den pediatriska 
populationen. I kliniska studier har totalt 36 pediatriska patienter i åldern 0–13 år behandlats med 
TachoSil vid leverkirurgi. En studie avbröts i förtid efter att 16 av 40 planerade patienter hade 
rekryterats. I ytterligare en studie rekryterades 8 pediatriska försökspersoner till en jämförande 
utformning och ytterligare 12 försökspersoner rekryterades till en öppen utformning. 
Inga giltiga data om immunogenicitet är tillgängliga. 
5.2  Farmakokinetiska egenskaper 
TachoSil är endast avsett för epilesionell användning. Intravaskulär administrering är kontraindicerad. 
Intravaskulära farmakokinetiska studier på människa har därför inte genomförts. 
Fibrinlim/hemostatika metaboliseras genom fibrinolys och fagocytos på samma sätt som endogent 
fibrin.  
I djurstudier bryts TachoSil ned efter administrering på såryta och endast mindre rester återfinns efter 
13 veckor. 12 månader efter administrering på leversår sågs fullständig nedbrytning av TachoSil i 
vissa djur, medan mindre rester återfanns hos andra. I samband med nedbrytningen sker infiltration av 
granulocyter och bildandet av resorberande granulationsvävnad som kapslar in TachoSilresterna, som 
bryts ned. Inga tecken på lokal irritation har setts i djurstudier.  
Erfarenhet från människa visar att rester har upptäckts i enstaka fall, dock utan tecken på 
funktionsnedsättning. 
5.3  Prekliniska säkerhetsuppgifter 
Toxicitetsstudier med engångsdoser till olika djurarter har inte visat några tecken på akuta toxiska 
effekter. 
6. 
FARMACEUTISKA UPPGIFTER 
6.1  Förteckning över hjälpämnen 
Hästkollagen 
Humant albumin 
Riboflavin (E 101) 
Natriumklorid 
Natriumcitrat (E331) 
6 
 
 
 
L-argininhydroklorid  
6.2 
Inkompatibiliteter 
Ej relevant. 
6.3  Hållbarhet 
3 år. 
Efter att foliepåsen öppnats ska TachoSil användas omedelbart. 
6.4 
Särskilda förvaringsanvisningar 
Förvaras vid högst 25ºC. 
6.5  Förpackningstyp och innehåll 
Varje matrix till vävnadslim är förpackad i ett PET-GAG-blister förslutet med en PE-täckt folie. 
Blistret, som är packat i en aluminiumklädd foliepåse innehållande en påse med torkmedel, ligger i en 
kartong. 
Förpackningsstorlekar 
Förpackning med 1 matrix à 9,5 cm x 4,8 cm 
Förpackning med 2 matrixer à 4,8 x 4,8 cm 
Förpackning med 1 matrix à 3,0 x 2,5 cm 
Förpackning med 5 matrixer à 3,0 x 2,5 cm 
Förpackning med 1 rullad matrix à 4,8 x 4,8 cm 
Eventuellt kommer inte alla förpackningsstorlekar att marknadsföras. 
6.6 
Särskilda anvisningar för destruktion och övrig hantering 
TachoSil levereras i sterila förpackningar, färdiga för användning, och ska hanteras därefter. Använd 
endast oskadade förpackningar. När förpackningen en gång brutits kan den inte steriliseras på nytt. 
Den yttre aluminiumfoliepåsen kan öppnas i en icke-steril lokal. Den inre sterila blisterförpackningen 
ska öppnas i en steril lokal. TachoSil ska användas omedelbart efter att den inre förpackningen har 
öppnats. 
TachoSil används under sterila förhållanden. Före applicering bör sårytan rengöras från t ex blod, 
desinfektionsmedel och andra vätskor. Efter att den konventionella, platta matrixen har tagits ut ur den 
sterila förpackningen bör den förfuktas i fysiologisk saltlösning och därefter appliceras omedelbart. 
Den gula, aktiva sidan av TachoSil appliceras mot den blödande/läckande ytan och hålls emot den 
med ett lätt tryck i 3-5 minuter. På så vis fäster TachoSil mot sårytan. Efter att en rullad TachoSil har 
tagits ut ur den sterila förpackningen bör den appliceras omedelbart med hjälp av troakar utan att 
förfuktas. Använd t ex en ren pincett och rulla ut matrixen, applicera den gula, aktiva sidan vänd mot 
den blödande/läckande ytan och håll emot med en fuktad kompress med ett lätt tryck under 3-5 
minuter. På så vis fäster TachoSil mot sårytan. 
Trycket appliceras med fuktade handskar eller en fuktad kompress. På grund av kollagens starka 
affinitet till blod kan TachoSil även fastna på kirurgiska instrument, handskar eller intilliggande 
vävnader som är täckta med blod. Detta kan undvikas genom att först rengöra kirurgiska instrument, 
handskar och intilliggande vävnader. Det är viktigt att tänka på att adhesioner kan uppstå om 
intilliggande vävnader inte har rengjorts på lämpligt sätt (se avsnitt 4.4). Efter att TachoSil tryckts fast 
7 
 
 
 
 
mot såret måste handsken eller kompressen avlägsnas försiktigt. För att inte TachoSil ska dras loss kan 
den hållas på plats längs kanterna med t ex en pincett. 
Alternativt, vid t ex kraftigare blödning, kan TachoSil appliceras utan att förfuktas genom att försiktigt 
trycka TachoSil mot såret i 3-5 minuter. 
Den aktiva sidan av TachoSil bör appliceras så att den täcker 1-2 cm utanför sårets kanter. Om mer än 
en matrix används bör de överlappa varandra. TachoSil kan klippas till för att få rätt storlek och form.  
Vid neurokirurgi ska TachoSil appliceras ovanpå den primära förslutningen av dura. 
Rullad TachoSil är en för-rullad matrix och kan därmed användas för både öppen kirurgi och vid 
minimal invasiv kirurgi och matrixen kan passera genom en 10 mm eller större port eller troakar.  
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Corza Medical GmbH 
Speditionstraße 21 
40221 Düsseldorf  
Tyskland 
8. 
NUMMER PÅ GODKÄNNANDE FÖR FÖRSÄLJNING 
EU/1/04/277/001-005 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE  
Datum för första godkännande: 8 juni 2004 
Datum för senaste femårsförnyelse: 30 april 2009 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/
8 
 
 
BILAGA II 
A.  TILLVERKARE AV DE AKTIVA SUBSTANSERNA AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV TILLVERKNINGSSATS 
B.  VILLKOR ELLER BEGRÄNSNINGAR FÖR FÖRSKRIVNING OCH 
ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
9 
 
 
 
 
 
 
 
 
 
 
 
A. 
TILLVERKARE AV DE AKTIVA SUBSTANSERNA AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare av aktiva substanser av biologiskt ursprung 
CSL Behring GmbH 
Emil-von-Behring-Strasse 76 
35041 Marburg 
Tyskland  
Namn och adress till tillverkare som ansvarar för frisläppande av tillverkningssats 
Takeda Austria GmbH 
St. Peter Strasse 25 
A-4020 Linz 
Österrike 
B. 
VILLKOR ELLER BEGRÄNSNINGAR FÖR FÖRSKRIVNING OCH ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
• 
Officiellt frisläppande av tillverkningssats 
Enligt artikel 114 i rådets direktiv 2001/83/EC, ska det officiella frisläppandet av tillverkningssats 
föregås av en undersökning som görs av ett statligt laboratorium eller av ett för ändamålet inrättat 
laboratorium. 
C. 
• 
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
Periodiska säkerhetsrapporter 
Innehavaren av godkännandet för försäljning ska lämna in periodiska säkerhetsrapporter för detta 
läkemedel i enlighet med de krav som anges i den förteckning över referensdatum för unionen 
(EURD-listan) som föreskrivs i artikel 107c.7 i direktiv 2001/83/EG och eventuella uppdateringar och 
som offentliggjorts på webbportalen för europeiska läkemedel. 
D. 
• 
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET  
Riskhanteringsplan  
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen. 
10 
 
 
 
 
 
 
 
 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
Om datum för inlämnandet av en periodisk säkerhetsrapport och uppdateringen av en 
riskhanteringsplan sammanfaller kan de lämnas in samtidigt. 
11 
BILAGA III 
MÄRKNING OCH BIPACKSEDEL
12 
 
 
 
 
 
 
 
 
 
 
 
 
 
A. MÄRKNING
13 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ YTTRE FÖRPACKNINGEN  
KARTONG 
1. 
LÄKEMEDLETS NAMN 
TachoSil matrix till vävnadslim 
humant fibrinogen/humant thrombin 
2. 
DEKLARATION AV AKTIVA SUBSTANSER 
Varje matrix innehåller per cm2 
Humant fibrinogen 5,5 mg 
Humant trombin 2,0 IE 
3. 
FÖRTECKNING ÖVER HJÄLPÄMNEN 
Hästkollagen, humant albumin, riboflavin (E101), natriumklorid, natriumcitrat (E331),  
L-argininhydroklorid 
4. 
LÄKEMEDELSFORM OCH FÖRPACKNINGSSTORLEK 
Matrix till vävnadslim 
1 matrix à 9,5 cm x 4,8 cm 
2 matrixer à 4,8 cm x 4,8 cm 
1 matrix à 3,0 cm x 2,5 cm 
5 matrixer à 3,0 cm x 2,5 cm 
1 rullad matrix à 4,8 cm x 4,8 cm 
5. 
ADMINISTRERINGSSÄTT OCH ADMINISTRERINGSVÄG 
För epilesionell användning. 
Läs bipacksedeln före användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
Används omedelbart efter att folieblistern öppnats. Sterilisera ej på nytt. 
14 
 
 
 
 
 
 
 
 
 
 
 
 
 
 
 
 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras vid högst 25ºC 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT  
LÄKEMEDEL OCH AVFALL I FÖREKOMMANDE FALL 
Ej använt läkemedel och avfall ska hanteras enligt gällande anvisningar. 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Corza Medical GmbH 
Speditionstraße 21 
40221 Düsseldorf 
Tyskland 
12.  NUMMER PÅ GODKÄNNANDE FÖR FÖRSÄLJNING 
EU/1/04/277/001 1 matrix à 9,5 cm x 4,8 cm 
EU/1/04/277/002 2 matrixer à 4,8 cm x 4,8 cm 
EU/1/04/277/003 1 matrix à 3,0 cm x 2,5 cm 
EU/1/04/277/004 5 matrixer à 3,0 cm x 2,5 cm 
EU/1/04/277/005 1 rullad matrix à 4,8 cm x 4,8 cm 
13.  TILLVERKNINGSSATSNUMMER  
Lot 
14.  ALLMÄN KLASSIFICERING FÖR FÖRSKRIVNING 
15. 
BRUKSANVISNING 
15 
 
 
 
 
 
 
 
 
 
 
 
 
 
 
 
 
 
 
 
 
16. 
INFORMATION I PUNKTSKRIFT 
Braille krävs ej. 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
16 
 
 
 
 
 
UPPGIFTER SOM SKALL FINNAS PÅ SMÅ INRE LÄKEMEDELSFÖRPACKNINGAR 
ALUMINIUMKLÄDD FOLIEPÅSE 
1. 
LÄKEMEDLETS NAMN OCH ADMINISTRERINGSVÄG 
TachoSil matrix till vävnadslim 
humant fibrinogen/humant trombin 
För epilesionell användning 
2. 
ADMINISTRERINGSSÄTT 
Läs bipacksedeln före användning 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
1 matrix à 9,5 cm x 4,8 cm 
1 matrix à 4,8 cm x 4,8 cm 
1 matrix à 3,0 cm x 2,5 cm 
1 rullad matrix à 4,8 cm x 4,8 cm 
6.  ÖVRIGT 
17 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ BLISTER ELLER STRIPS 
POLYETYLENTEREFTALATBLISTER 
1. 
LÄKEMEDLETS NAMN 
TachoSil 
2. 
INNEHAVARE AV GODKÄNNANDE FÖR FÖRSÄLJNING 
Corza Medical GmbH 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
18 
 
 
 
 
 
 
 
 
 
B. BIPACKSEDEL
19 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
TachoSil, matrix till vävnadslim 
humant fibrinogen/humant trombin 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
Vad TachoSil är och vad det används för 
1. 
Vad du behöver veta innan du använder TachoSil 
2. 
Hur du använder TachoSil 
3. 
Eventuella biverkningar 
4. 
Hur TachoSil ska förvaras 
5. 
Förpackningens innehåll och övriga upplysningar 
6. 
1. 
Vad TachoSil är och vad det används för 
Hur fungerar TachoSil? 
Den gula sidan av TachoSil innehåller de aktiva innehållsämnena: fibrinogen och trombin. Den gula 
sidan av TachoSil är därför den aktiva sidan. När den aktiva sidan kommer i kontakt med vätskor 
(som t ex blod, lymfa eller saltlösning) aktiveras fibrinogenet och trombinet och bildar ett 
fibrinnätverk. Detta innebär att TachoSil fäster mot vävnadsytan, blodet koagulerar (lokal hemostas) 
och vävnaden ”klistras” ihop. TachoSil kommer att lösas upp och försvinner fullständigt i kroppen. 
Vad används TachoSil för? 
TachoSil används vid operationer för att stoppa lokal blödning (hemostas) och som vävnadslim på inre 
organ hos vuxna och barn från 1 månads ålder. 
TachoSil är även avsett för vuxna vid neurokirurgi för att försluta dura mater och förhindra 
postoperativt cerebrospinalt läckage. 
2. 
Vad du behöver veta innan du använder TachoSil 
Använd inte TachoSil 
- 
om du är allergisk mot humant fibrinogen, humant trombin eller något annat innehållsämne i 
detta läkemedel (anges i avsnitt 6). 
Varningar och försiktighet 
TachoSil är endast avsett för lokalt bruk och får inte användas inuti ett blodkärl. Blodproppar kan 
uppkomma om TachoSil oavsiktligt används inuti ett blodkärl. 
Det är möjligt att du kan få en allergisk reaktion när TachoSil använts. Du kan få nässelfeber 
(urtikaria) eller hudutslag liknande nässelutslag, obehags- eller trånghetskänsla i bröstet, pipande 
andning eller lågt blodtryck. Ta omedelbart kontakt med din läkare om du märker något av dessa 
symptom. 
20 
 
Efter bukkirurgi och om TachoSil fäster till intilliggande vävnader kan ärrvävnad utvecklas i 
operationsområdet. Ärrvävnad kan göra att ytor i tarmarna fäster till varandra, vilket kan leda till 
blockering i tarmarna. 
När läkemedel tillverkas av humant blod eller plasma vidtas vissa åtgärder för att förhindra att 
infektioner sprids till patienterna. De omfattar noggrann kontroll av blod- och plasmagivare för att 
säkerställa att givare som riskerar att bära på infektioner utesluts, och att varje donation och samling 
av plasma testas för tecken på virus/infektioner. Tillverkare av sådana här produkter vidtar även 
åtgärder vid hanteringen av blodet eller plasman som kan inaktivera eller avlägsna virus. Trots detta 
kan man inte helt utesluta risken att infektioner sprids då man använder läkemedel som tillverkats av 
humant blod eller plasma. Det gäller även okända eller nytillkomna virus eller andra typer av 
infektioner. 
De vidtagna åtgärderna betraktas som effektiva för höljebärande virus som humant immunbristvirus 
(HIV), hepatit B-virus och hepatit C-virus, och för det icke-höljebärande hepatit A-viruset. Åtgärderna 
kan ha begränsat värde mot icke-höljebärande virus såsom parvovirus B19. Parvovirus B19-infektion 
kan vara allvarligt för gravida kvinnor (fosterinfektion) och för personer med nedsatt immunförsvar 
eller som har vissa typer av blodbrist (t ex sickle-cell anemi eller hemolytisk anemi). 
Andra läkemedel och TachoSil 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
3. 
Hur du använder TachoSil 
Läkaren som behandlar dig kommer att applicera TachoSil under operation. Antalet TachoSil som 
används beror på hur stort såret är. Läkaren placerar TachoSil på det inre organet för att stoppa 
blödningen eller för att limma ihop vävnaden. TachoSil kommer med tiden att lösas upp och försvinna. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
TachoSil är gjort av proteininnehållande ämnen. De aktiva komponenterna kommer från humant blod. 
Alla läkemedel som är baserade på humant blod kan ge allergiska reaktioner i mindre vanliga fall. I 
enstaka fall kan dessa allergiska reaktioner utvecklas till anafylaktisk chock. 
Dessa allergiska reaktioner kan särskilt inträffa om TachoSil används upprepade gånger eller om du är 
allergisk mot något av innehållsämnena i TachoSil. 
En klinisk studie har visat att en del patienter utvecklade antikroppar mot innehållsämnena i TachoSil, 
men inga biverkningar rapporterades på grund av detta. 
Ärrvävnad kan utvecklas hos vissa patienter efter operation och användning av TachoSil. Blockering 
av tarmen och smärta efter bukkirurgi kan också uppstå. Bildning av främmandekroppsgranulom har 
identifierats som en möjlig risk. Hur ofta denna typ av händelser förekommer är inte känt (kan inte 
beräknas från tillgänglig information). För att minska denna risk kommer kirurgen att se till att rengöra 
operationsområdet när TachoSil appliceras. 
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. 
Du kan också rapportera biverkningar direkt via det nationella rapporteringssystemet listat i bilaga V. 
Genom att rapportera biverkningar kan du bidra till att öka informationen om läkemedels säkerhet. 
21 
5. 
Hur TachoSil ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten efter EXP. Utgångsdatumet är den sista dagen i 
angiven månad. 
Förvaras vid högst 25 °C. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
De aktiva substanserna är humant fibrinogen (5,5 mg per cm2) och humant trombin (2,0 IE per 
cm2). 
Övriga innehållsämnen är hästkollagen, humant albumin och riboflavin (E101), natriumklorid, 
natriumcitrat (E331), L-argininhydroklorid.  
Läkemedlets utseende och förpackningsstorlekar 
TachoSil är en matrix till vävnadslim tillverkad av kollagen, dess gula sida är täckt med humant 
fibrinogen och humant trombin.  
Produkten finns i olika storlekar och levereras i förpackningar med upp till 5 enheter: 
Förpackning med 1 matrix à 9,5 cm x 4,8 cm 
Förpackning med 2 matrixer à 4,8 cm x 4,8 cm 
Förpackning med 1 matrix à 3,0 cm x 2,5 cm 
Förpackning med 5 matrixer à 3,0 cm x 2,5 cm 
Förpackning med 1 rullad matrix à 4,8 cm x 4,8 cm 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning  
Corza Medical GmbH 
Speditionstraße 21 
40221 Düsseldorf 
Tyskland 
Tillverkare 
Takeda Austria GmbH 
St. Peter Strasse 25 
A-4020 Linz, Österrike 
22 
 
 
 
Denna bipacksedel ändrades senast  
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/. 
Denna bipacksedel finns på samtliga EU-/EES-språk på Europeiska läkemedelsmyndighetens 
webbplats.  
-------------------------------------------------------------------------------------------------------------------------
Följande uppgifter är endast avsedda för hälso- och sjukvårdspersonal:
23 
BRUKSANVISNING 
Läs detta innan du öppnar förpackningen: 
TachoSil levereras i en steril förpackning och det är därför viktigt: 
• 
• 
• 
• 
• 
att endast använda oskadade förpackningar (det är inte möjligt att sterilisera på nytt) 
att en icke-steril person öppnar den yttre aluminiumförslutningen 
att en steril person öppnar den inre sterila förslutningen 
att använda TachoSil snarast efter att den yttre aluminiumförslutningen öppnats. 
att använda TachoSil omedelbart efter att den inre sterila förslutningen öppnats. 
Anvisningar 
Använd endast TachoSil under sterila förhållanden. 
Bestäm vilken storlek på TachoSil som krävs. Storleken på matrixen beror på sårets storlek. Lägg 
märke till att matrixen ska täcka 1-2 cm utanför sårets kanter. Om mer än en matrix används bör dessa 
överlappa varandra. För mindre sår t ex inom minimal invasiv kirurgi rekommenderas den mindre 
storleken (4,8 cm x 4,8 cm eller 3,0 cm x 2,5 cm) eller den rullade matrixen (4,8 cm x 4,8 cm). 
TachoSil kan klippas till rätt storlek och form för att passa sårets storlek. 
1. 
2. 
3. 
4. 
5. 
6. 
Torka försiktigt sårytan innan TachoSil placeras på såret. Kraftig (pulserande) blödning bör 
stoppas kirurgiskt. 
Öppna den inre sterila förslutningen och ta ut matrixen. Förfukta den platta TachoSil matrixen i 
fysiologisk saltlösning och placera den omedelbart på såret (om såret är genomfuktigt av blod 
och andra vätskor behöver matrixen inte fuktas före applicering). Rullad TachoSil ska inte 
förfuktas innan den passerar genom troakar eller port. 
Rengör kirurgiska instrument, handskar och intilliggande vävnader, om nödvändigt. TachoSil 
kan fastna på kirurgiska instrument, eller handskar eller intilliggande vävnader som är täckta 
med blod. Det är viktigt att tänka på att adhesioner kan uppstå om intilliggande vävnader inte 
har rengjorts på lämpligt sätt.  
Om en troakar används för att komma åt såret, ska insidan av troakaren vara torr. När en rullad 
TachoSil används rekommenderas att toppen av troakaren avlägsnas innan den ihoprullade 
matrixen förs igenom troakaren. 
Placera den gula, aktiva sidan av TachoSil mot såret. Håll fast TachoSil med ett försiktigt 
tryck i 3-5 minuter. Använd en fuktad handske eller en fuktig kompress för att hålla TachoSil på 
plats. För minimal invasiv kirurgi kan den rullade TachoSil rullas ut med hjälp av instrument 
som redan finns vid platsen för applicering. Den utrullade matrixen fuktas på appliceringsstället 
med en fuktig kompress och hålls på plats med ett lätt tryck under 3-5 minuter. 
Lätta på trycket försiktigt efter 3-5 minuter. För att vara säker på att TachoSil inte fastnar på den 
fuktade handsken eller kompressen och lossnar från såret kan den hållas kvar längs kanterna 
med hjälp av t ex en pincett. Inga rester av produkten behöver avlägsnas, hela matrixen löses 
upp (resorberas) – dock har vissa fall av produktrester rapporterats som kan ha orsakat en 
främmandekroppsreaktion i form av granulom. 
24 
 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
25 
