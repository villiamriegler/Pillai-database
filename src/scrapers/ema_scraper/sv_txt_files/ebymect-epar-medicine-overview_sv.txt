EMA/425446/2019 
EMEA/H/C/004162 
Ebymect (dapagliflozin/metformin) 
Sammanfattning av Ebymect och varför det är godkänt inom EU 
Vad är Ebymect och vad används det för? 
Ebymect är ett diabetesläkemedel som används tillsammans med kost och motion hos vuxna med 
typ 2-diabetes. Det innehåller de aktiva substanserna dapagliflozin och metformin. 
Ebymect ges 
som enda läkemedel till patienter vars sjukdom inte är tillräckligt väl kontrollerad med metformin 
ensamt, 
i kombination med andra diabetesläkemedel när dessa läkemedel tillsammans med metformin inte 
kontrollerar patientens diabetes tillräckligt väl. 
Ebymect kan också användas för att ersätta dapagliflozin och metformin som tas som separata 
tabletter. 
Hur används Ebymect? 
Ebymect finns som tabletter som innehåller 5 mg dapagliflozin med 850 mg metformin och som 5 mg 
dapagliflozin med 1 000 mg metformin). Den rekommenderade dosen är en tablett två gånger om 
dagen i samband med måltid. Styrkan ska väljas så att patienterna får totalt 10 mg dapagliflozin varje 
dag och samma (eller nästan samma) dos metformin som de tog innan de började med Ebymect. 
När Ebymect läggs till behandling med insulin eller till ett läkemedel som hjälper kroppen att producera 
insulin, till exempel en sulfonureid, kan läkaren behöva sänka dosen av insulin eller sulfonureid för att 
förebygga hypoglykemi (lågt blodsocker). 
Läkemedlet är receptbelagt. För att få mer information om hur du använder Ebymect, läs bipacksedeln 
eller tala med läkare eller apotekspersonal. 
Hur verkar Ebymect? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera blodsockernivåerna eller när kroppen inte kan använda insulinet effektivt. Detta leder till 
höga halter av glukos (socker) i blodet. 
Ebymect innehåller två olika aktiva substanser, som verkar på olika sätt: 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Dapagliflozin blockerar verkan av ett protein i njurarna som kallas natrium-glukos-kotransportör 2 
(SGLT2). När blod filtreras av njurarna förhindrar SGLT2 att socker i blodet passerar ut i urinen. 
Genom att blockera effekten av SGLT2 gör dapagliflozin att njurarna låter mer glukos passera ut i 
urinen, vilket leder till att blodsockret sjunker. Dapagliflozin har varit godkänt i Europeiska unionen 
(EU) som Forxiga sedan 2012. 
Metformin verkar främst genom att minska glukosproduktionen och minska dess upptag i tarmen. Det 
har funnits i EU sedan 1950-talet. 
Som en följd av dessa båda aktiva substansers verkan sänks blodsockret, och detta hjälper till att 
kontrollera typ 2-diabetes. 
Vilken nytta med Ebymect har visats i studierna? 
Dapagliflozin i kombination med metformin har utvärderats i sex huvudstudier som omfattade 3 200 
vuxna med typ 2-diabetes. De flesta av dessa uppgifter hade redan använts i godkännandet av 
Forxiga. 
I en huvudstudie där dapagliflozin användes vid en dos på 5 mg två gånger dagligen som tillägg till 
metformin (samma kombination som i Ebymect) sänkte det nivåerna av HbA1c med 0,65 procent efter 
16 veckor, jämfört med en sänkning på 0,30 procent med placebo (overksam behandling) och 
metformin. HbA1c (glykosylerat hemoglobin) är en substans i blodet som ger en indikation om hur väl 
blodsockret kontrolleras. 
Två andra studier visade att när dapagliflozin togs under 24 veckor med metformin och ett annat 
läkemedel mot diabetes, sitagliptin eller insulin, sänktes HbA1c ännu mer: dapagliflozin-kombinationen 
sänkte nivåerna av HbA1c med 0,40 procent mer än placebo och metformin vid tillägg till sitagliptin, 
och med 0,61 procent mer än placebo och metformin vid tillägg till insulin. 
Ytterligare studier bekräftade att olika doser av dapagliflozin med metformin sänkte HbA1c mer än 
placebo plus jämförbara doser av metformin, och att dapagliflozin plus metformin var minst lika 
effektivt när det gällde att sänka nivåerna av HbA1c som diabetesläkemedlet glipizid (en typ av 
läkemedel som kallas sulfonureid). 
En studie visade att efter 24 veckors behandling uppvisade patienterna som tog dapagliflozin plus 
metformin en genomsnittlig viktminskning som var cirka 2 kg större än de som tog placebo plus 
metformin. 
I en långtidsstudie, med över 17 000 patienter med typ 2-diabetes, undersöktes effekterna av 
dapagliflozin på kardiovaskulära sjukdomar (hjärt- och kärlsjukdomar). Studien visade att 
dapagliflozins effekter var i linje med effekterna av andra diabetesläkemedel som också verkar genom 
att blockera SGLT2. 
Vilka är riskerna med Ebymect? 
De vanligaste biverkningarna som orsakas av Ebymect (kan förekomma hos fler än 1 av 10 användare) 
är hypoglykemi (vid användning tillsammans med insulin eller en sulfonureid) och gastrointestinala 
symtom (symtom som påverkar mage och tarm). En fullständig förteckning över biverkningar som 
rapporterats för Ebymect finns i bipacksedeln. 
Ebymect får inte ges till 
patienter med någon form av akut metabolisk acidos (ansamling av syra i blodet), t.ex. 
diabetesketoacidos (höga halter i blodet av syror som kallas ketoner) eller laktatacidos (ansamling av 
mjölksyra i kroppen), 
Ebymect (dapagliflozin/metformin)  
EMA/425446/2019  
Sida 2/3 
 
 
 
patienter med diabetesprekoma (ett farligt tillstånd som kan uppstå vid diabetes), 
patienter med nedsatt leverfunktion, 
patienter med kraftigt nedsatt njurfunktion eller med tillstånd som kan ändra njurfunktionen till 
exempel dehydrering, allvarlig infektion eller chock, 
patienter med sjukdomar som kan orsaka vävnadshypoxi (sänkta syrenivåer i kroppens vävnader), till 
exempel hjärt- eller lungsvikt (när hjärtat och lungorna inte fungerar så väl som de bör), nyligen 
inträffad hjärtinfarkt eller chock, 
patienter som är alkoholförgiftade (berusade) eller som regelbundet konsumerar stora mängder 
alkohol. 
En fullständig förteckning över restriktioner finns i bipacksedeln. 
Varför är Ebymect godkänt i EU? 
Europeiska läkemedelsmyndigheten (EMA) fann att nyttan med Ebymect är större än riskerna och 
rekommenderade att Ebymect kan godkännas för försäljning i EU. EMA fann att Ebymect är effektivt 
för behandling av typ 2-diabetes samt att det leder till viktminskning, vilket anses gynnsamt hos 
patienter med diabetes. Myndigheten konstaterade även att kombinationen dapagliflozin och 
metformin i en enda tablett skulle kunna vara ett ytterligare behandlingsalternativ för patienter med 
typ 2-diabetes och göra det lättare för dem att följa behandlingen. Vad gäller dess säkerhetsprofil 
ansågs denna likna säkerhetsprofilen för dapagliflozin. 
Vad görs för att garantera säker och effektiv användning av Ebymect? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ebymect har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Ebymect kontinuerligt. 
Biverkningar som har rapporterats för Ebymect utvärderas noggrant och nödvändiga åtgärder vidtas 
för att skydda patienterna. 
Mer information om Ebymect 
Den 15 november 2015 beviljades Ebymect ett godkännande för försäljning som gäller i hela EU. 
Godkännandet baserades på det godkännande som beviljades 2014 för Xigduo (informerat samtycke). 
Mer information om Ebymect finns på EMA:s webbplats 
ema.europa.eu/medicines/human/EPAR/ebymect. 
Denna sammanfattning uppdaterades senast 08-2019. 
Ebymect (dapagliflozin/metformin)  
EMA/425446/2019  
Sida 3/3 
 
 
 
 
