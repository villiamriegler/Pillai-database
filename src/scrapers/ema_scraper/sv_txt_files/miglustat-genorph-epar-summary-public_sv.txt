EMA/335911/2019 
EMEA/H/C/004366 
Miglustat Gen.Orph (miglustat) 
Sammanfattning av Miglustat Gen.Orph och varför det är godkänt inom EU 
Vad är Miglustat Gen.Orph och vad används det för? 
Miglustat Gen.Orph används för att behandla två ärftliga sjukdomar som påverkar hur kroppen 
hanterar fetter. Båda sjukdomarna leder till att fettämnen som kallas glykosfingolipider ansamlas i 
kroppen. Miglustat Gen.Orph används för att behandla följande patienter: 
•  Vuxna (från 18 års ålder) med mild till måttlig Gauchers sjukdom typ 1. Patienter med denna 
sjukdom saknar ett enzym som kallas glukocerebrosidas, vilket leder till att en glykosfingolipid 
kallad glukosylceramid ansamlas i olika delar av kroppen, såsom mjälten, levern och skelettet. 
Miglustat Gen.Orph ges till patienter som inte kan få standardbehandlingen enzymersättningsterapi 
(ERT). 
• 
Patienter i alla åldrar med Niemann-Picks sjukdom typ C, en potentiellt dödlig sjukdom där 
glykosfingolipiderna ansamlas i cellerna i hjärnan och på andra ställen i kroppen. Miglustat 
Gen.Orph ges för att behandla sjukdomens neurologiska symtom (symtom som drabbar hjärnan 
och nerverna). Symtomen är bland annat nedsatt koordinationsförmåga, problem med 
sackaderade (snabba) ögonrörelser som kan leda till nedsatt syn, försenad utveckling, svårigheter 
att svälja, minskad muskeltonus, anfall och inlärningssvårigheter. 
Miglustat Gen.Orph är ett generiskt läkemedel. Det innebär att Miglustat Gen.Orph innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Zavesca. Mer information om generiska läkemedel finns i dokumentet med 
frågor och svar här. 
Hur används Miglustat Gen.Orph? 
Miglustat Gen.Orph finns som kapslar på 100 mg som tas genom munnen. Den rekommenderade 
startdosen vid Gauchers sjukdom typ 1 är en kapsel tre gånger om dagen. Vid Niemann-Picks sjukdom 
typ C är dosen två kapslar tre gånger om dagen för patienter som är 12 år och äldre. För yngre 
patienter beror dosen på deras vikt och längd. Miglustat Gen.Orph är avsett för långtidsbehandling. 
Läkemedlet är receptbelagt och behandlingen ska övervakas av läkare med erfarenhet av att behandla 
Gauchers sjukdom. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
För mer information om hur du använder Miglustat Gen.Orph, läs bipacksedeln eller tala med läkare 
eller apotekspersonal. 
Hur verkar Miglustat Gen.Orph? 
Den aktiva substansen i Miglustat Gen.Orph, miglustat, blockerar ett enzym som kallas 
glukosylceramidsyntas. Detta enzym medverkar i det första skedet av bildandet av glukosylceramid. 
Genom att hindra enzymet från att verka kan miglustat minska bildandet av glukosylceramid i cellerna 
och på så sätt minska symtomen på Gauchers sjukdom typ 1. 
Hur har Miglustat Gen.Orphs effekt undersökts? 
Studier av fördelarna och riskerna med den aktiva substansen vid Gauchers sjukdom har redan utförts 
med referensläkemedlet Zavesca och behöver inte utföras på nytt med Miglustat Gen.Orph. 
Liksom för alla läkemedel lade företaget fram kvalitetsdata över Miglustat Gen.Orph. Företaget har 
också visat i en studie att Miglustat Gen.Orph är ”bioekvivalent” med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen och 
förväntas därmed ha samma effekt. 
Vilka är fördelarna och riskerna med Miglustat Gen.Orph? 
Eftersom Miglustat Gen.Orph är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Miglustat Gen.Orph godkänt i EU? 
Europeiska läkemedelsmyndigheten (EMA) fann att det styrkts att Miglustat Gen.Orph i enlighet med 
EU:s krav har likvärdig kvalitet och är bioekvivalent med Zavesca. Myndigheten fann därför att 
fördelarna är större än de konstaterade riskerna, liksom för Zavesca, och att Miglustat Gen.Orph kan 
godkännas för användning i EU. 
Vad görs för att garantera säker och effektiv användning av Miglustat 
Gen.Orph? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Miglustat Gen.Orph har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Miglustat Gen.Orph kontinuerligt. 
Biverkningar som har rapporterats för Miglustat Gen.Orph utvärderas noggrant och nödvändiga 
åtgärder vidtas för att skydda patienterna. 
Mer information om Miglustat Gen.Orph 
Den 10 november 2017 beviljades Miglustat Gen.Orph ett godkännande för försäljning som gäller i 
hela EU. 
Mer information om Miglustat Gen.Orph finns på EMA:s webbplats 
ema.europa.eu/medicines/human/EPAR/miglustat-genorph. Information om referensläkemedlet finns 
också på EMA:s webbplats. 
Denna sammanfattning uppdaterades senast 06-2019. 
Miglustat Gen.Orph (miglustat)  
EMA/890199/2018 
Sida 2/2 
 
 
 
