Bilaga IV 
Vetenskapliga slutsatser 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser 
Studien A3921 133 är en pågående öppen studie som utvärderar säkerheten för tofacitinib 5 mg två 
gånger om dagen och tofacitinib 10 mg två gånger om dagen jämfört med en 
tumörnekrosfaktorhämmare (TNFi) hos patienter med RA. Studien är ett åtagande efter godkännandet 
(”Post-Authorisation Commitment”) för att bedöma risken för kardiovaskulära händelser med 
tofacitinib hos patienter som är minst 50 år gamla och har minst en ytterligare kardiovaskulär 
riskfaktor, t.ex. rökare, högt blodtryck, höga kolesterolnivåer, diabetes mellitus, historik av 
hjärtinfarkt, historik av kranskärlssjukdom i familjen, extraartikulär RA-sjukdom. Samtliga patienter 
inträdde i studien på stabila doser av metotrexat som bakgrundsbehandling. 
Den 12 februari 2019 informerade innehavaren av godkännandet för försäljning EMA om att en förhöjd 
risk för lungemboli (PE) och total mortalitet har rapporterats i studie A3921133. I denna kliniska 
prövning var den totala incidensen av PE 5,96 gånger högre i studiearmen som fick tofacitinib 10 mg 
två gånger om dagen jämfört med armen som fick TNF-hämmare, och cirka 3 gånger högre än 
tofacitinib i andra studier inom tofacitinibprogrammet. 
Vad gäller informationen från innehavaren av godkännandet för försäljning, började EMA bedöma den 
ökade risken för PE och total mortalitet hos patienter med kardiovaskulära riskfaktorer som behandlas 
för reumatoid artrit med tofacitinib 10 mg två gånger om dagen och dess potentiella effekt på 
godkännandet för försäljning av Xeljanz. Ett direktadresserat informationsbrev (DHPC-brev) skickades 
ut i slutet av mars 2019 för att informera förskrivarna om de tillkommande uppgifterna från studie 
A3921133 som rörde dessa risker. 
Med tanke på de tillkommande uppgifternas svårighetsgrad och en möjlig trombogen effekt av 
tofacitinib, bör de ovan nämnda fynden undersökas närmare. Deras inverkan, liksom inverkan av 
risken för trombotiska händelser, särskilt PE och djup ventrombos, på läkemedlets nytta-
riskförhållande vid de godkända indikationerna och doserna bör bedömas. 
Den 15 maj 2019 begärde Europeiska kommissionen, i enlighet med artikel 20 i förordning (EG) 
nr 726/2004, ett yttrande från EMA om huruvida godkännandet för försäljning av Xeljanz skulle 
bibehållas, ändras, tillfälligt upphävas eller återkallas. 
Dessutom begärde Europeiska kommissionen att EMA snarast möjligt avger sitt yttrande om huruvida 
tillfälliga åtgärder var nödvändiga för att garantera en säker och effektiv användning av detta 
läkemedel. 
Den nuvarande rekommendationen avser endast tillfälliga åtgärder som PRAC rekommenderat för 
Xeljanz baserat på de preliminära data som just nu finns att tillgå. Dessa tillfälliga åtgärder inverkar 
inte på resultatet av den pågående granskningen i enlighet med artikel 20 i förordning (EG) 
nr 726/2004. 
Övergripande sammanfattning av PRAC:s vetenskapliga utvärdering 
Xeljanz innehåller tofacitinib som är en selektiv hämmare av Januskinas-familjen (JAK) av kinaser. 
Tofacitinib är en hämmare av JAK (januskinas) 1, 2 och 3. Det är ett oralt DMARD 
(sjukdomsmodifierande antireumatiskt läkemedel). Hämning av JAK1 och JAK3 försvagar signaleringen 
av interleukiner (IL2, 4, 7, 9, 15, 21) och interferoner typ I/II, vilket leder till en modulering av 
immun- och inflammationssvaret. Den 21 mars 2017 beviljades Xeljanz ett godkännande för 
försäljning i EU, för behandling av reumatoid artrit (RA). I juni 2018 godkändes det för behandling av 
psoriasisartrit (PsA), och i juli 2018 godkändes det dessutom för behandling av ulcerös kolit (UC). I EU 
är tofacitinib registrerat som en filmdragerad tablett på 5 mg och 10 mg. Den rekommenderade dosen 
2 
 
 
 
för RA och PsA är 5 mg två gånger om dagen, och för UC är dosen 10 mg två gånger om dagen för de 
första 8 veckorna och sedan 5 mg två gånger om dagen. För de patienter som inte uppnår tillräcklig 
terapeutisk nytta till vecka 8 kan induktionsdosen på 10 mg två gånger om dagen utökas i ytterligare 
8 veckor (16 veckor totalt), följt av 5 mg två gånger om dagen för underhållsbehandling. 
Induktionsbehandlingen med tofacitinib ska avbrytas hos alla patienter som inte uppvisar tecken på 
terapeutisk nytta till vecka 16. För vissa patienter, såsom dem med tidigare behandlingssvikt på 
tumörnekrosfaktorantagonister, bör man överväga att fortsätta underhållsbehandlingen med dosen på 
10 mg två gånger om dagen för att bibehålla den terapeutiska nyttan. Patienter som upplever ett 
minskat svar på underhållsbehandlingen med tofacitinib 5 mg två gånger om dagen kan dra nytta av 
en ökning till tofacitinib 10 mg administrerat två gånger om dagen. 
Från de preliminära resultaten av studie A3921133 hos RA-patienter med kardiovaskulära (CV) 
riskfaktorer är det tydligt att risken för PE är 6 gånger högre vid användning av tofacitinib 10 mg två 
gånger om dagen, , jämfört med armen som fick TNF-hämmare (TNFi). Detta stöds av Kaplan-Meier-
kurvor, vilka visar på en genomgående förhöjd risk för PE vid användning av tofacitinib 10 mg två 
gånger om dagen, jämfört med TNFi över tid. Det fanns också en liknande dos-responstrend i risken 
för djup ventrombos (DVT) med den högsta risken för tofacitinib 10 mg två gånger om dagen, samt en 
högre risk för arteriella trombotiska händelser och dödsfall (CV och av alla orsaker) för 10 mg två 
gånger om dagen jämfört med TNFi. Riskerna för arteriella trombotiska händelser och dödsfall ökade 
inte i gruppen 5 mg två gånger om dagen jämfört med TNFi. 
Dessa fynd stämmer med andra kliniska studier där det verkar finnas en förhöjd risk för trombotiska 
händelser (särskilt PE) som är större för tofacitinib 10 mg två gånger om dagen än för tofacitinib 5 mg 
två gånger om dagen. Denna ökade risk har setts hos RA-patienter med en förhöjd risk för CV-
händelser (RA P123LTE-undergruppsanalys), och framgår även av PE-händelser hos patienter med UC 
som tog 10 mg två gånger om dagen som underhållsbehandling (efter 8 veckor). 
Det anses rimligt att ett (dosberoende) samband mellan tofacitinib och trombotiska händelser, inräknat 
PE, blir mer framträdande hos patienter med en redan förhöjd risk för CV-sjukdom, bortom deras 
autoimmuna sjukdom vilken utgör indikationen för tofacitinib. I brist på en tydlig mekanistisk 
förklaring för de trombotiska händelserna kan inte en bakomliggande trombogen effekt av tofacitinib 
uteslutas. 
Det anses även finnas en förhöjd risk för DVT, och inte bara PE. Detta grundar sig på resultaten av 
studie A3921133 hos RA-patienter med CV-riskfaktorer, där det sågs dosberoende ökningar av PE och 
DVT. Detta grundar sig även på övervägandet att PE vanligtvis är en följd av DVT i bålen eller benen, 
medan PE-manifestationer liksom i studien i allmänhet kan inträffa omkring tre gånger så ofta som 
DVT (Heit 20151). 
Uppgifterna från andra kliniska studier tyder vidare på att incidensen (IR)2 av PE hos dem som fått 
10 mg två gånger om dagen var högst bland patienterna med UC (0,25 [0,07–0,64]), följt av 
patienterna som behandlades för RA (0,13 [0,08–0,21]), patienterna med psoriasis (PsO) (0,09 [0,04–
0,19]) och patienterna med PsA (0 [0,0–0,58]). 
Den högre incidensen av PE bland UC-patienterna som fick 10 mg två gånger om dagen kan inte helt 
förklaras av den högre bakgrundsrisken för PE i denna patientpopulation, eftersom incidensen bland 
patienter som behandlades med 5 mg två gånger om dagen är lägre. Bland patienterna med RA sågs 
dessutom en lägre incidens för PE bland dem som behandlades med 5 mg jämfört med 10 mg två 
1 John A. Heit Epidemiology of venous thromboembolism Nat Rev Cardiol. 2015 Aug; 12(8): 464–474. doi: 
10.1038/nrcardio.2015.83 
2 The IR estimates were calculated by inclusion of events occurring up to 28 days beyond the last dose (or to the data cut-
off date for ongoing studies). Exposure was defined as the total follow up time calculated up to the day of the first event 
within the event counting period for patients with the event or the last dose day plus a risk period of 28 days beyond the 
last dose (or to the data cut-off date for ongoing studies) for patients without events. 
3 
 
                                               
gånger om dagen, även om skillnaden mellan dessa grupper är mycket liten. Dos-responsförhållandet 
för PE föreslås även för en samlad analys av CV-berikade prövningsdatabaser. Också hos patienterna 
med högre CV-risk är incidensen av PE högre för patienter som fick på 10 mg två gånger om dagen 
jämfört med dem som fick 5 mg två gånger om dagen. Dessa fynd tyder på ett möjligt dos-
responsförhållande som kräver fördjupad utvärdering. 
Ytterligare information behövs för att utvärdera risken vid olika indikationer och doseringsscheman. 
Den höga risken för PE som ses i RA-studien i samband med 10 mg tofacitinib två gånger om dagen 
kan dock inte uteslutas för UC-patienter som även behandlas med 10 mg två gånger om dagen, vilka 
löper hög risk för att utveckla PE. 
På grundval av den för närvarande tillgängliga informationen är tofacitinib förknippat med en 
dosberoende risk för lungemboli. På grundval av interimsresultaten av studie A3921133 är denna risk 
signifikant för patienter som får 10 mg två gånger om dagen. Lungemboli (PE) är en allvarlig, 
livshotande händelse, och ett positivt nytta-riskförhållande för Xeljanz är beroende av om denna risk 
kan effektivt förebyggas.  Det finns för närvarande inga åtgärder på plats för att adekvat minimera 
risken för PE hos patienter som får tofacitinib 10 mg två gånger om dagen, vilka löper högre risk för 
att utveckla PE. Risken och händelsens svårighetsgrad medförde därför att PRAC rekommenderade att 
tillfälliga åtgärder införs för att begränsa användningen av tofacitinib till patienter som kan komma i 
fråga för tofacitinib 10 mg två gånger om dagen, medan en fullständig granskning av uppgifterna 
pågår. Patienter kan bara få tofacitinib 10 mg två gånger om dagen om de inte uppvisar riskfaktorer 
för PE. 
Skäl till PRAC:s rekommendation 
Skälen är som följer: 
 
PRAC beaktade förfarandet enligt artikel 20 i förordning (EG) nr 726/2004 som var följden av 
farmakovigilansuppgifter för Xeljanz, i synnerhet behovet av tillfälliga åtgärder i enlighet med 
artikel 20.3 i förordning (EG) nr 726/2004, med beaktande av de skäl som fastställts i 
artikel 116 i direktiv 2001/83/EG. 
 
PRAC granskade de tillgängliga uppgifterna från studie A3921133 om den ökade risken för 
lungemboli och total mortalitet hos patienter med kardiovaskulära riskfaktorer som behandlas 
med tofacitinib 10 mg två gånger om dagen för reumatoid artrit. 
 
PRAC fann att det sågs en statistiskt och kliniskt viktig skillnad i uppträdandet av lungemboli 
mellan behandlingsarmen med tofacitinib 10 mg två gånger om dagen och den aktiva 
kontrollarmen med TNF-hämmare. Den totala incidensen av lungemboli var 6 gånger högre i 
studiearmen som fick tofacitinib 10 mg två gånger om dagen jämfört med armen som fick TNF-
hämmare, och cirka 3 gånger högre än tofacitinib i andra studier inom tofacitinibprogrammet. 
En ökning av mortalitet av alla orsaker noterades också i armen som fick 10 mg två gånger om 
dagen. 
  Med tanke på denna allvarliga risk finner PRAC det lämpligt att begränsa antalet patienter med 
kända riskfaktorer för lungemboli som exponeras för tofacitinib 10 mg två gånger om dagen 
tills en grundlig granskning har avslutats. PRAC rekommenderar därför som tillfällig åtgärd att 
produktinformationen ändras till att kontraindicera användningen av tofacitinib 10 mg två 
gånger om dagen hos patienter som har kända riskfaktorer för lungemboli. PRAC införde även 
varningar om risken för lungemboli i produktinformationen. 
4 
 
 
 
 
Mot denna bakgrund finner kommittén att nytta-riskförhållandet för Xeljanz (tofacitinib) är fortsatt 
gynnsamt förutsatt att de avtalade tillfälliga ändringarna görs i produktinformationen. Kommittén 
rekommenderar därför att villkoren för godkännandet för försäljning av Xeljanz (tofacitinib) ändras. 
5 
 
