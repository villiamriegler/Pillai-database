EMA/162596/2023 
EMEA/H/C/006047 
Lacosamide Adroiq (lakosamid) 
Sammanfattning av Lacosamide Adroiq och varför det är godkänt inom EU 
Vad är Lacosamide Adroiq och vad används det för? 
Lacosamide Adroiq är ett läkemedel som ges ensamt eller som tillägg till andra epilepsiläkemedel för 
behandling av partiella anfall (epileptiska anfall som startar i en specifik del av hjärnan) med eller utan 
sekundär generalisering (när onormal elektrisk aktivitet sprids genom hjärnan) till patienter från två 
års ålder med epilepsi. 
Lacosamide Adroiq kan också ges som tillägg till andra epilepsiläkemedel vid behandling av primära 
generaliserade tonisk-kloniska anfall (större anfall som innefattar medvetandeförlust) hos patienter 
från fyra års ålder med idiopatisk generaliserad epilepsi (den typ av epilepsi som antas ha genetiska 
orsaker). 
Lacosamide Adroiq är ett generiskt läkemedel. Det innebär att Lacosamide Adroiq innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet för Lacosamide Adroiq är Vimpat. Mer information om generiska läkemedel finns i 
dokumentet med frågor och svar här. 
Lacosamide Adroiq innehåller den aktiva substansen lakosamid. 
Hur används Lacosamide Adroiq? 
Lacosamide Adroiq finns som infusionsvätska, lösning (dropp i en ven) och ges två gånger om dagen. 
Läkemedlet är receptbelagt. 
För att få mer information om hur du använder Lacosamide Adroiq, läs bipacksedeln eller tala med 
läkare eller apotekspersonal. 
Hur verkar Lacosamide Adroiq? 
Den aktiva substansen i Lacosamide Adroiq, lakosamid, är ett epilepsiläkemedel. Epilepsi orsakas av 
onormal elektrisk aktivitet i hjärnan. Exakt hur lakosamid verkar är fortfarande oklart, men det tycks 
minska aktiviteten i natriumkanalernas (porer på nervcellernas yta), som gör det möjligt för elektriska 
impulser att överföras mellan nervceller. Denna effekt kan förhindra onormal elektrisk aktivitet i 
hjärnan, vilket minskar risken för ett epileptiskt anfall. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur har Lacosamide Adroiqs effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Vimpat, och behöver inte studeras igen för Lacosamide Adroiq. 
Liksom för alla läkemedel har företaget lagt fram kvalitetsdata för Lacosamide Adroiq. Inga 
bioekvivalensstudier behövde göras för att undersöka om Lacosamide Adroiq tas upp på liknande sätt 
och ger samma nivå av den aktiva substansen i blodet som referensläkemedlet. Detta eftersom 
Lacosamide Adroiq ges genom infusion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Lacosamide Adroiq? 
Eftersom Lacosamide Adroiq är ett generiskt läkemedel anses dess fördelar och risker vara desamma 
som för referensläkemedlet. 
En förteckning över biverkningar och restriktioner för Lacosamide Adroiq finns i bipacksedeln. 
Varför är Lacosamide Adroiq godkänt i EU? 
Europeiska läkemedelsmyndigheten fann att det styrkts att Lacosamide Adroiq i enlighet med EU:s 
krav är likvärdigt med Vimpat. EMA fann därför att fördelarna är större än de konstaterade riskerna, 
liksom för Vimpat, och att Lacosamide Adroiq kan godkännas för användning i EU. 
Vad görs för att garantera säker och effektiv användning av Lacosamide 
Adroiq? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lacosamide Adroiq har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Lacosamide Adroiq kontinuerligt. 
Misstänkta biverkningar som har rapporterats för Lacosamide Adroiq utvärderas noggrant och 
nödvändiga åtgärder vidtas för att skydda patienterna. 
Mer information om Lacosamide Adroiq 
Mer information om Lacosamide Adroiq finns på EMA:s webbplats: 
ema.europa.eu/medicines/human/EPAR/lacosamide-adroiq. Information om referensläkemedlet finns 
också på EMA:s webbplats: 
Lacosamide Adroiq (lakosamid)  
EMA/162596/2023  
Sida 2/2 
 
 
 
