EMA/518618/2018 
EMEA/H/C/003961 
Pelgraz (pegfilgrastim) 
Sammanfattning av Pelgraz och varför det är godkänt inom EU 
Vad är Pelgraz och vad används det för? 
Pelgraz är ett läkemedel som ges till cancerpatienter som hjälp vid neutropeni (låga halter av 
neutrofiler, en typ av vita blodkroppar), som är en vanlig biverkning till cancerbehandling och kan 
innebära att patienterna blir känsliga för infektioner. 
Det ges specifikt för att minska neutropenins varaktighet och förebygga febril neutropeni (när 
neutropeni åtföljs av feber). 
Pelgraz är inte avsett att ges till patienter som har blodcancern kronisk myeloisk leukemi eller 
myelodysplastiskt syndrom (sjukdomar där stora mängder avvikande blodkroppar bildas, som kan 
utvecklas till leukemi). 
Pelgraz är en biosimilar (liknande biologiskt läkemedel), vilket innebär att Pelgraz i hög grad liknar ett 
annat biologiskt läkemedel (”referensläkemedel”) som redan är godkänt i EU. Referensläkemedlet för 
Pelgraz är Neulasta. Mer information om biosimilarer finns här. 
Hur används Pelgraz? 
Pelgraz är receptbelagt och behandling ska inledas och övervakas av en läkare med erfarenhet av att 
behandla cancer eller sjukdomar i blodet. Det finns som en förfylld spruta som innehåller en 
injektionsvätska, lösning för injektion under huden. Pelgraz ges som en enda dos på 6 mg som 
injiceras under huden minst 24 timmar efter slutet av varje kemoterapicykel (behandling med 
cancerläkemedel). Patienterna kan injicera sig själva om de har lärt sig hur de ska göra. 
För att få mer information om hur du använder Pelgraz, läs bipacksedeln eller tala med läkare eller 
apotekspersonal. 
Hur verkar Pelgraz? 
Den aktiva substansen i Pelgraz, pegfilgrastim, innehåller filgrastim, som är mycket likt ett mänskligt 
protein som kallas granulocytkolonistimulerande faktor (G-CSF). Filgrastim verkar genom att stimulera 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
benmärgen att producera fler vita blodkroppar, vilket behandlar neutropenin genom ett ökat antal vita 
blodkroppar. 
Filgrastim har varit tillgängligt i andra läkemedel i EU i ett antal år. I Pelgraz har filgrastim ”pegylerats” 
(fästs vid en kemikalie som kallas polyetylenglykol). Detta gör att filgrastim forslas bort från kroppen 
långsammare, så att läkemedlet kan ges mindre ofta. 
Vilka fördelar med Pelgraz har visats i studierna? 
Laboratoriestudier där Pelgraz jämfördes med Neulasta har visat att den aktiva substansen i Pelgraz är 
mycket lik den i Neulasta vad gäller struktur, renhet och biologisk aktivitet. Studier har också visat att 
Pelgraz producerar liknande halter av den aktiva substansen i kroppen som Neulasta. 
Dessutom visade en studie på 589 patienter som fick kemoterapi efter operation för bröstcancer att 
Pelgraz var lika effektivt som Neulasta när det gäller att minska neutropenins varaktighet. Neutropenin 
varade i genomsnitt 1,6 dagar med båda läkemedlen. 
Eftersom Pelgraz är en biosimilar behöver inte studierna om pegfilgrastims effekt och säkerhet som 
utförts med Neulasta utföras på nytt med Pelgraz. 
Vilka är riskerna med Pelgraz? 
Den vanligaste biverkningen som orsakas av Pelgraz (kan uppträda hos fler än 1 av 10 personer) är 
skelettsmärta. Muskelsmärta är också vanligt. En fullständig förteckning över biverkningar och 
restriktioner för Pelgraz finns i bipacksedeln. 
Varför är Pelgraz godkänt i EU? 
Europeiska läkemedelsmyndigheten (EMA) fann att det styrkts att Pelgraz i enlighet med EU:s krav för 
biosimilarer har en struktur, renhet och biologisk aktivitet som är mycket lik Neulastas och att Pelgraz 
fördelas i kroppen på samma sätt. Dessutom har en studie av patienter med bröstcancer som 
genomgår kemoterapi visat att effekten av Pelgraz motsvarar den av Neulasta när det gäller att 
minska neutropenins varaktighet. 
Alla dessa data ansågs räcka för att dra slutsatsen att Pelgraz kommer att verka på samma sätt som 
Neulasta vad gäller effekt och säkerhet vid dess godkända indikationer. EMA fann därför att fördelarna 
är större än de konstaterade riskerna, liksom för Neulasta, och att Pelgraz skulle godkännas för 
användning i EU. 
Vad görs för att garantera säker och effektiv användning av Pelgraz? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pelgraz har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Pelgraz utvärderas noggrant och nödvändiga åtgärder för att 
skydda patienter vidtas. 
Mer information om Pelgraz 
Mer information om Pelgraz finns på EMA:s webbplats ema.europa.eu/Find medicine/Human 
medicines/European public assessment reports. 
Pelgraz (pegfilgrastim) 
EMA/518618/2018 
Sida 2/2 
 
 
 
 
