EMA/781118/2022 
EMEA/H/C/005826 
Mycapssa (oktreotid) 
Sammanfattning av Mycapssa och varför det är godkänt inom EU 
Vad är Mycapssa och vad används det för? 
Mycapssa är ett läkemedel som används för underhållsbehandling (långvarig) av akromegali (ett 
tillstånd där kroppen producerar för mycket tillväxthormon, vilket leder till kraftig tillväxt av 
kroppsvävnad och skelett, särskilt i händer, fötter och ansikte). Mycapssa kan ges till vuxna som 
tidigare svarat på och tolererat behandling med andra somatostatinanaloger (syntetiska versioner av 
hormonet somatostatin). 
Mycapssa är ett ”hybridläkemedel”, vilket innebär att det liknar ett ”referensläkemedel” som innehåller 
samma aktiva substans, men det finns vissa skillnader mellan dem. Referensläkemedlet för Mycapssa 
är Sandostatin IR, en lösning som ges som injektion eller infusion (dropp), medan Mycapssa är en 
kapsel som ges genom munnen. 
Akromegali är sällsynt och Mycapssa klassificerades som särläkemedel (ett läkemedel som används vid 
sällsynta sjukdomar) den 5 augusti 2013. Mer information om klassificeringen som särläkemedel finns 
här: ema.europa.eu/medicines/human/orphan-designations/EU3131170 
Mycapssa innehåller den aktiva substansen oktreotid. 
Hur används Mycapssa? 
Mycapssa är receptbelagt. 
Det finns som kapslar som tas två gånger om dagen genom munnen. Kapslarna ska tas minst två 
timmar efter att patienten har ätit, och patienten ska inte äta under minst en timme efter att ha tagit 
läkemedlet. 
Behandling med Mycapssa kan påbörjas när som helst efter att den sista somatostatinanalog-
injektionen har getts och före nästa planerade injektion. Startdosen av Mycapssa är 40 mg per dag. 
Patienterna övervakas sedan av sin behandlande läkare för att kontrollera tecken och symtom på 
sjukdomen och mäta insulinnivåer som tillväxtfaktor 1 (IGF-1, ett hormon som stimulerar 
cellutveckling, särskilt av muskler, brosk, skelett och vissa organ). Dosen av Mycapssa kan ökas till 
högst 80 mg per dag för att uppnå sjukdomskontroll. Behandlingen kan avbrytas om nivåerna av IGF-1 
inte kan kontrolleras vid den högsta dosen eller om patienten inte tolererar behandlingen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
För mer information om hur du använder Mycapssa, läs bipacksedeln eller tala med läkare eller 
apotekspersonal. 
Hur verkar Mycapssa? 
Akromegali är en sjukdom som innebär att hypofysen (en liten körtel som sitter vid hjärnstammen) 
producerar för mycket tillväxthormon, oftast till följd av hypofysadenom (en icke-cancerös tumör i 
hypofysen). Den aktiva substansen i Mycapssa, oktreotid, är en somatostatinanalog (en syntetisk 
version av hormonet somatostatin). Läkemedlet binder till somatostatinreceptorer (mål) för att sänka 
nivåerna av tillväxthormon, vilket minskar sjukdomssymtomen. 
Vilka fördelar med Mycapssa har visats i studierna? 
Fördelarna med Mycapssa har undersökts i tre huvudstudier där det bedömdes om patienter som 
kontrollerade sin sjukdom med en injicerbar somatostatinanalog kunde upprätthålla kontrollen av 
sjukdomen efter att de fått Mycapssa-kapslar som oral behandling. Sjukdomskontrollen mättes genom 
att nivåerna av IGF-1 i blodet jämfördes med nivåerna hos friska personer. 
I den första studien fick 146 patienter först Mycapssa i 26 veckor för att bestämma en optimal dos för 
att kontrollera sjukdomen. Av dessa patienter kunde 79,5 procent (116 av 146) upprätthålla 
sjukdomskontrollen med Mycapssa på ett hållbart sätt, och 63 procent (92 av 146) av dem fortsatte 
studien. Dessa patienter fortsatte sedan antingen behandlingen med Mycapssa eller bytte tillbaka till 
en injicerbar somatostatinanalog i 36 veckor. Av de patienter som behandlades med Mycapssa bibehöll 
91 procent (50 av 55) kontrollen över sin sjukdom, jämfört med 100 procent (37 patienter) av dem 
som fick en injicerbar somatostatinanalog. 
I den andra studien fick 56 patienter antingen Mycapssa eller placebo (overksam behandling). Efter 36 
veckors behandling kunde 57 procent (16 av 28) av patienterna som fick Mycapssa och 18 procent (5 
av 28) av patienterna som fick placebo hålla sjukdomen under kontroll. 
I den tredje studien bytte patienter som behandlades med en injicerbar somatostatinanalog till 
Mycapssa under 7 månader, och omkring 65 procent (98 av 151 patienter) bibehöll kontrollen över 
sjukdomen. 
Vilka är riskerna med Mycapssa? 
De vanligaste biverkningarna som orsakas av Mycapssa (kan förekomma hos fler än 1 av 10 
användare) är buksmärta, diarré och illamående. 
En fullständig förteckning över biverkningar och restriktioner för Mycapssa finns i bipacksedeln. 
Varför är Mycapssa godkänt i EU? 
Europeiska läkemedelsmyndigheten (EMA) fann att Mycapssa var lika effektivt som injicerbara 
somatostatinanaloger för att upprätthålla biokemisk sjukdomskontroll hos patienter med akromegali. 
Säkerheten för Mycapssa var jämförbar med den som sågs med injicerbara somatostatinanaloger och 
ansågs godtagbar. EMA fann därför att fördelarna med Mycapssa är större än riskerna och att 
Mycapssa kan godkännas för försäljning i EU. 
Mycapssa (oktreotid)  
EMA/781118/2022 
Sida 2/3 
 
 
 
Vad görs för att garantera säker och effektiv användning av Mycapssa? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Mycapssa har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Mycapssa kontinuerligt. 
Misstänkta biverkningar som har rapporterats för Mycapssa utvärderas noggrant och nödvändiga 
åtgärder vidtas för att skydda patienterna. 
Mer information om Mycapssa 
Mer information om Mycapssa finns på EMA:s webbplats: 
ema.europa.eu/medicines/human/EPAR/Mycapssa 
Mycapssa (oktreotid)  
EMA/781118/2022 
Sida 3/3 
 
 
 
 
