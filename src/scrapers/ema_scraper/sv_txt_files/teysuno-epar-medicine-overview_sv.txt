EMA/5529/2022 
EMEA/H/C/001242 
Teysuno (tegafur/gimeracil/oteracil) 
Sammanfattning av Teysuno och varför det är godkänt inom EU 
Vad är Teysuno och vad används det för? 
Teysuno är ett cancerläkemedel. Det tillhör en grupp cancerläkemedel som kallas fluoropyrimidiner och 
används för att behandla avancerad magsäckscancer tillsammans med cisplatin (ett annat 
cancerläkemedel). Det används även för att behandla kolorektalcancer med metastaser (cancer i 
tjocktarmen och ändtarmen som har spridit sig till andra delar av kroppen) hos patienter som inte 
längre kan behandlas med andra fluoropyrimidiner på grund av oacceptabla biverkningar. För det 
ändamålet kan Teysuno användas ensamt eller tillsammans med cancerläkemedlen oxaliplatin eller 
irinotekan, med eller utan ytterligare ett läkemedel, bevacizumab. 
Teysuno innehåller de aktiva substanserna tegafur, gimeracil och oteracil. 
Hur används Teysuno? 
Teysuno ska endast förskrivas av läkare med erfarenhet av att använda cancerläkemedel.  
Innan behandling inleds rekommenderas att patienterna testas för att kontrollera om de har ett 
fungerande dihydropyrimidindehydrogenas-enzym (DPD-enzym).  
Teysuno finns som kapslar som innehåller 15 mg tegafur med 4,35 mg gimeracil och 11,8 mg oteracil, 
och som kapslar som innehåller 20 mg tegafur med 5,8 mg gimeracil och 15,8 mg oteracil. Den 
rekommenderade startdosen beror på patientens längd och vikt. Teysuno-kapslarna ska tas minst en 
timme före eller efter måltid.  
För behandling av avancerad magsäckscancer ges Teysuno i en fyraveckorscykel som inleds den dag 
då cisplatin administreras. Tabletterna ges två gånger om dagen i 21 dagar, följt av 7 dagars uppehåll 
före nästan omgång. Behandlingen med cisplatin avslutas efter sex cykler, men behandlingen med 
Teysuno fortsätter om inte sjukdomen förvärras eller biverkningarna är oacceptabla. 
För behandling av kolorektalcancer med metastaser ges Teysuno i en treveckorscykel, med kapslar 
som ges två gånger dagligen i 14 dagar, följt av 7 dagars uppehåll före nästa cykel. Bevacizumab kan 
ges på dag 1 i varje cykel. Om Teysuno ges i kombination med oxaliplatin och irinotekan 
rekommenderas en lägre dos. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
 
  
 
 
 
 
Dosen måste justeras för patienter med njursjukdom och för patienter som får vissa biverkningar. För 
patienter med partiell brist på DPD kan en lägre dos övervägas. 
För mer information om hur du använder Teysuno, läs bipacksedeln eller tala med läkare eller 
apotekspersonal. 
Hur verkar Teysuno? 
Den aktiva substansen i Teysuno, tegafur, är ett cellgift (ett läkemedel som dödar celler som delar sig 
snabbt, till exempel cancerceller). Tegafur omvandlas till läkemedlet fluorouracil i kroppen. 
Omvandlingen är större i tumörceller än i normal vävnad.  
Fluorouracil är mycket likt pyrimidin. Pyrimidin ingår i cellernas genetiska material (DNA och RNA). I 
kroppen tar fluorouracil pyrimidins plats och stör de enzymer som medverkar i bildandet av nytt DNA. 
På så sätt hämmar det tumörcellernas tillväxt och dödar dem slutligen. 
De två andra aktiva substanserna i Teysuno gör att tegafur kan vara effektivt i lägre doser och ha färre 
biverkningar. Gimeracil åstadkommer detta genom att förhindra nedbrytningen av fluorouracil, och 
oteracil gör det genom att minska aktiviteten av fluorouracil i normal, icke-cancerös vävnad i tarmen. 
Vilka fördelar med Teysuno har visats i studierna?  
Magsäckscancer 
Teysuno har i kliniska prövningar visats vara lika effektivt som fluorouracil vid behandling av 
avancerad magsäckscancer. I huvudstudien jämfördes Teysuno med cancerläkemedlet fluorouracil som 
gavs som infusion till 1 053 vuxna med avancerad magsäckscancer. Båda läkemedlen gavs 
tillsammans med cisplatin. Det viktigaste effektmåttet var hur länge patienterna levde. 
Behandlingen med Teysuno-kapslar var lika effektiv som behandlingen med fluorouracil-infusioner. 
Patienter som fick Teysuno med cisplatin levde i genomsnitt i 8,6 månader, jämfört med 7,9 månader 
för patienter som fick fluorouracil med cisplatin. 
Kolorektalcancer 
Företaget redovisade resultat från retrospektiva kohortstudier där Teysuno användes för att behandla 
kolorektalcancer med metastaser, efter att patienterna hade fått oacceptabla biverkningar med andra 
fluoropyrimidinbaserade behandlingar. Företaget tillhandahöll dessutom en översikt och analys av 
studier från den vetenskapliga litteraturen där behandling med Teysuno jämfördes med andra 
fluoropyrimidiner för behandling av kolorektalcancer med metastaser. Sammanlagt 1 062 patienter 
som behandlades med Teysuno-baserade behandlingar och 1 055 patienter som behandlades med 
andra fluoropyrimidinbaserade behandlingar inkluderades i analysen. Analysen visade att både tiden 
som patienter överlevde utan att deras sjukdom förvärrades och tiden som patienter överlevde totalt 
var jämförbar mellan patienter som behandlades med Teysuno och patienter som behandlades med de 
andra läkemedlen.  
Vilka är riskerna med Teysuno? 
Hos patienter med avancerad magsäckscancer som behandlas med Teysuno i kombination med 
cisplatin är de vanligaste allvarliga biverkningarna (kan förekomma hos fler än 1 av 10 användare) 
neutropeni (låga nivåer av neutrofiler, en typ av vita blodkroppar), anemi (lågt antal röda blodkroppar) 
och trötthet.  
Teysuno (tegafur/gimeracil/oteracil) 
EMA/5529/2022 
Sida 2/3 
 
 
 
Hos patienter med kolorektalcancer med metastaser observeras biverkningar motsvarande dem hos 
patienter som behandlas för avancerad magsäckscancer. 
Teysuno får inte ges till följande grupper: 
• 
• 
Patienter som för närvarande får någon annan fluoropyrimidin (en typ av cancerläkemedel som 
Teysuno tillhör) eller som har fått svåra och oväntade reaktioner på behandling med 
fluoropyrimidin. 
Patienter med bekräftad avsaknad av DPD-enzymaktivitet och patienter som under de föregående 
fyra veckorna behandlats med ett läkemedel som blockerar detta enzym. 
•  Kvinnor som är gravida eller ammar. 
• 
• 
• 
Patienter med allvarlig leukopeni, neutropeni eller trombocytopeni (låga nivåer av vita blodkroppar 
eller blodplättar). 
Patienter med svåra njurproblem som kräver dialys. 
Patienter som inte ska ges cisplatin, oxaliplatin, irinotekan eller bevacizumab. 
En fullständig förteckning över biverkningar och restriktioner för Teysuno finns i bipacksedeln. 
Varför är Teysuno godkänt i EU? 
Teysuno, i kombination med cisplatin, har visats vara effektivt vid behandling av magsäckscancer, och 
analys av litteraturen har visat att Teysuno-baserade behandlingar kan vara effektiva mot 
kolorektalcancer med metastaser hos patienter för vilka andra fluoropyrimidinbaserade regimer inte är 
ett alternativ på grund av biverkningar. Säkerhetsprofilen för Teysuno anses vara acceptabel. 
Europeiska läkemedelsmyndigheten (EMA) fann därför att fördelarna med Teysuno är större än 
riskerna och att Teysuno kan godkännas för försäljning i EU. 
Vad görs för att garantera säker och effektiv användning av Teysuno? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Teysuno har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Teysuno utvärderas noggrant och nödvändiga åtgärder vidtas 
för att skydda patienterna. 
Mer information om Teysuno 
Den 14 mars 2011 beviljades Teysuno ett godkännande för försäljning som gäller i hela EU. 
Mer information om Teysuno finns på EMA:s webbplats: 
ema.europa.eu/medicines/human/EPAR/teysuno 
Denna sammanfattning uppdaterades senast 01-2022.  
Teysuno (tegafur/gimeracil/oteracil) 
EMA/5529/2022 
Sida 3/3 
 
 
 
 
