EMA/624458/2016 
EMEA/H/C/004117 
Sammanfattning av EPAR för allmänheten 
Ivabradine Zentiva 
ivabradin 
Detta är en sammanfattning av det offentliga europeiska utredningsprotokollet (EPAR) för Ivabradine 
Zentiva. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Ivabradine Zentiva ska 
användas. 
Praktisk information om hur Ivabradine Zentiva ska användas finns i bipacksedeln. Du kan också 
kontakta din läkare eller apotekspersonal. 
Vad är Ivabradine Zentiva och vad används det för? 
Ivabradine Zentiva är ett läkemedel som används för att behandla symtom på långvarig stabil angina 
(”kärlkramp”, dvs. smärtor i bröst, käke och rygg vid fysisk ansträngning) hos vuxna med 
kranskärlssjukdom (hjärtsjukdom som orsakas av förträngning av blodkärlen som försörjer 
hjärtmuskeln med blod). Läkemedlet ges till patienter som har normal hjärtrytm och en hjärtfrekvens 
på minst 70 slag per minut. Det ges antingen till patienter som inte kan behandlas med betablockerare 
(en annan typ av läkemedel mot angina), eller i kombination med en betablockerare till patienter vars 
sjukdom inte kan kontrolleras med enbart en betablockerare. 
Ivabradine Zentiva ges också till patienter med långvarig hjärtsvikt (när hjärtat inte kan pumpa 
tillräckligt med blod till resten av kroppen) som har normal hjärtrytm och en hjärtfrekvens på minst 
75 slag per minut. Det ges i kombination med standardterapi med betablockerare eller till patienter 
som inte kan behandlas med betablockerare. 
Ivabradine Zentiva innehåller den aktiva substansen ivabradin. Det är ett generiskt läkemedel, vilket 
innebär att Ivabradine Zentiva liknar ett referensläkemedel som redan är godkänt i EU. 
Referensläkemedlet är Procoralan. Mer information om generiska läkemedel finns i dokumentet med 
frågor och svar här. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Hur används Ivabradine Zentiva? 
Ivabradine Zentiva finns som tabletter (5 och 7,5 mg). Läkemedlet är receptbelagt. Den 
rekommenderade startdosen är 5 mg två gånger dagligen i samband med måltid, vilket läkaren kan 
öka till 7,5 mg två gånger dagligen eller minska till 2,5 mg (en halv 5 mg-tablett) två gånger dagligen 
beroende på patientens hjärtfrekvens och symtom. För patienter som är äldre än 75 år kan en lägre 
startdos på 2,5 mg två gånger dagligen användas. Behandlingen ska avbrytas om hjärtfrekvensen 
stadigt minskar till mindre än 50 slag per minut eller om symtom på bradykardi (låg hjärtfrekvens) 
fortsätter. När det används för angina ska behandlingen avbrytas om symtomen inte förbättrats efter 
3 månader. Läkaren ska också överväga att avbryta behandlingen om läkemedlet endast haft 
begränsad effekt vad gäller att minska symtomen eller sänka hjärtfrekvensen. 
Hur verkar Ivabradine Zentiva? 
Symtomen på angina orsakas av att hjärtat inte får tillräckligt med syresatt blod. Vid stabil angina 
uppträder dessa symtom under fysisk ansträngning. Den aktiva substansen i Ivabradine Zentiva, 
ivabradin, blockerar ”If-kanalen” i sinusknutan, den naturliga ”pacemakern” som styr hjärtfrekvensen. 
När kanalen är blockerad sänks hjärtfrekvensen, vilket gör att hjärtat inte behöver arbeta lika hårt och 
därför behöver mindre mängd syresatt blod. Ivabradine Zentiva minskar eller förhindrar därmed 
symtomen på angina. 
Symtomen vid hjärtsvikt orsakas av att hjärtat inte pumpar runt tillräckligt med blod i kroppen. Genom 
att sänka hjärtfrekvensen minskar Ivabradine Zentiva belastningen på hjärtat, vilket bromsar förloppet 
vid hjärtsvikt och förbättrar symtomen. 
Hur har Ivabradine Zentivas effekt undersökts? 
Eftersom Ivabradine Zentiva är ett generiskt läkemedel har studier på människor begränsats till att 
fastställa att det är bioekvivalent med referensläkemedlet Procoralan. Två läkemedel är bioekvivalenta 
när de bildar samma halter av den aktiva substansen i kroppen. 
Vilka är fördelarna och riskerna med Ivabradine Zentiva? 
Eftersom Ivabradine Zentiva är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Ivabradine Zentiva? 
Kommittén för humanläkemedel (CHMP) fann att det styrkts att Ivabradine Zentiva i enlighet med EU:s 
krav har likvärdig kvalitet och är bioekvivalent med Procoralan. CHMP fann därför att nyttan är större 
än de konstaterade riskerna, liksom för Procoralan. Kommittén rekommenderade att Ivabradine 
Zentiva skulle godkännas för användning i EU. 
Vad görs för att garantera säker och effektiv användning av Ivabradine 
Zentiva? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ivabradine Zentiva har tagits med i produktresumén och 
bipacksedeln. 
Ivabradine Zentiva  
Error! Unknown document property name.  
Sida 2/3 
 
 
 
Mer information om Ivabradine Zentiva 
EPAR för Ivabradine Zentiva finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Ivabradine Zentiva finns i bipacksedeln (ingår också i EPAR). Du kan också kontakta din läkare eller 
apotekspersonal. 
EPAR för referensläkemedlet finns också i sin helhet på EMA:s webbplats. 
Ivabradine Zentiva  
Error! Unknown document property name.  
Sida 3/3 
 
 
 
