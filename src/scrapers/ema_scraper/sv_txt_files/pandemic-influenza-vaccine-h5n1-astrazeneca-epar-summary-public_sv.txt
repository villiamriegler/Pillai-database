EMA/336023/2017  
EMEA/H/C/003963 
Sammanfattning av EPAR för allmänheten 
Pandemic influenza vaccine H5N1 AstraZeneca1 
pandemiskt influensavaccin (H5N1) (levande försvagat, nasalt) 
Detta är en sammanfattning av det offentliga europeiska utredningsprotokollet (EPAR) för Pandemic 
influenza vaccine H5N1 AstraZeneca. Det förklarar hur EMA bedömt läkemedlet för att rekommendera 
godkännande i EU och villkoren för att använda det. Syftet är inte att ge några praktiska råd om hur 
Pandemic influenza vaccine H5N1 AstraZeneca ska användas. 
Praktisk information om hur Pandemic influenza vaccine H5N1 AstraZeneca ska användas finns i 
bipacksedeln. Du kan också kontakta din läkare eller apotekspersonal. 
Vad är Pandemic influenza vaccine H5N1 AstraZeneca och vad används det 
för? 
Pandemic influenza vaccine H5N1 AstraZeneca är ett vaccin som tagits fram för att skydda barn som är 
mellan 12 månader och 18 år gamla mot influensa under en influensapandemi. 
En influensapandemi inträffar när en ny stam influensavirus dyker upp som kan sprida sig lätt eftersom 
människor saknar immunitet (skydd) mot den. Den kan särskilt drabba barn som inte tidigare haft 
säsongsinfluensa eller fått influensavacciner. En influensapandemi kan drabba människor över hela 
världen och orsaka många dödsfall. 
Pandemic influenza vaccine H5N1 AstraZeneca innehåller en levande försvagad stam av influensa A-
virus A/Vietnam/1203/2004 (H5N1). 
Hur används Pandemic influenza vaccine H5N1 AstraZeneca? 
Pandemic influenza vaccine H5N1 AstraZeneca finns som nässpray. Dosen är en spraydos (0,1 ml) i 
vardera näsborren. Två doser av vaccinet rekommenderas och barnet bör få den andra dosen minst 4 
veckor efter den första. 
1 Tidigare känt som Pandemic influenza vaccine H5N1 MedImmune 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
                                       
Vaccinet är receptbelagt. Det ska ges vid officiellt deklarerad pandemi och i enlighet med officiella 
riktlinjer. 
Hur verkar Pandemic influenza vaccine H5N1 AstraZeneca? 
Ett vaccin mot en viss sjukdom ”lär” immunsystemet (kroppens naturliga försvar) hur det ska försvara 
sig mot sjukdomen. Pandemic influenza vaccine H5N1 AstraZeneca är ett pandemiskt 
beredskapsvaccin. Vaccinet ska hjälpa till vid hanteringen av en framtida pandemi. 
Det är inte möjligt att framställa ett vaccin för en framtida pandemi eftersom stammen av det 
pandemiska influensaviruset inte är känd i förväg. Istället kan man konstruera ett pandemiskt 
beredskapsvaccin som innehåller en stam av ett fågelinfluensavirus som potentiellt kan orsaka en 
framtida pandemi. Det flesta människor har inte kommit i kontakt med detta virus och har därför inte 
byggt upp ett skydd (”immunitet”) mot det. Genom att testa detta pandemiska beredskapsvaccin kan 
man förutse hur människor kommer att reagera på vaccinet vid en pandemi, då virusstammen i 
vaccinet kommer att ersättas med en försvagad version av den faktiska stam som orsakar pandemin. 
När ett barn får vaccinet uppfattar immunsystemet det försvagade viruset i vaccinet som främmande 
och bildar antikroppar mot det. Immunsystemet kommer sedan att kunna framställa antikroppar 
snabbare och i större mängd när det kommer i kontakt med viruset igen. Detta hjälper till att skydda 
mot den influensa som viruset orsakar. 
Vilken nytta med Pandemic influenza vaccine H5N1 AstraZeneca har visats i 
studierna? 
Eftersom ett nytt levande försvagat pandemiskt vaccin inte kan testas på barn beräknades nyttan med 
detta vaccin på barn från studier på vuxna och från studier av liknande levande försvagade 
influensavacciner på barn. 
I tre huvudstudier på 107 vuxna befanns Pandemic influenza vaccine H5N1 AstraZeneca kunna 
förbereda immunsystemet på att försvara sig mot H5N1-virusstammen hos enskilda personer som 
aldrig hade kommit i kontakt med det. Antikroppar mot denna typ av vaccin är inte lätta att mäta. Ett 
andra vaccin som verkar på ett annat sätt kan dock producera antikroppar som är lätta att mäta. Hos 
dem som fick det andra vaccinet mellan 3 veckor och 5 år efter vaccinationen med Pandemic influenza 
vaccine H5N1 AstraZeneca ökade antikropparna fyrfaldigt hos 73 procent (8 av 11), jämfört med 
10 procent av de personer som inte tidigare vaccinerats med Pandemic influenza vaccine H5N1 
AstraZeneca. Detta visade att antikroppar mot Pandemic influenza vaccine H5N1 AstraZeneca ökade 
avsevärt när vaccinerade vuxna kom i kontakt med viruset igen. Dessutom finns det fynd som visar att 
vaccinet kan skydda mot olika stammar av H5N1-viruset. Resultaten liknade dem från tre andra 
studier på 170 vuxna som fick pandemiska beredskapsvaccin som innehöll liknande typer av 
fågelinfluensavirus, såsom H7N9 och H7N7, istället för H5N1. 
Dessutom presenterade företaget omfattande understödjande data från stora studier och från klinisk 
praxis om hur väl andra liknande pandemiska A-vacciner med levande försvagade virusstammar och 
mot säsongsinfluensa verkar på barn. 
Ytterligare studier på vaccinets effekter på barn kommer att behöva lämnas in efter att den 
influensastam som orsakar pandemin tagits med i vaccinet. 
Vilka är riskerna med Pandemic influenza vaccine H5N1 AstraZeneca? 
De vanligaste biverkningarna som orsakas av Pandemic influenza vaccine H5N1 AstraZeneca (kan 
uppträda hos fler än 1 av 10 personer) är nedsatt aptit, huvudvärk, snuva eller nästäppa och allmän 
Pandemic influenza vaccine H5N1 AstraZeneca0F 
EMA/336023/2017 
Sida 2/3 
 
 
 
sjukdomskänsla. En fullständig förteckning över biverkningar som rapporterats för Pandemic influenza 
vaccine H5N1 AstraZeneca finns i bipacksedeln. 
Pandemic influenza vaccine H5N1 AstraZeneca får i allmänhet inte ges till barn som har fått en allvarlig 
allergisk reaktion mot någon av substanserna i vaccinet inräknat gelatin och gentamicin eller till barn 
som har fått en allvarlig allergisk reaktion mot ägg eller äggproteiner, t.ex. ovalbumin. Vid en pandemi 
kan det dock vara lämpligt att ge det till barn med allergier om utrustning finns direkt till hands för 
medicinsk behandling av allvarliga allergiska reaktioner. En fullständig förteckning över restriktioner 
finns i bipacksedeln. 
Varför godkänns Pandemic influenza vaccine H5N1 AstraZeneca? 
EMA:s kommitté för humanläkemedel (CHMP) noterade att förberedelser för en potentiell 
influensapandemi hos barn och ungdomar uppfyller ett viktigt vårdbehov. Vaccinet förväntas skydda 
barn mot pandemisk influensa, på grundval av data som erhållits med detta vaccin från vuxna. Detta 
stöds vidare av data som gäller barn som fått liknande levande försvagade pandemiska vacciner och 
säsongsinfluensavacciner i stora studier och i klinisk praxis. Trots att Pandemic influenza vaccine H5N1 
AstraZeneca skulle kunna ge en ökad väsande andning hos barn i åldern 1–2 år anses risken vara 
acceptabel i en pandemisituation. CHMP fann därför att nyttan med läkemedlet hos barn i åldern 1–
18 år är större än riskerna och rekommenderade att det skulle godkännas för försäljning. 
Pandemic influenza vaccine H5N1 AstraZeneca har godkänts i enlighet med reglerna om ”villkorat 
godkännande”. Detta innebär att det ska komma ytterligare evidens för detta läkemedel och att 
företaget är skyldigt att lämna dessa uppgifter. Europeiska läkemedelsmyndigheten kommer att 
granska ny information om läkemedlet varje år och uppdatera denna sammanfattning när det behövs. 
Vilken information om Pandemic influenza vaccine H5N1 AstraZeneca 
saknas för närvarande? 
Eftersom Pandemic influenza vaccine H5N1 AstraZeneca har godkänts i enlighet med reglerna om 
”villkorat godkännande” kommer företaget som marknadsför Pandemic influenza vaccine H5N1 
AstraZeneca att utföra studier för att samla in mer information om dess effekt och biverkningar när det 
används vid en pandemi liksom om dess hållbarhet. 
Vad görs för att garantera säker och effektiv användning av Pandemic 
influenza vaccine H5N1 AstraZeneca? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pandemic influenza vaccine H5N1 AstraZeneca har tagits 
med i produktresumén och bipacksedeln. 
Mer information om Pandemic influenza vaccine H5N1 AstraZeneca 
Den 20 maj 2016 beviljade Europeiska kommissionen ett godkännande för försäljning av Pandemic 
influenza vaccine H5N1 MedImmune som gäller i hela EU. Den 24 maj 2017 ändrades läkemedlets 
namn till Pandemic influenza vaccine H5N1 AstraZeneca. 
EPAR för Pandemic influenza vaccine H5N1 AstraZeneca finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Pandemic influenza vaccine H5N1 AstraZeneca finns i bipacksedeln (ingår också i 
EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2017. 
Pandemic influenza vaccine H5N1 AstraZeneca0F 
EMA/336023/2017 
Sida 3/3 
 
 
 
