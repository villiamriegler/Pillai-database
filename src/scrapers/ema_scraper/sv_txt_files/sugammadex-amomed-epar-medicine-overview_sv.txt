EMA/884071/2022 
EMEA/H/C/005935 
Sugammadex Amomed (sugammadex) 
Sammanfattning av Sugammadex Amomed och varför det är godkänt inom 
EU 
Vad är Sugammadex Amomed och vad används det för? 
Sugammadex Amomed är ett läkemedel som används för att upphäva effekten av de 
muskelavslappnande medlen rokuronium och vekuronium. Muskelavslappnande medel är en typ av 
läkemedel som används under vissa kirurgiska ingrepp för att få musklerna att slappna av, däribland 
de muskler som behövs för att andas. Dessa medel gör det enklare för kirurgen att operera. 
Sugammadex Amomed används för att påskynda återhämtningen från det muskelavslappnande 
medlet, vanligtvis i slutet av operationen. 
Sugammadex Amomed kan ges till vuxna som har fått rokuronium och vekuronium och till barn som är 
minst 2 år och som har fått rokuronium. 
Sugammadex Amomed innehåller den aktiva substansen sugammadex och är ett generiskt läkemedel. 
Detta innebär att Sugammadex Amomed innehåller samma aktiva substans och verkar på samma sätt 
som ett ”referensläkemedel” som redan är godkänt i EU. Referensläkemedlet för Sugammadex 
Amomed är Bridion. Mer information om generiska läkemedel finns i dokumentet med frågor och svar 
här. 
Hur används Sugammadex Amomed? 
Sugammadex Amomed är receptbelagt. Det ges av eller under överinseende av en narkosläkare (en 
läkare som är specialiserad på anestesi). Sugammadex Amomed ges i en ven som en bolusinjektion 
(hela dosen samtidigt). Dosen beror på patientens ålder och kroppsvikt och på hur mycket det 
muskelavslappnande medlet påverkar musklerna. 
För mer information om hur du använder Sugammadex Amomed, läs bipacksedeln eller tala med 
läkare eller apotekspersonal. 
Hur verkar Sugammadex Amomed? 
Den aktiva substansen i Sugammadex Amomed, sugammadex, är ett selektivt reverseringsmedel. 
Detta innebär att det binder till de muskelavslappnande medlen rokuronium och vekuronium och bildar 
ett komplex som gör att de muskelavslappnande medlen inaktiveras och att deras effekt upphävs. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Detta gör att musklerna drar ihop sig och börjar fungera normalt igen, inbegripet de muskler som 
behövs för att andas. 
Hur har Sugammadex Amomeds effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Bridion, och behöver inte studeras igen för Sugammadex Amomed. 
Liksom för alla läkemedel har företaget lagt fram kvalitetsdata för Sugammadex Amomed. Inga 
bioekvivalensstudier behövde göras för att undersöka om Sugammadex Amomed tas upp på liknande 
sätt och ger samma nivå av den aktiva substansen i blodet som referensläkemedlet. Detta beror på att 
Sugammadex Amomed ges genom injektion i en ven, vilket gör att den aktiva substansen tillförs direkt 
i blodet. 
Vilka är fördelarna och riskerna med Sugammadex Amomed? 
Eftersom Sugammadex Amomed är ett generiskt läkemedel anses dess fördelar och risker vara 
desamma som för referensläkemedlet. 
Varför är Sugammadex Amomed godkänt i EU? 
Europeiska läkemedelsmyndigheten (EMA) fann att det styrkts att Sugammadex Amomed i enlighet 
med EU:s krav är likvärdigt med Bridion. Myndigheten fann därför att fördelarna är större än de 
konstaterade riskerna, liksom för Bridion, och att Sugammadex Amomed kan godkännas för 
användning i EU. 
Vad görs för att garantera säker och effektiv användning av Sugammadex 
Amomed? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sugammadex Amomed har tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Sugammadex Amomed 
kontinuerligt. Misstänkta biverkningar som har rapporterats för Sugammadex Amomed utvärderas 
noggrant och nödvändiga åtgärder vidtas för att skydda patienter. 
Mer information om Sugammadex Amomed 
Mer information om Sugammadex Amomed finns på EMA:s webbplats: 
ema.europa.eu/medicines/human/EPAR/Sugammadex-Amomed. Information om referensläkemedlet 
finns också på EMA:s webbplats. 
Sugammadex Amomed (sugammadex)  
EMA/884071/2022  
Sida 2/2 
 
 
 
