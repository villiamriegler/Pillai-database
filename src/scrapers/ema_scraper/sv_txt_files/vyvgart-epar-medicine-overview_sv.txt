EMA/681571/2022 
EMEA/H/C/005849 
Vyvgart (efgartigimod alfa) 
Sammanfattning av Vyvgart och varför det är godkänt inom EU 
Vad är Vyvgart och vad används det för? 
Vyvgart är ett läkemedel för behandling av vuxna med generaliserad myasthenia gravis (en sjukdom 
som leder till muskelsvaghet och trötthet) och vars immunsystem producerar antikroppar mot 
acetylkolinreceptorer, ett protein som finns på muskelcellerna. Det ges tillsammans med andra 
läkemedel som också används för behandling av myasthenia gravis. 
Myasthenia gravis är sällsynt och Vyvgart klassificerades som särläkemedel den 21 mars 2018. 
Vyvgart innehåller den aktiva substansen efgartigimod alfa. 
Hur används Vyvgart? 
Vyvgart är receptbelagt och behandling ska inledas av läkare med erfarenhet av att behandla patienter 
med neuromuskulära sjukdomar. 
Vyvgart finns som ett koncentrat till lösning som ska ges som infusion (dropp) i en ven. Dosen av 
Vyvgart beror på patientens vikt och ges en gång i veckan i behandlingscykler som är fyra veckor 
långa. Läkaren avgör antalet cykler utifrån patientens svar på behandlingen. 
För mer information om hur du använder Vyvgart, läs bipacksedeln eller tala med läkare eller 
apotekspersonal. 
Hur verkar Vyvgart? 
För att en muskel ska kunna dra ihop sig måste acetylkolin frisättas från nerverna och binda till 
acetylkolinreceptorer på muskelcellerna. Hos patienter med generaliserad myasthenia gravis 
producerar immunsystemet en typ av protein som av misstag angriper delar av kroppens egna celler 
(autoantikroppar) och som skadar dessa receptorer. De skadade receptorerna gör att musklerna inte 
kan dra ihop sig lika bra som hos sjukdomsfria personer, vilket leder till muskelsvaghet och svårighet 
att röra sig. 
Vyvgart verkar genom att binda till och blockera verkan av neonatal Fc-receptor (FcRn), ett protein 
som medverkar till att reglera antikroppnivåerna i blodet. Genom att blockera FcRn minskar Vyvgart 
mängden autoantikroppar och förbättrar därigenom musklernas förmåga att dra ihop sig, vilket 
minskar sjukdomssymtomen och deras inverkan på patientens dagliga aktiviteter. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med Vyvgart har visats i studierna? 
En studie på 129 patienter med myasthenia gravis som hade autoantikroppar mot 
acetylkolinreceptorer visade att Vyvgart var effektivt när det gäller att förbättra symtomen på 
sjukdomen. I studien undersöktes effekten av behandling med hjälp av en skala som utformats 
specifikt för att mäta hur myasthenia gravis påverkar patienternas aktiviteter i det dagliga livet (MG-
ADL). Skalan löper från 0 till 24, där 24 representerar de allvarligaste symtomen. 
Efter 6,5 månader uppvisade omkring 68 procent av patienterna som behandlades med Vyvgart en 
minskning av MG-ADL på minst 2 poäng, jämfört med omkring 30 procent av patienterna som 
behandlades med placebo (overksam behandling). 
Vilka är riskerna med Vyvgart? 
De vanligaste biverkningarna som orsakas av Vyvgart, som kan förekomma hos omkring 1 av 10 
användare, är övre luftvägsinfektioner (infektioner i näsa och svalg) och urinvägsinfektioner. 
En fullständig förteckning över biverkningar som rapporterats för Vyvgart finns i bipacksedeln. 
Varför är Vyvgart godkänt i EU? 
Huvudstudien visade att symtomens allvarlighetsgrad minskar hos patienter som behandlas med 
Vyvgart, vilket mättes genom en minskning av deras MG-ADL-poäng. 
De vanligaste biverkningarna var övre luftvägsinfektioner och urinvägsinfektioner. Det var mycket 
ovanligt med så allvarliga biverkningar att patienterna tvingades att avbryta behandlingen. 
Europeiska läkemedelsmyndigheten (EMA) fann därför att fördelarna med Vyvgart är större än riskerna 
och att Vyvgart kan godkännas för försäljning i EU. 
Vad görs för att garantera säker och effektiv användning av Vyvgart? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vyvgart har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Vyvgart kontinuerligt. Misstänkta 
biverkningar som har rapporterats för Vyvgart utvärderas noggrant och nödvändiga åtgärder vidtas för 
att skydda patienterna. 
Mer information om Vyvgart 
Den <datum för utfärdande av godkännande för försäljning> beviljades Vyvgart ett godkännande för 
försäljning som gäller i hela EU. 
Mer information om Vyvgart finns på EMA:s webbplats: 
ema.europa.eu/medicines/human/EPAR/vyvgart 
Denna sammanfattning uppdaterades senast 07-2022. 
Vyvgart (efgartigimod alfa) 
EMA/681571/2022 
Sida 2/2 
 
 
 
