EMA/393159/2017 
EMEA/H/C/002681 
Sammanfattning av EPAR för allmänheten 
Imatinib Accord 
imatinib 
Detta är en sammanfattning av det offentliga europeiska utredningsprotokollet (EPAR) för Imatinib 
Accord. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Imatinib Accord ska 
användas. 
Praktisk information om hur Imatinib Accord ska användas finns i bipacksedeln. Du kan också kontakta 
din läkare eller apotekspersonal. 
Vad är Imatinib Accord och vad används det för? 
Imatinib Accord är ett cancerläkemedel som används för att behandla följande sjukdomar: 
•  Kronisk myeloisk leukemi (KML), en cancerform i de vita blodkropparna där granulocyter (en typ 
av vita blodkroppar) börjar växa okontrollerat. Imatinib Accord används när patienterna är 
”Philadelphiakromosom-positiva” (Ph+). Detta innebär att vissa av patienternas gener har 
grupperat om sig för att bilda en särskild kromosom som kallas Philadelphiakromosomen. Imatinib 
Accord ges till barn och vuxna med nydiagnostiserad Ph+ KML och som inte kan komma i fråga för 
benmärgstransplantation. Det ges också till barn och vuxna i sjukdomens ”kroniska fas” om de inte 
svarar på interferon alfa (ett annat cancerläkemedel) samt i mer framskridna faser av sjukdomen 
(”accelererad fas” och ”blastkris”). 
• 
Ph+ akut lymfatisk leukemi (ALL), en cancertyp där lymfocyterna (en annan typ av vita 
blodkroppar) förökas för fort. Imatinib Accord ges i kombination med andra cancerläkemedel till 
vuxna och barn med nydiagnostiserad Ph+ ALL. Det ges också som enda behandling till vuxna mot 
Ph+ ALL som har kommit tillbaka efter tidigare behandling eller om patienten inte svarar på andra 
läkemedel. 
•  Myelodysplastiska och myeloproliferativa sjukdomar (MD/MPD), en grupp sjukdomar där kroppen 
producerar ett stort antal onormala blodkroppar. Imatinib Accord används för att behandla vuxna 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
med MD/MPD hos vilka genen för den trombocytrelaterade tillväxtfaktorns receptor (PDGFR) har 
grupperats om. 
•  Avancerat hypereosinofilt syndrom (HES) eller kronisk eosinofil leukemi (CEL), sjukdomar där 
eosinofiler (en annan typ av vita blodkroppar) börjar växa okontrollerat. Imatinib Accord används 
för att behandla vuxna med HES eller CEL som har en särskild omgruppering av de två generna 
FIP1L1 och PDGFRα. 
•  Dermatofibrosarkom protuberans (DFSP), en cancertyp (sarkom) där celler i vävnaden under 
huden delar sig okontrollerat. Imatinib Accord används för att behandla vuxna med DFSP som inte 
kan opereras bort och vuxna som inte kan komma i fråga för operation när cancern har kommit 
tillbaka efter behandling eller har spridit sig till andra delar av kroppen. 
Imatinib Accord innehåller den aktiva substansen imatinib. Imatinib Accord är ett generiskt läkemedel, 
vilket innebär att Imatinib Accord innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Glivec. Mer information om 
generiska läkemedel finns i dokumentet med frågor och svar här. 
Hur används Imatinib Accord? 
Imatinib Accord finns som tabletter (100 mg och 400 mg). Det är receptbelagt och behandling ska 
inledas av en läkare med erfarenhet av att behandla patienter med blodcancer eller fasta tumörer. 
Imatinib Accord tas via munnen tillsammans med föda och ett stort glas vatten för att minska risken 
för irritation i mag-tarmkanalen. Dosen beror på vilken sjukdom som behandlas, patientens ålder och 
tillstånd och hur patienten svarar på behandlingen, men bör inte överstiga 800 mg per dag. Mer 
information finns i bipacksedeln. 
Hur verkar Imatinib Accord? 
Den aktiva substansen i Imatinib Accord, imatinib, är en protein-tyrosinkinashämmare. Det innebär att 
den blockerar vissa specifika enzymer som kallas tyrosinkinaser. Dessa enzymer finns i vissa 
receptorer på cancercellernas yta, bland annat receptorerna som medverkar till att stimulera cellerna 
att dela sig okontrollerat. Genom att blockera dessa receptorer hjälper Imatinib Accord till att 
kontrollera celldelningen. 
Hur har Imatinib Accords effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Glivec och behöver inte utföras på nytt med Imatinib Accord. 
Liksom för alla läkemedel lade företaget fram studier över kvaliteten på Imatinib Accord. Företaget 
genomförde också studier som visar att Imatinib Accord är bioekvivalent med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen. De 
förväntas därför ha samma effekt. 
Vilka är fördelarna och riskerna med Imatinib Accord? 
Eftersom Imatinib Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Imatinib Accord  
EMA/393159/2017  
Sida 2/3 
 
 
 
 
 
Varför godkänns Imatinib Accord? 
Europeiska läkemedelsmyndigheten fann att det styrkts att Imatinib Accord i enlighet med EU:s krav 
har likvärdig kvalitet och är bioekvivalent med Glivec. EMA fann därför att nyttan är större än de 
konstaterade riskerna, liksom för Glivec, och rekommenderade att Imatinib Accord skulle godkännas 
för försäljning i EU. 
Vad görs för att garantera säker och effektiv användning av Imatinib 
Accord? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Imatinib Accord har tagits med i produktresumén och 
bipacksedeln. 
Mer information om Imatinib Accord 
Den 1 juli 2013 beviljade Europeiska kommissionen ett godkännande för försäljning av Imatinib Accord 
som gäller i hela EU. 
EPAR för Imatinib Accord finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Imatinib Accord 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2017. 
Imatinib Accord  
EMA/393159/2017  
Sida 3/3 
 
 
 
 
 
