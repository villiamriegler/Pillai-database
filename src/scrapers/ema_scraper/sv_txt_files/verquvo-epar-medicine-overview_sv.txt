EMA/309094/2021 
EMEA/H/C/005319 
Verquvo (vericiguat) 
Sammanfattning av Verquvo och varför det är godkänt inom EU 
Vad är Verquvo och vad används det för? 
Verquvo är ett  läkemedel som används för att behandla vuxna som har kronisk hjärtsvikt med nedsatt 
ejektionsfraktion som nyligen fått  intravenös behandling (ges i en ven) på grund av förvärrade 
symtom. Hjärtsvikt med nedsatt  ejektionsfraktion innebär att  hjärtat inte pumpar blod med den kraft 
som behövs, särskilt när mängden blod som pumpas ut ur hjärtat är mindre än vad kroppen behöver. 
Vissa vanliga symtom på hjärtsvikt är andfåddhet, trötthet  eller svullnad till  följd av vätskeansamling. 
Verquvo innehåller den aktiva substansen vericiguat. 
Hur används Verquvo? 
Verquvo finns som tabletter  och den rekommenderade startdosen är 2,5  mg en gång om dagen. Dosen 
bör fördubblas ungefär varannan vecka till  dess att  målunderhållsdosen på 10  mg per dag nås, 
förutsatt  att detta tolereras. Dosen ska sänkas eller behandlingen med Verquvo sättas ut  om patienten 
inte tolererar läkemedlet väl. Verquvo ges i kombination med andra behandlingar mot  hjärtsvikt.  
Läkemedlet är receptbelagt. För mer information om hur du använder Verquvo, läs bipacksedeln eller 
tala med läkare eller apotekspersonal. 
Hur verkar Verquvo? 
Den aktiva substansen i Verquvo, vericiguat, stimulerar ett enzym som kallas lösligt guanylatcyklas 
(sGC) i blodkärlen, vilket gör att  kärlen slappnar av och vidgas så att  hjärtat lättare kan pumpa ut 
blod.  
Vilken nytta med Verquvo har visats i studierna? 
Verquvo har visat sig vara effektivt när det gäller att behandla hjärtsvikt i en huvudstudie på över 
5 000  patienter med kronisk hjärtsvikt och nedsatt  ejektionsfraktion som nyligen behandlats på grund 
av förvärrade symtom. I studien, som pågick i omkring ett år, fick patienterna antingen Verquvo eller 
placebo (overksam behandling) i kombination med andra läkemedel mot hjärtsvikt.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union  
© European Medicines Agency, 2021. Reproduction is authorised provided the source is acknowledged. 
 
I gruppen som behandlades med Verquvo var andelen patienter som antingen avled till  följd av hjärt- 
och cirkulationsbesvär eller lades in på sjukhus med hjärtsvikt 35,5 procent (897 av 2 526). 
Motsvarande andel av patienterna som fick placebo var 38,5 procent (972 av 2 524).   
Vilka är riskerna med Verquvo? 
Den vanligaste biverkningen som orsakas av Verquvo (kan förekomma hos fler än 1 av 10 användare) 
är hypotoni (lågt blodtryck).  
Verquvo får inte  användas tillsammans med andra sGC-stimulerare, såsom riociguat. 
En fullständig  förteckning över biverkningar och restriktioner för Verquovo finns i bipacksedeln. 
Varför är Verquvo godkänt i EU? 
I huvudstudien befanns Verquvo minska antalet dödsfall på grund av hjärt- eller cirkulationsbesvär och 
antalet sjukhusintagningar på grund av hjärtsvikt. Även om effekten jämfört med placebo var blygsam 
ansågs den signifikant med tanke på att  de patienter som ingick i studien löpte hög risk för 
sjukhusvistelse eller dödsfall. Säkerheten för Verquvo ansågs godtagbar och läkemedlet tolererades 
väl. EMA fann därför att fördelarna med Verquvo är större än riskerna och att Verquvo kan godkännas 
för försäljning i EU. 
Vad görs för att garantera säker och effektiv användning av Verquvo? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Verquvo har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Verquvo kontinuerligt. 
Biverkningar som har rapporterats för Verquvo utvärderas noggrant och nödvändiga åtgärder vidtas 
för att skydda patienterna. 
Mer information om Verquvo 
Mer information om Verquvo finns på EMA:s webbplats 
ema.europa.eu/medicines/human/EPAR/verquvo. 
Verquvo (vericiguat) 
EMA/309094/2021 
Sida 2/2 
 
 
 
 
