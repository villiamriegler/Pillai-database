EMA/329151/2022 
EMEA/H/C/004850 
Xenpozyme (olipudas alfa) 
Sammanfattning av Xenpozyme och varför det är godkänt inom EU 
Vad är Xenpozyme och vad används det för? 
Xenpozyme är ett  läkemedel som används för att behandla patienter med brist på surt sfingomyelas 
(acid sphingomyelinase deficiency, ASMD), ett  genetiskt tillstånd  som historiskt kallats Niemann-Picks 
sjukdom typ A, A/B och B. Det finns tre typer av Niemann-Picks sjukdom (A, B och C) med olika 
genetiska orsaker och symtom. Xenpozyme används för att  behandla patienter med typ A/B eller typ 
B. Syftet är att  behandla de symtom på ASMD som inte  har samband med hjärnan. 
Niemann-Picks sjukdom är sällsynt och Xenpozyme klassificerades som särläkemedel (ett läkemedel 
som används vid sällsynta sjukdomar) den 5 december 2016. Mer information om klassificeringen som 
särläkemedel finns här: ema.europa.eu/medicines/human/orphan-designations/eu-3-01-056. 
Xenpozyme innehåller den aktiva substansen olipudas alfa. 
Hur används Xenpozyme? 
Xenpozyme är receptbelagt och behandling ska övervakas av hälso - och sjukvårdspersonal med 
erfarenhet av att  behandla ASMD eller andra ärftliga ämnesomsättningssjukdomar. Xenpozyme bör 
administreras av hälso- och sjukvårdspersonal med tillgång till  lämpligt medicinskt stöd för att  hantera 
potentiella allvarliga reaktioner, såsom (allergiska) överkänslighetsreaktioner som påverkar hela 
kroppen (se avsnittet om risker nedan). 
Xenpozyme ges genom infusion (dropp) i en ven varannan vecka. Den rekommenderade  dosen beror 
på patientens vikt. Behandlingen inleds med en låg dos som successivt ökas tills den rekommenderade 
dosen nås, vanligtvis efter 14 till 16  veckor. Beroende på dosen varierar infusionens varaktighet mellan 
18 och 220 minuter  (nästan 3,7 timmar). 
För mer information om hur du använder Xenpozyme, läs bipacksedeln eller tala med läkare eller 
apotekspersonal. 
Hur verkar Xenpozyme? 
På grund  av en genetisk mutation  saknar patienter med ASMD typ A, A/B och B ett fungerande enzym, 
surt sfingomyelinas, som finns i lysosomerna (delar av kroppens celler som bryter ner näringsämnen 
och andra material) och som behövs för att bryta ner vissa fetter. Den ansamling av fett  som blir 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
  
följden ändrar det sätt på vilket cellerna verkar och gör så att de dör, vilket påverkar den normala 
funktionen hos vävnader och organ, bland annat levern, mjälten, lungorna, hjärtat och hjärnan.  
Den aktiva substansen i Xenpozyme, olipudas alfa, är en kopia av det  normala enzymet surt 
sfingomyelinas. Det förväntas ersätta patienternas defekta enzym och därigenom minska ansamlingen 
av fett  i lysosomerna och lindra några av sjukdomssymtomen. Läkemedlet förväntas dock inte 
förbättra symtomen som påverkar hjärnan eftersom det inte kan passera blod -hjärnbarriären som 
skiljer blodet från hjärnvävnaden. 
Vilka fördelar med Xenpozyme har visats i studierna? 
Xenpozyme visade sig förbättra lungfunktionen  och minska mjältens volym både hos vuxna och barn. 
I en huvudstudie  på 36  vuxna med ASMD typ B eller typ A/B uppmättes förbättringen av 
lungfunktionen genom att  man tittade  på förändringen av lungornas diffusionskapacitet för kolmonoxid 
(DLco), en typ av gas som används i  små mängder för att mäta hur mycket syre som transporteras 
från lungorna till  blodet. Efter ett  års behandling var ökningen av DLco större i gruppen av patienter 
som fick Xenpozyme (en ökning med i genomsnitt 22  procent) jämfört med gruppen som fick placebo, 
dvs. overksam behandling (en ökning med i genomsnitt  3 procent). Baserat på andra lungrelaterade 
tillstånd  anses en ökning med mer än 15  procent vara en meningsfull förbättring.  
Efter ett års behandling minskade dessutom mjältvolymen hos patienter som fick Xenpo zyme med i 
genomsnitt 39  procent, medan den ökade med i genomsnitt  0,5 procent hos patienter som fick 
placebo. Baserat på Gauchers sjukdom (en annan genetisk sjukdom där fett  ansamlas i mjälten och 
andra organ) anses en minskning av mjältens volym med mer än 30 procent vara kliniskt 
betydelsefull. 
En andra huvudstudie utfördes på 20 patienter under 18 års ålder (4 ungdomar, 9 barn, 
7 spädbarn/små barn) som alla fick Xenpozyme. Läkemedlet tycktes verka på samma sätt  och ha 
samma effekt hos barn och vuxna. Förbättringar i lungfunktion  och mjältvolym observerades också, 
med en genomsnittlig  ökning av DLco på 33  procent och en minskning av mjältens volym på 49 
procent efter ett  års behandling. 
Vilka är riskerna med Xenpozyme? 
De vanligaste biverkningarna som orsakas av Xenpozyme (kan förekomma fler än 1 av 10 användare) 
är huvudvärk, feber, klåda, urtikaria (nässelutslag), illamående, kräkningar, buksmärta, muskelsmärta 
och förhöjda nivåer av C-reaktivt protein i blodet (ett tecken på inflammation). Vid kliniska prövningar 
uppträdde infusionsrelaterade reaktioner, inklusive överkänslighet (allergiska reaktioner), hos fler än 1 
av 2 vuxna och hos cirka 2 av 3 barn. 
Allvarliga biverkningar som rapporterades under de kliniska prövningarna är extrasystole (extra 
hjärtslag som avbryter den normala hjärtrytmen) hos en patient  som redan hade skador på 
hjärtmuskeln. Anafylaktiska reaktioner (plötsliga, allvarliga allergiska reaktioner) och allvarliga fall av 
urtikaria, hudutslag, överkänslighet och förhöjda nivåer av alani naminotransferas (ett  leverenzym) i 
blodet rapporterades hos barn. Allvarliga överkänslighetsreaktioner i samband med infusionen var 
vanligare hos barn än hos vuxna. 
En fullständig  förteckning över biverkningar och restriktioner för Xenpozyme finns i bipac ksedeln. 
Xenpozyme (olipudas alfa)  
EMA/329151/2022 
Sida 2/3 
 
 
 
Varför är Xenpozyme godkänt i EU? 
Behandlingsalternativen för patienter med ASMD är mycket begränsade. Xenpozyme har visat sig ge 
kliniskt betydelsefulla fördelar för patienter med ASMD typ B eller typ A/B och förbättrar 
lungfunktionen och minskar mjältens volym. Vad gäller säkerheten är Xenpozymes biverkningar i 
allmänhet lindriga till  måttliga. Allvarligare biverkningar, i synnerhet allvarliga allergiska reaktioner, 
kan inträffa men anses vara hanterbara med de insatta åtgärderna för riskminimeri ng. Europeiska 
läkemedelsmyndigheten (EMA) fann att fördelarna med Xenpozyme är större än riskerna och att 
Xenpozyme kan godkännas för försäljning i EU. 
Vad görs för att garantera säker och effektiv användning av Xenpozyme? 
Företaget som marknadsför Xenpozyme uppmanas att distribuera utbildningsmaterial  till hälso - och 
sjukvårdspersonal, patienter eller vårdare för att  hjälpa till  att hantera risken för allvarliga 
biverkningar, i synnerhet allvarliga allergiska reaktioner i samband med infusionen. I detta m aterial 
ingår information om de tecken och symtom som man bör vara vaksam på och vilka åtgärder som 
rekommenderas om biverkningar uppträder. 
Rekommendationer och försiktighetsåtgärder som hälso - och sjukvårdspersonal och patienter ska 
iaktta för säker och effektiv användning av Xenpozyme har också tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Xenpozyme kontinuerligt. 
Misstänkta biverkningar som har rapporterats för Xenpozyme utvärderas nog grant och nödvändiga 
åtgärder vidtas för att skydda patienterna. 
Mer information om Xenpozyme 
Mer information om Xenpozyme finns på EMA:s webbplats: 
ema.europa.eu/medicines/human/EPAR/xenpozyme. 
Xenpozyme (olipudas alfa)  
EMA/329151/2022 
Sida 3/3 
 
 
 
