EMA/693389/2017 
EMEA/H/C/004435 
Sammanfattning av EPAR för allmänheten 
Tacforius 
takrolimus 
Detta är en sammanfattning av det offentliga europeiska utredningsprotokollet (EPAR) för Tacforius. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Tacforius ska användas. 
Praktisk information om hur Tacforius ska användas finns i bipacksedeln. Du kan också kontakta din 
läkare eller apotekspersonal. 
Vad är Tacforius och vad används det för? 
Tacforius används för att förhindra avstötning (när immunsystemet angriper det transplanterade 
organet) vid långsiktig behandling av njur- eller levertransplanterade vuxna patienter. Tacforius kan 
också användas för att behandla organavstötning hos vuxna patienter när andra immunsuppressiva 
läkemedel (läkemedel som sänker immunsystemets aktivitet) inte är effektiva. 
Tacforius innehåller den aktiva substansen takrolimus och är ett generiskt läkemedel, vilket innebär att 
Tacforius innehåller samma aktiva substans och verkar på samma sätt som ett referensläkemedel som 
redan är godkänt i EU. Referensläkemedlet är Advagraf. Mer information om generiska läkemedel finns 
i dokumentet med frågor och svar här. 
Hur används Tacforius? 
Tacforius finns som depotkapslar som innehåller takrolimus. Depotkapslarna gör att takrolimus kan 
frisättas långsamt ur kapseln under flera timmar, så att den bara behöver ges en gång varje dag. 
Doserna av Tacforius beräknas utifrån patientens vikt och vilken typ av transplantation som patienten 
har genomgått. Startdoserna ligger på mellan 0,1 och 0,3 mg per kg kroppsvikt per dygn. Doserna 
justeras sedan efter patientens svar och läkemedlets halter i blodet. Tacforius ska tas en gång dagligen 
tillsammans med vatten, på fastande mage. Mer information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Tacforius är receptbelagt. Endast läkare med erfarenhet av immunsuppressiva läkemedel och av 
hantering av transplanterade patienter bör förskriva det och utföra ändringar av den 
immunsuppressiva behandlingen. 
Hur verkar Tacforius? 
Takrolimus, den aktiva substansen i Tacforius, är ett immunsuppressivt läkemedel. Takrolimus minskar 
aktiviteten hos celler i immunsystemet som kallas T-celler, som främst deltar i angreppen på det 
transplanterade organet (organavstötning). 
Hur har Tacforius effekt undersökts? 
Studier av fördelarna och riskerna med den aktiva substansen vid de godkända användningarna har 
redan utförts med referensläkemedlet Advagraf och behöver inte utföras på nytt med Tacforius. 
Liksom för alla läkemedel lade företaget fram studier av kvaliteten hos Tacforius. Företaget 
genomförde också studier som visade att det är bioekvivalent med referensläkemedlet. Två läkemedel 
är bioekvivalenta när de bildar samma halter av den aktiva substansen i kroppen, och förväntas därför 
ha samma effekt. 
Vilka är fördelarna och riskerna med Tacforius? 
Eftersom Tacforius är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet. 
Varför godkänns Tacforius? 
Europeiska läkemedelsmyndigheten fann att det styrkts att Tacforius i enlighet med EU:s krav har 
likvärdig kvalitet och är bioekvivalent med Advagraf. Läkemedelsmyndigheten fann därför att nyttan är 
större än de konstaterade riskerna, liksom för Advagraf. Läkemedelsmyndigheten rekommenderade att 
Tacforius skulle godkännas för försäljning i EU. 
Vad görs för att garantera säker och effektiv användning av Tacforius? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Tacforius har tagits med i produktresumén och bipacksedeln. 
Mer information om Tacforius 
EPAR för Tacforius finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Tacforius finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Tacforius  
EMA/693389/2017 
Sida 2/2 
 
 
 
