EMA/889990/2022 
EMEA/H/C/003726 
Lynparza (olaparib) 
Sammanfattning av Lynparza och varför det är godkänt inom EU 
Vad är Lynparza och vad används det för? 
Lynparza är ett cancerläkemedel som används för följande: 
•  Underhållsbehandling efter inledande behandling av höggradig (snabbväxande) cancer i 
äggstockarna, äggledarna (som förbinder äggstockarna med livmodern) och peritoneum 
(bukhinnan, membranet som omger bukhålan) 
−  hos kvinnor vars cancer har kommit tillbaka (recidiverat) efter tidigare behandling och hos 
vilka platinabaserad kemoterapi har minskat eller eliminerat cancern, 
−  hos kvinnor med nyligen diagnostiserad avancerad cancer med mutationer (förändringar) i 
genen BRCA1 och/eller BRCA2, där cancern har minskat eller eliminerats genom platinabaserad 
kemoterapi, 
−  hos kvinnor med avancerad cancer som är HRD-positiv (defekt homolog rekombination, som 
innebär att en av mekanismerna för att reparera skadat DNA inte fungerar, vilket i sin tur kan 
bero på en defekt i vissa gener, bland annat BRCA1 och BRCA2) och hos vilka platinabaserad 
kemoterapi och bevacizumab har minskat eller eliminerat cancern. 
•  Behandling av HER2-negativ bröstcancer (när cancercellerna inte har höga nivåer av proteinet 
HER2) hos patienter med BRCA1- eller BRCA2-mutationer när cancern 
− 
inte har spridit sig till andra delar av kroppen efter kemoterapi som gavs före eller efter 
operation (tidig bröstcancer), men det finns en hög risk för att cancern kommer tillbaka, 
−  har spridit sig utanför det ursprungliga stället efter behandling med vissa bröstcancerläkemedel 
som har slutat fungera eller inte var lämpliga. 
•  Underhållsbehandling av bukspottkörtelcancer hos patienter med mutationer i BRCA1- eller BRCA2-
genen, där cancern är metastatisk (har spridit sig till andra delar av kroppen) och inte har 
förvärrats efter minst fyra månaders platinabaserad kemoterapi. 
•  Behandling av metastatisk prostatacancer hos 
−  män med mutationer i BRCA1- eller BRCA2-genen där medicinsk eller kirurgisk behandling för 
att minska testosteronnivån (kastrering) inte fungerat och vars cancer har förvärrats efter 
behandling med andra prostatacancerläkemedel, däribland ett annat hormonellt medel, 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
−  män hos vilka medicinsk eller kirurgisk behandling för att sänka testosteronnivåerna 
(kastrering) inte fungerat och för vilka kemoterapi inte är ett alternativ. 
Lynparza innehåller den aktiva substansen olaparib. Det används antingen ensamt eller i kombination 
med andra cancerläkemedel som bevacizumab vid äggstockscancer, hormonbehandling vid bröstcancer 
och abirateron tillsammans med prednison eller prednisolon vid prostatacancer. 
Hur används Lynparza? 
Lynparza är receptbelagt och behandling ska inledas och övervakas av en läkare med erfarenhet av att 
ge cancerläkemedel. 
Lynparza finns som tabletter som patienten tar två gånger om dagen. 
Dosen av Lynparza beror på vilken sjukdom det ges mot. Behandlingen fortsätter så länge den är till 
nytta för patienten och patienten inte får ohanterbara biverkningar. Vid avancerad äggstockscancer 
kan läkaren avbryta behandlingen efter två år om röntgenundersökning inte längre visar några tecken 
på cancer. Vid tidig bröstcancer ska patienterna behandlas i upp till ett år. Om vissa biverkningar 
uppstår kan behandlingen komma att avbrytas tillfälligt eller stoppas helt, eller så kan dosen komma 
att sänkas. 
För mer information om hur du använder Lynparza, läs bipacksedeln eller tala med läkare eller 
apotekspersonal. 
Hur verkar Lynparza? 
Den aktiva substansen i Lynparza, olaparib, blockerar verkan av humana poly(ADP-ribos) 
polymerasenzymer (PARP), som medverkar till att reparera skadat DNA i celler (både i normala celler 
och i cancerceller) under celldelning. Cancerceller med BRCA1- eller BRCA2-mutationer har ett större 
behov av PARP för att reparera sitt DNA och fortsätta dela sig. Det skadade DNA:t som finns i 
cancercellerna kan därmed inte repareras när PARP-enzymerna blockerats, vilket leder till att 
cancercellerna dör. 
Vilka fördelar med Lynparza har visats i studierna? 
Äggstockscancer 
Studier visar att när Lynparza ges som enda läkemedel till kvinnor med äggstocks-, äggledar- eller 
bukhinnecancer lever de längre tid utan att deras sjukdom förvärras efter det att deras cancer har 
minskat eller eliminerats genom behandling med platinabaserad kemoterapi, enligt följande: 
•  En studie på 295 patienter med recidiverande cancer visade att de som fick Lynparza i genomsnitt 
levde 19,1 månader utan att sjukdomen förvärrades, jämfört med 5,5 månader för de patienter 
som fick placebo (overksam behandling). 
• 
I en annan studie, som omfattade 265 patienter med recidiverande cancer, levde de patienter som 
tog Lynparza i genomsnitt 8,4 månader utan att sjukdomen förvärrades, jämfört med 4,8 månader 
för de patienter som fick placebo. 
•  En tredje studie omfattade 391 patienter med avancerad cancer och BRCA1- eller BRCA2-
mutationer. Studien visade att sjukdomen inte förvärrades hos omkring 74 procent av de patienter 
som tog Lynparza i två år, jämfört med 35 procent av patienterna som fick placebo. 
Lynparza (olaparib)  
EMA/889990/2022  
Sida 2/4 
 
 
 
Patienter med HRD-positiv cancer som behandlas med Lynparza i kombination med bevacizumab lever 
längre tid utan att deras sjukdom förvärras efter det att deras cancer har minskat eller eliminerats 
genom behandling med platinabaserad kemoterapi och bevacizumab. I en huvudstudie på 
806 patienter med avancerad höggradig äggstocks-, äggledar- eller bukhinnecancer levde de patienter 
som hade HRD-positiv cancer och tog Lynparza i 22 månader i genomsnitt 37,2 månader utan att 
deras sjukdom förvärrades, jämfört med 17,7 månader för de patienter som fick placebo. 
Bröstcancer 
Lynparza visades vara effektivt i en studie på 302 patienter med HER2-negativ bröstcancer och 
BRCA1- eller BRCA2-mutationer vars cancer hade spridit sig. De patienter som behandlades med 
Lynparza levde i genomsnitt 7,0 månader utan att sjukdomen förvärrades, jämfört med 4,2 månader 
för de patienter som behandlades med andra cancerläkemedel (som deras läkare valt ut). 
I en annan studie ingick 1 836 patienter med BRCA1- eller BRCA2-mutationer och HER2-negativ 
bröstcancer som inte hade spridit sig till andra delar av kroppen efter behandling med kemoterapi före 
eller efter operation. Studien visade att Lynparza var effektivt när det gäller att förhindra att 
sjukdomen kommer tillbaka när det gavs ensamt eller tillsammans med hormonbehandling. Lynparza 
gavs till 921 patienter, medan placebo gavs till 916 patienter, och alla patienter tilläts få 
hormonbehandling. Efter tre år hade sjukdomen förvärrats eller spridit sig hos 12 procent av de 
patienter som fick Lynparza, jämfört med 20 procent av de patienter som fick placebo. 
Bukspottkörtelcancer 
I en studie på 154 patienter med BRCA1- eller BRCA2-mutationer och metastatisk 
bukspottkörtelcancer som inte förvärrats under minst fyra månaders behandling med platinabaserad 
kemoterapi, fann man att Lynparza ökade den tid som patienterna levde utan att sjukdomen 
förvärrades. De patienter som fick Lynparza levde i genomsnitt 7,4 månader utan att sjukdomen 
förvärrades, jämfört med 3,8 månader för de patienter som fick placebo. 
Prostatacancer 
I en studie på 387 män med metastatisk kastrationsresistent prostatacancer vars cancer hade 
förvärrats under behandling med ett annat cancerläkemedel var Lynparza när det gavs ensamt 
effektivt hos patienter med BRCA1- eller BRCA2-mutationer (160 patienter totalt): patienter med 
dessa mutationer som behandlades med Lynparza levde i genomsnitt 9,8 månader utan att sjukdomen 
förvärrades, jämfört med 3,0 månader för dem som behandlades med ett annat läkemedel som 
läkaren valt ut. 
I en studie på 796 män med metastatisk och kastrationsresistent prostatacancer ökade Lynparza i 
kombination med abirateron och prednison eller prednisolon (hormonbehandling) tiden som 
patienterna levde utan att sjukdomen förvärrades: de som fick Lynparza och hormonbehandling levde i 
genomsnitt 24,8 månader utan att sjukdomen förvärrades, jämfört med 16,6 månader för dem som 
fick med placebo (overksam behandling) och hormonbehandling. 
Vilka är riskerna med Lynparza? 
De vanligaste biverkningarna som orsakas av Lynparza (kan förekomma hos fler än 1 av 10 
användare) är illamående, trötthet, anemi (lågt antal röda blodkroppar), kräkningar, diarré, nedsatt 
aptit, huvudvärk, neutropeni (låga halter av neutrofiler, en typ av vita blodkroppar som bekämpar 
Lynparza (olaparib)  
EMA/889990/2022  
Sida 3/4 
 
 
 
infektioner), dysgeusi (smakstörningar), hosta, leukopeni (lågt antal vita blodkroppar), yrsel, dyspné 
(andningssvårigheter) och dyspepsi (halsbränna). 
De vanligaste allvarliga biverkningarna (kan förekomma hos fler än 2 av 100 användare) är anemi, 
neutropeni, trötthet, leukopeni och trombocytopeni (låga nivåer av blodplättar). 
Kvinnor får inte amma under behandling med Lynparza och under en månad efter avslutad eller 
avbruten behandling. 
En fullständig förteckning över biverkningar och restriktioner för Lynparza finns i bipacksedeln. 
Varför är Lynparza godkänt i EU? 
Prognosen är i allmänhet dålig för patienter med äggstocks-, äggledar- eller bukhinnecancer och för 
patienter med HER2-negativ bröstcancer, bukspottkörtelcancer med BRCA-mutationer eller 
kastrationsresistent prostatacancer med eller utan BRCA-mutationer där cancern har spridit sig. 
Lynparza kan förlänga den tid som dessa patienter lever utan att sjukdomen förvärras. Vid äggstocks-, 
äggledar- eller bukhinnecancer kan Lynparza även göra det möjligt att skjuta upp nästa 
behandlingscykel med platinabaserad kemoterapi. 
Biverkningarna som orsakas av Lynparza är oftast lindriga eller måttliga och i allmänhet hanterbara. 
Europeiska läkemedelsmyndigheten (EMA) fann därför att fördelarna med Lynparza är större än 
riskerna och att Lynparza kan godkännas för försäljning i EU. 
Vad görs för att garantera säker och effektiv användning av Lynparza? 
Företaget som marknadsför Lynparza kommer att utföra studier för att ytterligare bekräfta fördelarna 
med läkemedlet, inklusive de långsiktiga fördelarna hos patienter med äggstocks- och prostatacancer. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lynparza har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Lynparza kontinuerligt. 
Biverkningar som har rapporterats för Lynparza utvärderas noggrant och nödvändiga åtgärder vidtas 
för att skydda patienterna. 
Mer information om Lynparza 
Den 16 december 2014 beviljades Lynparza ett godkännande för försäljning som gäller i hela EU. 
Mer information om Lynparza finns på EMA:s webbplats: 
ema.europa.eu/medicines/human/EPAR/lynparza. 
Denna sammanfattning uppdaterades senast 11-2022. 
Lynparza (olaparib)  
EMA/889990/2022  
Sida 4/4 
 
 
 
