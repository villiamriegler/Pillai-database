EMA/392045/2023 
EMEA/H/C/005735 
Comirnaty (mRNA-vaccin mot covid-19 
[nukleosidmodifierat]) 
Sammanfattning av Comirnaty, inklusive de anpassade vaccinerna, och 
varför det är godkänt inom EU 
Vad är Comirnaty och vad används det för? 
Comirnaty är ett vaccin avsett att förebygga sjukdomen covid-19 hos personer som är 6 månader eller 
äldre. 
Det ursprungligen godkända Comirnaty-vaccinet innehåller tozinameran, en budbärar-RNA-molekyl 
(mRNA) med instruktioner om att framställa ett protein ur den ursprungliga stammen av SARS-CoV-2, 
det virus som orsakar covid-19. 
Comirnaty finns också som tre anpassade vacciner: 
•  Comirnaty Original/Omicron BA.1 innehåller tozinameran och riltozinameran, en mRNA-molekyl 
med instruktioner om att framställa ett protein ur subvarianten omikron BA.1 av SARS-CoV-2. 
•  Comirnaty Original/Omicron BA.4-5 innehåller tozinameran och famtozinameran, en mRNA-molekyl 
med instruktioner om att framställa ett protein ur subvarianterna omikron BA.4 och BA.5 av SARS-
CoV-2. 
•  Comirnaty Omicron XBB.1.5 innehåller raxtozinameran, en mRNA-molekyl med instruktioner om 
att framställa ett protein ur subvarianten omikron XBB.1.5 av SARS-CoV-2. 
Comirnaty innehåller inte själva viruset och kan inte orsaka covid-19. 
Hur används Comirnaty? 
Vuxna och barn från 5 års ålder ska få en engångsdos som injiceras i överarmsmuskeln, oavsett 
tidigare vaccinationshistorik. 
Barn i åldern 6 månader till 4 år som har genomgått en primärvaccination eller har haft covid-19 
tidigare ska också få en engångsdos, som kan injiceras i överarmsmuskeln eller lårmuskeln. 
Till barn i åldern 6 månader till 4 år som inte har genomgått en primärvaccination och inte har haft 
covid-19 ges vaccinet i tre doser; de två första doserna ges med tre veckors mellanrum, följt av en 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
tredje dos som ges minst åtta veckor efter den andra dosen. Injektionerna kan ges i överarmsmuskeln 
eller lårmuskeln. 
En extra vaccindos kan ges till personer med ett kraftigt nedsatt immunförsvar. 
Vaccinet ska användas i enlighet med officiella rekommendationer som utfärdats på nationell nivå av 
folkhälsomyndigheter. 
För mer information om hur du använder Comirnaty, inklusive information om de anpassade 
vaccinerna samt doser för olika åldersgrupper, läs bipacksedeln eller tala med läkare eller 
apotekspersonal. 
Hur verkar Comirnaty? 
Comirnaty verkar genom att förbereda kroppen för att försvara sig mot covid-19. Det innehåller en 
mRNA-molekyl som har fått instruktioner om att bilda spikeproteinet. Detta är ett protein på SARS-
CoV-2-virusets yta som viruset använder för att ta sig in i kroppens celler. Proteinet kan skilja sig åt 
mellan de olika varianterna av viruset. 
När en person får vaccinet kommer cellerna att läsa mRNA-instruktionerna och tillfälligt bilda 
spikeproteinet. Personens immunsystem kommer då att uppfatta proteinet som främmande och bilda 
antikroppar och aktivera T-celler (vita blodkroppar) för att angripa det. 
Om personen efter att ha vaccinerats kommer i kontakt med SARS-CoV-2 kommer immunsystemet att 
känna igen viruset och vara berett att försvara kroppen mot det. 
mRNA:t från vaccinet bryts ner efter vaccinationen och avlägsnas från kroppen. 
Anpassade vacciner förväntas upprätthålla skyddet mot viruset eftersom de innehåller mRNA-
molekyler som mer exakt motsvarar de cirkulerande virusvarianterna. 
Vilka fördelar med Comirnaty har visats i studierna? 
En mycket stor klinisk prövning visade att Comirnaty i två doser var effektivt för att förebygga covid-
19 hos personer som var 12 år eller äldre. 
Denna huvudprövning omfattade sammanlagt omkring 44 000 personer från 16 års ålder. Den ena 
hälften fick vaccinet och den andra hälften fick en overksam injektion. Personerna visste inte om de 
fick vaccinet eller den overksamma injektionen. 
Effekten beräknades hos över 36 000 personer från 16 års ålder (inklusive personer över 75 år) som 
inte hade några tecken på tidigare infektion. Studien visade en minskning med 95 procent av antalet 
symtomatiska fall av covid-19 hos personer som fick vaccinet (8 av 18 198 fick symtom på covid-19), 
jämfört med dem som fick en overksam injektion (162 av 18 325 fick symtom på covid-19). Detta 
innebär att vaccinet visade sig ha en effekt på 95 procent i prövningen. 
Prövningen som omfattade personer från 16 års ålder visade också en effekt på omkring 95 procent 
hos de deltagare som löpte risk för svår covid-19, inklusive dem med astma, kronisk lungsjukdom, 
diabetes, högt blodtryck eller fetma. 
Prövningen utvidgades till att omfatta 2 260 barn i åldrarna 12 till 15 år som inte hade några tecken på 
tidigare infektion. Det visade sig att immunsvaret på Comirnaty i denna grupp kunde jämföras med 
immunsvaret i åldersgruppen 16‒25 (vilket uppmättes utifrån nivån av antikroppar mot SARS-CoV-2). 
Omkring 2 000 barn fick antingen vaccinet eller placebo (overksam injektion) och de fick inte veta 
vilket av dem de fick. Inget av de 1 005 barn som fick vaccinet insjuknade i covid-19, jämfört med 
Comirnaty (mRNA-vaccin mot covid-19 [nukleosidmodifierat])  
EMA/392045/2023 
Sida 2/5 
 
 
 
16 barn av de 978 som fick placebo. I den här studien var alltså vaccinet 100 procent effektivt för att 
förebygga covid-19 (även om den verkliga siffran kan vara mellan 75 och 100 procent). 
En annan studie visade att en ytterligare dos av Comirnaty förbättrade förmågan att bilda antikroppar 
mot SARS-CoV-2 hos vuxna patienter som genomgått organtransplantation och hade ett kraftigt 
nedsatt immunförsvar. 
En studie på barn i åldern 5–11 år visade att immunsvaret på Comirnaty när det gavs i en lägre dos 
(10 mikrogram) var jämförbart med det som observerades vid en högre dos (30 mikrogram) hos 
personer i åldern 16–25 år (vilket uppmättes utifrån nivån av antikroppar mot SARS-CoV-2). Av de 
1 305 barn som fick vaccinet utvecklade 3 covid-19, jämfört med 16 av de 663 barn som fick placebo. 
Vaccinet var således 90,7 procent effektivt för att förhindra symtomatisk covid-19 (även om den 
verkliga siffran kan vara mellan 67,7 och 98,3 procent). 
I en huvudstudie på barn i åldern 6 månader till 4 år utvärderades det immunsvar som utlöstes av 
vaccinet (som gavs som tre injektioner) genom att nivån av antikroppar mot SARS-CoV-2 mättes. 
Studien visade att immunsvaret på den lägre dosen av Comirnaty (3 mikrogram) var jämförbart med 
det som sågs vid den högre dosen (30 mikrogram) hos 16–25-åringar. 
Ytterligare data visade att efterföljande doser, inklusive boosterdoser, leder till en ökning av nivåerna 
av antikroppar mot SARS-CoV-2. Tillgängliga data tyder också på att vacciner som anpassats särskilt 
för att skydda mot cirkulerande virusstammar förväntas framkalla ett starkt immunsvar mot dessa 
stammar. 
Kan barn vaccineras med Comirnaty? 
Det ursprungligen godkända Comirnaty-vaccinet, Comirnaty Original/Omicron BA.4-5 och Comirnaty 
Omicron XBB.1.5 är godkända för vuxna och barn från 6 månaders ålder. 
Comirnaty Original/Omicron BA.1 är godkänt för vuxna och barn från 12 års ålder. 
Kan personer med nedsatt immunförsvar vaccineras med Comirnaty? 
Även om det är möjligt att personer med nedsatt immunförsvar inte svarar lika bra på vaccinet finns 
det inga särskilda betänkligheter om säkerheten. Personer med nedsatt immunförsvar kan fortfarande 
vaccineras eftersom riskerna med covid-19 är större för dessa personer. 
Personer med kraftigt nedsatt immunförsvar kan ges ytterligare en dos av Comirnaty som en del av 
primärvaccinationen. 
Kan gravida eller ammande kvinnor vaccineras med Comirnaty? 
Comirnaty kan användas under graviditet. Ett stort antal uppgifter om gravida kvinnor som vaccinerats 
med Comirnaty under andra eller tredje trimestern av graviditeten har analyserats och inte visat någon 
ökning av graviditetskomplikationer. Även om det finns mer begränsade uppgifter från första 
trimestern har ingen ökad risk för missfall observerats. 
Comirnaty kan också användas under amning. Uppgifter om kvinnor som ammat efter vaccinationen 
visar inte på några risker för biverkningar hos ammade spädbarn. 
Det finns för närvarande inga uppgifter om användningen av de anpassade vaccinerna hos gravida 
eller ammande kvinnor. Comirnaty Original/Omicron BA.1 kan dock användas under graviditet och 
amning baserat på likheten med vaccinet som är inriktat på ursprungsstammen, inklusive den 
jämförbara säkerhetsprofilen. Baserat på tillgängliga uppgifter för det ursprungligen godkända 
Comirnaty (mRNA-vaccin mot covid-19 [nukleosidmodifierat])  
EMA/392045/2023 
Sida 3/5 
 
 
 
Comirnaty-vaccinet och Comirnaty Original/Omicron BA.1 kan Comirnaty Original/Omicron BA.4-5 och 
Comirnaty Omicron XBB.1.5 också användas under graviditet och amning. 
Kan personer med allergier vaccineras med Comirnaty? 
Personer som redan vet om att de har en allergi mot någon av beståndsdelarna i vaccinet som anges i 
avsnitt 6 i bipacksedeln bör inte få vaccinet. 
Allergiska reaktioner (överkänslighet) har observerats hos personer som har fått vaccinet. Ett mycket 
litet antal fall av anafylaxi (svår allergisk reaktion) har inträffat. På samma sätt som alla vacciner ska 
Comirnaty, inklusive dess anpassade vacciner, därför ges under noggrann medicinsk övervakning och 
lämplig medicinsk behandling bör finnas tillgänglig. Personer som får en allvarlig allergisk reaktion när 
de får en dos av Comirnaty eller dess anpassade vacciner bör inte få efterföljande doser. 
Hur väl fungerar Comirnaty för personer av olika etniska ursprung och kön? 
Huvudprövningen av Comirnaty omfattade personer av olika etniska ursprung och kön. Effekten på 
omkring 95 procent i huvudprövningen bestod oberoende av kön och etnisk tillhörighet. 
Vilka är riskerna med Comirnaty? 
En fullständig förteckning över biverkningar och restriktioner för Comirnaty finns i bipacksedeln. 
De vanligaste biverkningarna som orsakas av Comirnaty är vanligen lindriga eller måttliga och avtar 
inom några dagar efter vaccinationen. Exempel på sådana biverkningar är smärta och svullnad på 
injektionsstället, trötthet, huvudvärk, muskel- och ledsmärta, frossa, feber och diarré. De kan 
förekomma hos fler än 1 av 10 användare. Hos barn i åldern 6–23 månader är de vanligaste 
biverkningarna också irritabilitet, sömnighet, aptitförlust, ömhet eller rodnad på injektionsstället och 
feber. De vanligaste biverkningarna hos barn i åldern 2–4 år är smärta eller rodnad på 
injektionsstället, trötthet och feber. 
Rodnad på injektionsstället, förstorade lymfkörtlar, illamående och kräkningar kan förekomma hos upp 
till 1 av 10 användare. Klåda på injektionsstället, smärta i armen där vaccinet injicerats, förstorade 
lymfkörtlar, sömnsvårigheter, sjukdomskänsla, minskad aptit, orkeslöshet, hyperhidros (kraftig 
svettning), nattsvettningar, asteni (svaghet) och allergiska reaktioner (såsom utslag, klåda, kliande 
utslag och snabb svullnad under huden) är mindre vanliga biverkningar (förekommer hos färre än 1 av 
100 användare). Svaghet i musklerna på ena sidan av ansiktet (akut perifer ansiktsförlamning) 
förekommer hos färre än 1 av 1 000 användare. 
Myokardit (inflammation i hjärtmuskeln) och perikardit (inflammation i hjärtsäcken som omsluter 
hjärtat) kan förekomma hos upp till 1 av 10 000 användare. 
Ett mycket litet antal fall av kraftig svullnad av armen där vaccinet injicerats, ansiktssvullnad hos 
personer som tidigare fått injektioner med hudfyllnadsmedel (mjuka, gelliknande substanser som 
injiceras under huden), erythema multiforme (röda fläckar på huden med en mörkröd mitt och blekare 
röda ringar), parestesi (ovanliga förnimmelser i huden, såsom stickningar och krypningar) och 
hypoestesi (minskad känsel eller känslighet i huden) har förekommit. Allergiska reaktioner har också 
inträffat med Comirnaty, däribland ett mycket litet antal fall av svåra allergiska reaktioner (anafylaxi). 
Säkerheten för de anpassade vaccinerna liknar säkerheten för det ursprungligen godkända Comirnaty-
vaccinet. 
Comirnaty (mRNA-vaccin mot covid-19 [nukleosidmodifierat])  
EMA/392045/2023 
Sida 4/5 
 
 
 
Varför är Comirnaty godkänt i EU? 
Data visar att Comirnaty orsakar produktion av antikroppar mot SARS-CoV-2 som kan skydda mot 
covid-19. Huvudprövningarna för Comirnaty visade att vaccinet har hög effekt i alla åldersgrupper. De 
flesta biverkningarna är lindriga till måttliga och går över inom några dagar. 
Europeiska läkemedelsmyndigheten (EMA) fann därför att fördelarna med Comirnaty, inklusive dess 
anpassade vacciner, är större än riskerna och att Comirnaty kan godkännas för försäljning i EU. 
Comirnaty fick ursprungligen ett ”villkorat godkännande” eftersom fler uppgifter om vaccinet skulle 
komma. Företaget har lämnat omfattande information, däribland uppgifter om dess säkerhet och effekt 
och om hur väl Comirnaty förebygger svår sjukdom. Vidare har företaget slutfört alla begärda studier 
om vaccinets farmaceutiska kvalitet. Det villkorade godkännandet har därför ändrats till 
standardgodkännande. 
Vad görs för att garantera säker och effektiv användning av Comirnaty? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Comirnaty har tagits med i produktresumén och 
bipacksedeln. 
En riskhanteringsplan har också upprättats som innehåller viktig information om vaccinernas säkerhet 
samt om hur ytterligare information ska samlas in och hur eventuella risker ska minimeras. 
Säkerhetsåtgärder för Comirnaty vidtas i enlighet med EU:s plan för säkerhetsövervakning av covid-
19-vacciner för att se till att ny säkerhetsinformation snabbt samlas in och analyseras. Företaget som 
marknadsför Comirnaty kommer att lämna regelbundna säkerhetsrapporter. 
Liksom för alla läkemedel övervakas de vetenskapliga uppgifterna för Comirnaty kontinuerligt. 
Misstänkta biverkningar utvärderas noggrant och nödvändiga åtgärder vidtas för att skydda 
patienterna. 
Mer information om Comirnaty 
Den 21 december 2020 beviljades Comirnaty ett villkorat godkännande för försäljning som gäller i hela 
EU. Den 10 oktober 2022 ändrades detta till ett standardgodkännande för försäljning. 
Mer information om covid-19-vaccinerna finns på sidan med viktiga fakta om covid-19-vacciner. 
Mer information om Comirnaty, inklusive dess anpassade vacciner, finns på EMA:s webbplats: 
ema.europa.eu/medicines/human/EPAR/comirnaty 
Denna sammanfattning uppdaterades senast 08-2023. 
Comirnaty (mRNA-vaccin mot covid-19 [nukleosidmodifierat])  
EMA/392045/2023 
Sida 5/5 
 
 
 
