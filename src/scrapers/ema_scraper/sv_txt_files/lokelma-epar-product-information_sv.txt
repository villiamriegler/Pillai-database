BILAGA I
PRODUKTRESUMÉ
1
1.
LÄKEMEDLETS NAMN
Lokelma 5 g, pulver till oral suspension
Lokelma 10 g, pulver till oral suspension
2.
KVALITATIV OCH KVANTITATIV SAMMANSÄTTNING
Lokelma 5 g pulver till oral suspension
1 påse innehåller 5 g natrium-zirkonium-cyklosilikat
Varje 5 g påse innehåller cirka 400 mg natrium.
Lokelma 10 g pulver till oral suspension
1 påse innehåller 10 g natrium-zirkonium-cyklosilikat
Varje 10 g påse innehåller cirka 800 mg natrium.
3.
LÄKEMEDELSFORM
Pulver till oral suspension
Vitt till grått pulver.
4.
KLINISKA UPPGIFTER
4.1 Terapeutiska indikationer
Lokelma är avsett för behandling av hyperkalemi hos vuxna patienter (se avsnitt 4.4 och 5.1).
4.2 Dosering och administreringssätt
Dosering
Korrektionsfas
Den rekommenderade startdosen är 10 g av Lokelma, som administreras oralt tre gånger 
dagligen, som en suspension i vatten. När normokalemi har uppnåtts ska 
underhållsregimen följas (se nedan).
Normokalemi uppnås vanligtvis inom 24 till 48 timmar. Om patienten fortfarande är 
hyperkalemisk efter 48 timmars behandling, kan samma regim fortsätta i ytterligare 
24 timmar. Om normokalemi inte uppnås efter 72 timmars behandling bör andra 
behandlingsmetoder övervägas.
Underhållsfas
När normokalemi har uppnåtts bör lägsta effektiva dos av Lokelma fastställas för att förhindra 
återfall av hyperkalemi.
En startdos på 5 g en gång dagligen rekommenderas. Dosen kan titreras upp till 10 g en gång 
dagligen eller sänkas till 5 g en gång varannan dag efter behov, för att upprätthålla en normal nivå av 
kalium. Dosen 10 g en gång dagligen bör inte överskridas för underhållsbehandling.
Serumkaliumnivåer bör övervakas regelbundet under behandling (se avsnitt 4.4).
Missad dos
Om en patient missar en dos ska nästa vanliga dos tas vid nästa ordinarie tillfälle.
2
Särskilda populationer
Patienter med nedsatt njurfunktion
Inga ändringar från de normala doserna krävs för patienter med nedsatt njurfunktion som inte är 
under kronisk hemodialys.
För patienter som får dialysbehandling ska Lokelma endast ges på dagar utan dialysbehandling. Den 
rekommenderade startdosen är 5 g en gång dagligen. För att uppnå normokalemi (4,0-5,0 mmol/l) 
kan dosen titreras upp eller ner varje vecka baserat på kaliumvärdet i serum före dialys, efter det 
långa intervallet mellan dialystillfällena (long inter-dialytic interval, LIDI). Dosen kan justeras i
intervaller om en vecka med stegvis ökningar med 5 g upp till 15 g en gång dagligen på dagar utan 
dialysbehandling. Serumkalium bör monitoreras varje vecka medan dosen justeras; när normokalemi 
har uppnåtts bör kalium övervakas regelbundet (t.ex. varje månad eller oftare, baserat på klinisk 
bedömning inklusive förändringar i kaliumintag från dieten eller läkemedelsbehandling som 
påverkar serumkalium).
Patienter med nedsatt leverfunktion
Inga ändringar från de normala doserna krävs för patienter med nedsatt leverfunktion.
Äldre
Inga särskilda dos- eller administreringsanvisningar rekommenderas för denna population.
Pediatrisk population
Säkerhet och effekt för Lokelma för barn och ungdomar i åldern < 18 år har inte fastställts. Inga data 
finns tillgängliga.
Administreringssätt
För oral användning.
Hela innehållet i påsen (påsarna) ska tömmas i ett dricksglas som innehåller cirka 45 ml vatten och 
röras om väl. Den smakfria vätskan ska drickas medan den fortfarande är grumlig. Pulvret kommer 
inte att lösa sig. Om pulvret sjunker till botten, ska vätskan röras om igen och sedan drickas. Skölj 
glaset med mer vatten om det behövs, för att säkerställa att allt innehåll tas.
Suspensionen kan tas med eller utan mat.
4.3 Kontraindikationer
Överkänslighet mot den aktiva substansen.
4.4 Varningar och försiktighet
Serumkaliumnivåer
Serumkalium bör övervakas när det är kliniskt indicerat, och efter ändringar av läkemedel som 
påverkar serumkaliumkoncentrationen (t.ex. renin-angiotensin-aldosteron-system (RAAS)-hämmare 
eller diuretika) och efter det att Lokelma-dosen har titrerats.
Övervakningsfrekvensen beror på ett flertal faktorer däribland övriga läkemedel, progression av 
kronisk njursjukdom och intag av kalium via kosten.
Hypokalemi
Hypokalemi kan observeras (se avsnitt 4.8). Dostitrering som beskrivs under underhållsdosering kan 
behövas i dessa fall för att förhindra måttlig till svår hypokalemi. För patienter med allvarlig 
hypokalemi ska Lokelma sättas ut och en ny bedömning av patienten göras.
3
QT-förlängning
Under korrektion av hyperkalemi kan en förlängning av QT-intervallet observeras som det
fysiologiska resultatet av en minskad serumkaliumkoncentration.
Risken för interaktioner med röntgenstrålning
Natrium-zirkonium-cyklosilikat kan vara ogenomträngligt för röntgenstrålar. Om patienten 
undersöks med bukröntgen måste röntgenteknikern ha detta i åtanke.
Tarmperforation
Risken för tarmperforation vid användning av Lokelma är för närvarande okänd. Då tarmperforation 
har rapporterats med kaliumbindande läkemedel inklusive Lokelma bör särskild uppmärksamhet 
ägnas åt tecken och symtom förknippade med tarmperforation.
Natriuminnehåll
Detta läkemedel innehåller cirka 400 mg natrium per dos om 5 g, motsvarande 20 % av WHOs 
högsta rekommenderat dagligt intag (2 gram natrium för vuxna).
Lokelma anses ha högt natriuminnehåll. Detta bör särskilt beaktas för dem som ordinerats en 
saltfattig (natriumfattig) kost.
4.5
Interaktioner med andra läkemedel och övriga interaktioner
Andra läkemedels effekt på natrium-zirkonium-cyklosilikat
Eftersom natrium-zirkonium-cyklosilikat inte absorberas och metaboliseras av kroppen förväntas 
inga andra läkemedel ha någon effekt på den farmakologiska verkan av 
natrium-zirkonium-cyklosilikat.
Effekt av natrium-zirkonium-cyklosilikat på andra läkemedel
Eftersom natrium-zirkonium-cyklosilikat inte absorberas och metaboliseras av kroppen, och inte har 
någon betydelsefull bindning till andra läkemedel, har det begränsad effekt på andra läkemedel. 
Natrium-zirkonium-cyklosilikat kan övergående höja pH i magsäcken genom att absorbera vätejoner 
vilket kan leda till förändringar i löslighet och absorptionskinetik för samtidigt administrerade 
läkemedel med pH-beroende biotillgänglighet. I en klinisk studie av läkemedelsinteraktioner på 
friska försökspersoner resulterade inte samtidig administrering av natrium-zirkonium-cyklosilikat
med amlodipin, klopidogrel, atorvastatin, furosemid, glipizid, warfarin, losartan eller levotyroxin i 
kliniskt betydelsefulla läkemedelsinteraktioner. Som för samtidig administrering av dabigatran med 
andra magsyramodifierande läkemedel var dabigatrans Cmax- och AUC-värden cirka 40 % lägre vid 
samtidig administrering med natrium-zirkonium-cyklosilikat. 
Inga dosjusteringar eller separation av doseringstid krävs för något av dessa läkemedel. 
Natrium-zirkonium-cyklosilikat ska dock administreras minst 2 timmar före eller 2 timmar efter 
orala läkemedel med gastrisk pH-beroende biotillgänglighet av klinisk betydelse.
Exempel på läkemedel som ska administreras 2 timmar före eller efter 
natrium-zirkonium-cyklosilikat för att undvika möjlig höjning av gastrisk pH-läkemedelsinteraktion 
är azol-antimykotika (ketokonazol, itrakonazol och posakonazol), läkemedel mot hiv (atazanavir, 
nelfinavir, indinavir, ritonavir, saquinavir, raltegravir, ledipasvir och rilpivirin) och 
tyrosinkinashämmare (erlotinib, dasatinib och nilotinib).
Natrium-zirkonium-cyklosilikat kan administreras samtidigt med orala läkemedel som inte uppvisar 
pH-beroende biotillgänglighet, utan avstånd mellan doseringstiderna.
4
I en annan studie av läkemedelsinteraktioner på friska frivilliga resulterade samtidig administrering 
av Lokelma 15 g och takrolimus 5 mg i att AUC och Cmax för takrolimus minskade med 37 % 
respektive 29 %. Därför ska takrolimus tas minst 2 timmar före eller efter Lokelma. I samma studie 
visade samtidig administrering av Lokelma och ciklosporin ingen kliniskt signifikant interaktion.
4.6
Fertilitet, graviditet och amning
Graviditet
Det finns inga data från användningen av natrium-zirkonium-cyklosilikat hos gravida kvinnor. Data 
från djurstudier visar inga direkta eller indirekta reproduktionstoxikologiska effekter (se avsnitt 5.3). 
Som en försiktighetsåtgärd bör man undvika användning av Lokelma under graviditet.
Amning
I en postnatal studie på råttor hade moderns exponering för natrium-zirkonium-cyklosilikat ingen 
effekt på postnatal utveckling. På grund av dess fysikalisk-kemiska egenskaper absorberas inte 
natrium-zirkonium-cyklosilikat systemiskt och förväntas inte utsöndras i bröstmjölk. Inga effekter 
förväntas på ammade nyfödda/spädbarn eftersom systemexponering hos den ammande kvinnan av 
natrium-zirkonium-cyklosilikat är försumbar. 
Lokelma kan användas under amning.
Fertilitet
Inga data om effekten av natrium-zirkonium-cyklosilikat på fertiliteten hos människa finns 
tillgängliga. Hos råttor hade behandlingen med natrium-zirkonium-cyklosilikat ingen effekt på 
fertiliteten.
4.7 Effekter på förmågan att framföra fordon och använda maskiner
Lokelma har ingen eller försumbar effekt på förmågan att framföra fordon och använda maskiner.
4.8 Biverkningar
Sammanfattning av säkerhetsprofilen
De vanligaste rapporterade biverkningarna var hypokalemi (4,1 %) och ödemrelaterade händelser
(5,7 %).
I två kliniska studier med öppen exponering av Lokelma upp till 1 år hos 874 patienter rapporterades 
följande händelser vara relaterade enligt prövarna: Händelser i mag-tarmkanalen (förstoppning
[2,9 %], illamående [1,6 %], diarré [0,9 %], buksmärta/uppsvälld mage [0,5 %] och kräkningar
[0,5 %]), och överkänslighetsreaktioner (hudutslag [0,3 %] och pruritus [0,1 %]). Händelserna var 
milda till måttliga, inga rapporterades vara allvarliga och försvann generellt av sig självt medan 
patienten fortsatte behandlingen. På grund av den öppna studiedesignen kan ett orsakssamband 
mellan dessa händelser och Lokelma inte fastställas slutgiltigt.
I kliniska studier utförda i länder med en huvudsakligen asiatisk population förekom förstoppning 
med en uppskattad frekvens på 8,9 % hos patienter utan dialysbehandling som fick Lokelma.
Förstoppningen åtgärdades med dosjustering eller utsättning av behandlingen.
Biverkningslista i tabellform
Säkerhetsprofilen för Lokelma har utvärderats i kliniska prövningar som har innefattat
1 760 patienter där 507 patienter har exponerats i ett år.
5
Biverkningarna som identifierats i kliniska prövningar och rapporter efter godkännandet för 
försäljning visas i tabell 1. Biverkningar som listas nedan klassificeras enligt frekvens och 
organsystem. Följande konvention användes för frekvens av biverkningar: Mycket vanliga (≥ 1/10); 
vanliga (≥ 1/100, < 1/10); mindre vanliga (≥ 1/1 000, < 1/100); sällsynta (≥ 1/10 000, < 1/1 000); 
mycket sällsynta (< 1/10 000), ingen känd frekvens (kan inte beräknas från tillgängliga data).
Tabell 1. Lista över biverkningar i kliniska studier och rapporter efter godkännandet för 
försäljning
Klassificering av organsystem
Metabolism och nutrition
Magtarmkanalen
Vanliga
Hypokalemi
Förstoppning
Allmänna symtom och/eller symtom vid 
administreringsstället
Ödemrelaterade 
händelser
Beskrivning av utvalda biverkningar
Hypokalemi
I kliniska prövningar fick 4,1 % av Lokelma-patienterna hypokalemi med ett serumkaliumvärde 
under 3,5 mmol/l, som åtgärdades med dosjustering eller utsättning av Lokelma.
Ödemrelaterade händelser
Ödemrelaterade händelser, inklusive vätskeretention, allmänna ödem, hypervolemi, lokaliserat ödem, 
ödem, perifert ödem och perifer svullnad rapporterades av 5,7 % av Lokelma-patienterna. 
Händelserna observerades endast i underhållsfasen och var vanligare hos patienter som behandlades 
med 15 g. Upp till 53 % hanterades genom insättning av ett diuretikum eller justering av en
diuretikados. Återstoden behövde inte behandlas.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det 
möjligt att kontinuerligt övervaka läkemedlets nytta-riskförhållande. Hälso- och sjukvårdspersonal 
uppmanas att rapportera varje misstänkt biverkning via det nationella rapporteringssystemet listat i 
bilaga V.
4.9 Överdosering
Överdosering med natrium-zirkonium-cyklosilikat kan leda till hypokalemi. Serumkalium bör 
kontrolleras och kaliumtillskott bör ges efter behov.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Medel vid förgiftningar, överdoseringar m.m.; Medel för behandling av 
hyperkalemi och hyperfosfatemi, 
ATC-kod: V03AE10
Verkningsmekanism
Natrium-zirkonium-cyklosilikat är ett icke-absorberat, icke-polymert oorganiskt pulver med en 
enhetlig mikroporstruktur som företrädesvis fångar upp kalium i utbyte mot väte- och 
natriumkatjoner. Natrium-zirkonium-cyklosilikat är högt selektivt för kaliumjoner, även i närvaro av 
6
andra katjoner, såsom kalcium och magnesium, in vitro. Natrium-zirkonium-cyklosilikat fångar upp 
kalium i hela mag-tarmkanalen och minskar koncentrationen av fritt kalium i mag-tarmkanalens 
lumen, och därigenom sänks serumkaliumnivåerna och kaliumutsöndringen i avföringen ökas för att 
korrigera hyperkalemi.
Farmakodynamisk effekt
Natrium-zirkonium-cyklosilikat börjar minska serumkaliumkoncentrationerna så snart som en timme 
efter intag och normokalemi kan vanligtvis uppnås inom 24 till 48 timmar. 
Natrium-zirkonium-cyklosilikat påverkar inte koncentrationerna av serumkalcium eller -magnesium, 
eller natriumutsöndring i urinen. Det finns ett nära samband mellan serumkaliumnivåerna vid 
behandlingsstart och effektstorleken; patienter med högre serumkaliumnivåer vid behandlingsstart 
har större minskningar av serumkalium. Det sker en minskning av kaliumutsöndringen i urin vilket 
är en följd av minskad serumkaliumkoncentration. I en studie på friska försökspersoner som fick 5 g 
eller 10 g Lokelma en gång dagligen under fyra dagar, åtföljdes en dosberoende minskning av 
serumkaliumkoncentration och total kaliumutsöndring i urinen, av genomsnittliga ökningar av 
kaliumutsöndring i avföringen. Inga statistiskt signifikanta förändringar av natriumutsöndringen i 
urinen observerades.
Inga studier har utförts för att undersöka farmakodynamiken när natrium-zirkonium-cyklosilikat
administreras med eller utan mat.
Natrium-zirkonium-cyklosilikat har också visats binda ammonium in vitro och in vivo och 
därigenom avlägsnas ammonium och serumbikarbonatnivåerna ökar. De patienter som behandlats 
med Lokelma hade ökade bikarbonatnivåer med 1,1 mmol/l vid 5 g en gång dagligen, 2,3 mmol/l vid 
10 g en gång dagligen, och 2,6 mmol/l vid 15 g en gång dagligen jämfört med en genomsnittlig 
ökning på 0,6 mmol/l för dem som fick placebo. I en miljö där andra faktorer som påverkar renin och 
aldosteron inte var kontrollerade, visade Lokelma en dosberoende förändring i medelnivåerna av 
serumaldosteron (intervallet: -30 % till -31 %) jämfört med gruppen med placebo (+14 %). Ingen 
enhetlig effekt på systoliskt och diastoliskt blodtryck har observerats.
En genomsnittlig minskning av blodureakväve (BUN) observerades dessutom i grupperna som fick 
5 g (1,1 mg/dl) och 10 g (2,0 mg/dl) tre gånger dagligen jämfört med små genomsnittliga ökningar i 
grupperna med placebo (0,8 mg/dl) och med låg dos natrium-zirkonium-cyklosilikat (0,3 mg/dl).
Klinisk effekt och säkerhet
De kaliumsänkande effekterna av Lokelma har visats i tre randomiserade, dubbelblinda, 
placebokontrollerade studier på patienter med hyperkalemi. I samtliga tre studier testades den initiala 
effekten av Lokelma för att korrigera hyperkalemi under en 48-timmarsperiod och i två studier 
testades även underhåll av den normokalemieffekt som uppnåtts. Underhållsstudierna inkluderade 
patienter med kronisk njursjukdom (58 %), hjärtsvikt (10 %), diabetes mellitus (62 %) och 
användning av RAAS-hämmande behandling (68 %). Dessutom testades den långsiktiga säkerheten 
för Lokelma i två öppna underhållsstudier. Dessa fem studier omfattade 1 760 patienter som fått 
Lokelma-doser; 507 exponerades under minst 360 dagar. Effekt och säkerhet av Lokelma har
dessutom studerats i en dubbelblind, placebokontrollerad studie på 196 kroniska hemodialyspatienter 
med hyperkalemi, som fick doser med Lokelma i 8 veckor. I studierna minskade Lokelma 
serumkalium och upprätthöll normala serumkaliumnivåer oberoende av den underliggande orsaken 
till hyperkalemi, ålder, kön, etnisk tillhörighet, samtidig sjukdom eller samtidig användning av 
RAAS-hämmare. Inga kostbegränsningar infördes; patienterna instruerades att fortsätta med sin 
vanliga kost utan några angivna ändringar.
Studie 1
En tvådelad, placebokontrollerad korrektions- och underhållsstudie
En dubbelblind, randomiserad, placebokontrollerad klinisk studie i två delar med 753 patienter 
(genomsnittsålder 66 år, intervall 22 till 93 år) med hyperkalemi (5 till ≤ 6,5 mmol/l, genomsnittligt 
7
kaliumvärde vid baslinjen 5,3 mmol/l), som innefattade patienter med kronisk njursjukdom, 
hjärtsvikt, diabetes mellitus och de som fick behandling med RAAS-hämmare.
Under korrektionsfasen randomiserades patienterna till att få Lokelma (1,25 g, 2,5 g, 5 g eller 10 g) 
eller placebo, administrerat tre gånger dagligen under de första 48 timmarna (tabell 2).
Tabell 2. Korrektionsfas (studie 1): Procentandel patienter med normokalemi efter 48 timmar 
med Lokelma
Lokelma-dos (tre gånger dagligen)
Placebo
1,25 g
2,5 g
N
Baslinje-serumkalium, mmol/l
Normokalemi efter 48 timmar, %
158
5,3
48
p-värde kontra placebo
NS: icke signifikant
154
5,4
51
NS
5 g
157
5,3
78
10 g
143
5,3
86
141
5,4
68
<0,001
<0,001
<0,001
Lokelma 10 g tre gånger dagligen sänkte serumkalium med 0,7 mmol/l efter 48 timmar (p <0,001 
jämfört med placebo); en statistiskt signifikant 14 % minskning av kalium observerades en timme 
efter den första dosen. Patienter med högre kaliumnivåer vid starten svarade bättre på Lokelma. 
Patienter med kaliumnivåer på över 5,5 mmol/l före start av behandling (genomsnittlig baslinje 
5,8 mmol/l) hade en genomsnittlig minskning på 1,1 mmol/l efter 48 timmar medan de med 
kaliumnivåer på eller under 5,3 mmol/l vid behandlingsstart hade en genomsnittlig minskning på 
0,6 mmol/l vid den högsta dosen.
Patienter som blev normokalemiska efter att ha fått Lokelma under korrektionsfasen 
återrandomiserades till att få placebo en gång dagligen eller Lokelma en gång dagligen i samma 
dosnivå som de hade fått tre gånger dagligen under korrektionsfasen (tabell 3).
Tabell 3. Underhållsfas (12 dagar, studie 1): Genomsnittligt antal dagar med normokalemi
Behandling i underhållsfas (en gång dagligen)
Placebo
Lokelma
P-värde kontra 
placebo
n
41
46
68
61
Dagar
7,6
6,2
6,0
8,2
n
49
54
64
63
Dagar
7,2
8,6
9,0
10,2
NS
0,008
0,001
0,005
Korrektionsfas Lokelma-dos
1,25 g tre gånger dagligen
2,5 g tre gånger dagligen
5 g tre gånger dagligen
10 g tre gånger dagligen
NS: icke signifikant
Vid slutet av underhållsperioden, när Lokelma inte längre administrerades, ökade de genomsnittliga 
kaliumnivåerna nästan till nivåerna vid baslinjen.
Studie 2
En multifas-, placebokontrollerad studie av underhållsbehandling med en ytterligare öppen fas
I korrektionsfasen av studien fick 258 patienter med hyperkalemi (baslinjegenomsnitt 5,6, intervall 
4,1-7,2 mmol/l) 10 g Lokelma administrerat tre gånger dagligen under 48 timmar. Minskningar i 
kalium observerades 1 timme efter den första dosen på 10 g Lokelma. Mediantiden till normokalemi 
var 2,2 timmar med 66 % av patienter som uppnådde normokalemi vid 24 timmar och 88 % vid
48 timmar. Patienter med svårare hyperkalemi fick högre dossvar; serumkalium sjönk med 0,8, 1,2 
och 1,5 mmol/l hos patienter med serumkaliumnivåer på <5,5, 5,5 till 5,9 och ≥ 6 mmol/l vid 
8
baslinjen.
Patienter som fick normokalemi (kaliumnivåer mellan 3,5 och 5 mmol/l) randomiserades med 
dubbelblind metod till en av tre doser Lokelma [5 g (n = 45), 10 g (n = 51) eller 15 g (n = 56)] eller 
placebo (n = 85) som administrerades en gång dagligen under 28 dagar (den dubbelblinda 
randomiserade utsättningsfasen).
Andelen patienter med genomsnittlig serumkaliumnivå <5,1 mmol/l från studiedag 8-29 
(treveckorsperiod) var större vid de dagliga doserna på 5 g, 10 g och 15 g av Lokelma (80 %, 90 % 
och 94 %), jämfört med placebo (46 %). Det skedde en minskning av serumkalium på i genomsnitt
0,77 mmol/l, 1,10 mmol/, 1,19 mmol/l respektive 0,44 mmol/l och andelen patienter som fortsatt var 
normokalemiska var 71 %, 76 %, 85 % och 48 % som fick doser på 5 g, 10 g och 15 g en gång 
dagligen av Lokelma respektive placebo.
Resultat vid underhållsstudie med titrering av Lokelma (öppen): 123 patienter ingick i den öppna 
fasen på 11 månader. Andelen patienter med genomsnittliga serumkaliumnivåer <5,1 mmol/l var 
88 %, genomsnittlig serumkaliumnivå var 4,66 mmol/l och andelen serumkaliummätningar under 
3,5 mmol/l var mindre än 1 %; mellan 3,5 och 5,1 mmol/l var 77 %; och mellan 3,5 och 5,5 mmol/l 
var 93 %, oavsett andra faktorer som skulle kunna påverka serumkaliumvärdet. Behandlingen 
avslutades vid studiens slut (dag 365).
Kaplan-Meier-estimat av tiden fram till återfall i underhållsfasen visade på ett dosberoende i tid fram 
till återfall med en mediantid för 5 g-dosen på mellan 4 och 21 dagar beroende på
serumkaliumvärdena vid baslinjen. Serumkalium bör övervakas regelbundet och Lokelma-dosen bör 
titreras så som beskrivs i avsnitt 4.2.
Figur 1 visar genomsnittligt serumkalium under studiens korrektions- och underhållsfaser.
Figur 1: Korrektions- och underhållsfaser (studie 2): genomsnittligt serumkalium över tid med 
95 % KI
10 g*
Placebo
10 g
5 g
15 g
Titrerad dos
Utan behandling
)
l
/
l
o
m
m
(
I
K
%
5
9
d
e
m
m
u
i
l
a
k
m
u
r
e
s
t
g
i
l
t
t
i
n
s
m
o
n
e
G
Korrektion (timmar)
Underhåll, fast dos (dag)
Underhåll, titrerad dos (dag)
Exit    EOS
Exit = Sista besöket inom 1 dag från sista dosen, EOS = Studiens slut (End of Study) (7 dagar +/- 1 dag efter sista dosen)
*Given 3 gånger dagligen
9
 
 
 
 
 
 
Studie 3
En studie av patienter med kronisk njursjukdom med hyperkalemi
Denna studie var en dubbelblind placebokontrollerad doseskalerande studie med 90 patienter 
(60 Lokelma-patienter, 30 kontroller) med eGRF mellan 30-60 ml/min/1,73 m2 vid baslinjen och 
hyperkalemi (serumkalium 5,2 mmol/l vid baslinjen, inom intervallet 4,6-6 mmol/l). Patienterna 
randomiserades till att få eskalerande doser av Lokelma (0,3 g, 3 g och 10 g) eller placebo, som 
administrerades tre gånger om dagen med måltider i två till fyra dagar. Det primära effektmåttet var 
förändringstakten i serumkaliumnivåerna från baslinjen under de första 2 dagarnas behandling. 
Prövningen nådde det primära effektmåttet vid doser på 3 g och 10 g Lokelma jämfört med placebo. 
Lokelma i doser på 10 g och 3 g gav genomsnittliga maximala minskningar på respektive 
0,92 mmol/l och 0,43 mmol/l. Insamling av dygnsurin visade att Lokelma minskade 
urinkaliumutsöndringen från baslinjen med 15,8 mmol/24 timmar jämfört med ökningen med
placebo på 8,9 mmol/24 timmar (p <0,001). Natriumutsöndringen var oförändrad jämfört med 
placebo (Lokelma 10 g, ökning med 25,4 mmol/24 timmar jämfört med ökning med placebo på
36,9 mmol/24 timmar (NS)).
Studie 4
En två-fas, multicenter, multipel dos, öppen säkerhets- och effektstudie
De långsiktiga (upp till 12 månader) effekterna av Lokelma undersöktes i denna studie hos 
751 patienter med hyperkalemi (baslinjegenomsnitt 5,59 mmol/l; intervall 4,3-7,6 mmol/l). 
Komorbiditeter inkluderade kronisk njursjukdom (65 %), diabetes mellitus (64 %), hjärtsvikt (15 %)
och hypertension (83 %). Användning av diuretika och RAAS-hämmande läkemedel rapporterades 
av 51 % respektive 70 % av patienterna. Under korrektionsfasen fick patienterna 10 g Lokelma tre
gånger dagligen under minst 24 timmar och upp till 72 timmar. Patienter som uppnådde 
normokalemi (≥ 3,5 till ≤ 5,0 mmol/l) inom 72 timmar gick in i underhållsfasen av studien. Alla 
patienter som deltog i underhållsfasen fick en startdos på 5 g Lokelma en gång dagligen, vilken 
kunde ökas i steg om 5 g dagligen (till högst 15 g en gång dagligen) eller minskas (minst 5 g en gång 
varannan dag) baserat på titreringsregimen. 
Normokalemi uppnåddes hos 494/748 (66 %), 563/748 (75 %) och 583/748 (78 %) av patienterna 
efter 24, 48 och 72 timmars dosering i korrektionsfasen med en genomsnittlig minskning av 
serumkalium på 0,81 mmol/l, 1,02 mmol/l och 1,10 mmol/l vid 24 (n = 748), 48 (n = 104) respektive 
72 (n = 28) timmar. Normokalemi berodde på kaliumkoncentration vid baslinjen. Patienter med den 
högsta serumkaliumkoncentrationen vid baslinjen hade den mest framträdande minskningen efter 
behandlingsstart med studieläkemedlet, men den lägsta andelen patienter som uppnådde 
normokalemi. 126 patienter hade en serumkaliumkoncentration vid baslinjen ≥ 6,0 mmol/l
(genomsnittligt serumkalium vid baslinjen 6,28 mmol/l). Dessa patienter hade en genomsnittlig 
minskning på 1,37 mmol/l vid slutet av korrektionsfasen.
Tabell 4. Korrektionsfas (Studie 4): Andel patienter med serumkaliumkoncentrationer
≥ 3,5 till ≤ 5,0 mmol/l, eller ≥ 3,5 till ≤ 5,5 mmol/l, på studiedag för korrektionsfas –
ITT-population
Lokelma 10 g tre gånger dagligen (N = 749)
Korrektionsfas (KF)
Serumkalium ≥ 3,5 till ≤ 5,0 mmol/l
Andel
0,660
0,753
n/N
494/748
563/748
95 % KI
0,625, 0,694
0,720, 0,783
Serumkalium ≥ 3,5 till ≤ 5,5 mmol/l
Andel
0,925
0,979
n/N
692/748
732/748
95 % KI
0,904, 0,943
0,965, 0,988
KF vid 24 timmar
KF vid 48 timmar
KF vid 72 timmar/KF 
Sista
Notera: En patient hade ett värde efter dosering som var mer än 1 dag efter sista dosen. Därför var
patienten valbar till korrektionsfasens ITT-population; tidpunkten uteslöts dock från analysen.
0,748, 0,809
738/748
583/748
0,779
0,987
0,976, 0,994
Normokalemi bibehölls medan patienterna stod kvar på läkemedel, och genomsnittligt serumkalium 
ökade efter seponering. 89 % av patienterna som använde RAAS-hämmare vid baslinjen avbröt inte 
10
den RAAS-hämmande behandlingen och 74 % kunde upprätthålla samma dos under underhållsfasen. 
Bland patienterna som inte använde RAAS-hämmare vid baslinjen kunde 14 % initiera denna 
behandling. 75,6 % av patienterna upprätthöll normokalemi under underhållsfasen, trots användning 
av RAAS-hämmare.
Figur 2 illustrerar genomsnittligt serumkalium under korrektions- och underhållsfasen i studien.
Figur 2: Korrektions- och underhållsfas i 12-månaders öppen studie (Studie 4) – genomsnittligt 
serumkalium över tid med 95 % KI
10 g
Titrerad dos Utan behandling
)
l
/
l
o
m
m
(
I
K
%
5
9
d
e
m
m
u
i
l
a
k
m
u
r
e
S
CPBL
MPBL
Korrektion (timmar)
Underhåll (dag)
Exit   EOS
CPBL = Correction Phase Baseline, MPBL = Maintenance Phase Baseline
Exit = Sista besöket inom 1 dag från sista dosen, EOS = Studiens slut (End of Study) (7 dagar +/- 1 dag efter sista dosen)
Studie 5
En randomiserad, dubbelblind, placebokontrollerad studie på patienter under kronisk hemodialys
I denna studie randomiserades 196 patienter (genomsnittlig ålder 59 år, i intervallet 20 till 86 år) med 
terminal njursjukdom och under stabil dialys i minst 3 månader samt kvarstående hyperkalemi före 
dialys, till behandling med Lokelma 5 g eller placebo en gång dagligen på dialysfria dagar. Vid 
randomiseringen var genomsnittliga serumkaliumnivåer 5,8 mmol/l (intervall 4,2-7,3 mmol/l) i 
Lokelmagruppen och 5,9 mmol/l (intervall 4,2-7,3 mmol/l) i placebogruppen. För att uppnå
serumkaliumnivåer mellan 4,0-5,0 mmol/l före dialys under dosjusteringsperioden (initiala 4 veckor) 
kunde dosen justeras varje vecka med stegvis ökningar med 5 g upp till 15 g en gång dagligen (på 
dialysfria dagar) baserat på serumkaliumvärdet före dialys, uppmätt efter LIDI. Dosen som nåddes 
vid slutet av dosjusteringsperioden bibehölls genom den efterföljande 4 veckor långa 
utvärderingsperioden. Vid slutet av dosjusteringsperioden stod 37 %, 43 % och 19 % på Lokelma 
5 g, 10 g respektive 15 g. Andelen responders, definierat som de patienter som bibehöll 
serumkaliumnivåer mellan 4,0 och 5,0 mmol/l före dialys vid minst 3 av 4 dialysbehandlingar efter 
LIDI, och som inte fick någon undsättande (rescue) behandling under utvärderingsperioden, var 
41 % i Lokelmagruppen och 1 % i placebogruppen (p = 0,001) (se figur 3).
I post hoc-analyser var antalet gånger som patienterna hade serumkaliumnivåer mellan 4,0 och 
5,0 mmol/l efter LIDI under utvärderingsperioden högre i Lokelmagruppen. 24 % av patienterna i 
Lokelmagruppen och inga patienter i placebogruppen låg inom detta intervall vid alla 4 besök.
Post hoc-analysen visade att andelen patienter som bibehöll serumkaliumnivåer mellan 3,5 och 
5,5 mml/l vid minst 3 av 4 dialysbehandlingar efter LIDI under utvärderingsperioden var 70 % i 
Lokelmagruppen och 21 % i placebogruppen.
11
 
 
 
 
Vid slutet av behandlingen var genomsnittlig serumkaliumnivå efter dialys 3,6 mmol/l (intervall 
2,6-5,7 mmol/l) i Lokelmagruppen och 3,9 mmol/l (intervall 2,2-7,3 mmol/l) i placebogruppen. Det 
var ingen skillnad mellan Lokelma- och placebogruppen med avseende på viktökning mellan 
dialystillfällena (interdialytic weight gain, IDWG). IDWG definierades som vikt före dialys minus 
vikt efter dialys vid det tidigare dialystillfället och mättes efter LIDI.
Figur 3: Genomsnittliga serumkaliumnivåer före dialys över tid hos patienter under 
kronisk dialysbehandling
)
l
/
l
o
m
m
(
I
K
%
5
9
d
e
m
m
u
i
l
a
k
m
u
r
e
S
Screening (Dag)
Patienter (n)
Lokelma
Placebo
Dosjustering (Dag)
Utvärdering (Dag)
F/U (Dag)
Lokelma
Placebo
F/U- uppföljningsperiod
Felstaplarna motsvarar 95 % konfidensintervall.
n = Antal patienter utan avsaknade kaliummätningar vid ett visst besök.
Pediatrisk population
Europeiska läkemedelsmyndigheten har senarelagt kravet att skicka in studieresultat för Lokelma för
en eller flera grupper av den pediatriska populationen för hyperkalemi (information om pediatrisk 
användning finns i avsnitt 4.2).
5.2
Farmakokinetiska egenskaper
Absorption
Natrium-zirkonium-cyklosilikat är en oorganisk, olöslig förening som inte är föremål för enzymatisk 
metabolism. Dessutom har kliniska prövningar visat att det inte absorberas systemiskt. En 
in vivo-massbalansstudie på råttor visade att natrium-zirkonium-cyklosilikat återfanns i avföringen 
utan tecken på systemisk absorption. På grund av dessa faktorer och dess olöslighet, har inga 
in vivo- eller in vitro-studier genomförts för att undersöka dess effekt på cytokrom P450 
(CYP450) -enzymer eller -transportöraktivitet.
Eliminering
Natrium-zirkonium-cyklosilikat elimineras via avföringen.
5.3
Prekliniska säkerhetsuppgifter
Gängse studier avseende säkerhetsfarmakologi, allmäntoxicitet, gentoxicitet, karcinogenicitet, 
12
 
 
 
 
reproduktionseffekter och effekter på utveckling visade inte några särskilda risker för människa.
6.
FARMACEUTISKA UPPGIFTER
6.1
Förteckning över hjälpämnen
Inga.
6.2
Inkompatibiliteter
Ej relevant.
6.3 Hållbarhet
3 år
6.4
Särskilda förvaringsanvisningar
Detta läkemedel kräver inga särskilda förvaringsanvisningar.
6.5
Förpackningstyp och innehåll
5 eller 10 g pulver i dospåsar av PET/alu/LLDPE eller PET/LDPE/alu/EAA/LLDPE-laminat
Förpackningsstorlekar: 3 eller 30 dospåsar
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion och övrig hantering
Inga särskilda anvisningar för destruktion.
7.
INNEHAVARE AV GODKÄNNANDE FÖR FÖRSÄLJNING
AstraZeneca AB
SE-151 85 Södertälje
Sverige
8.
NUMMER PÅ GODKÄNNANDE FÖR FÖRSÄLJNING
EU/1/17/1173/001
EU/1/17/1173/002
EU/1/17/1173/003
EU/1/17/1173/004
EU/1/17/1173/007
EU/1/17/1173/009
EU/1/17/1173/010
EU/1/17/1173/012
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 22 mars 2018
Datum för den senaste förnyelsen: 15 februari 2023
13
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
https://www.ema.europa.eu/en.
14
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET
15
TILLVERKARE SOM ANSVARAR FÖR FRISLÄPPANDE AV 
A.
TILLVERKNINGSSATS
Namn och adress till tillverkare som ansvarar för frisläppande av tillverkningssats
AstraZeneca AB
Gärtunavägen
SE-152 57 Södertälje
Sverige
VILLKOR ELLER BEGRÄNSNINGAR FÖR TILLHANDAHÅLLANDE OCH 
B.
ANVÄNDNING 
Receptbelagt läkemedel.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar som finns på Europeiska 
läkemedelsmyndighetens webbplats.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
D.
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
för försäljning samt eventuella efterföljande överenskomna uppdateringar av 
riskhanteringsplanen.
En uppdaterad riskhanteringsplan ska lämnas in:
 på begäran av Europeiska läkemedelsmyndigheten,
 när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
16
BILAGA III
MÄRKNING OCH BIPACKSEDEL
17
A. MÄRKNING
18
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1.
LÄKEMEDLETS NAMN
Lokelma 5 g pulver till oral suspension
natrium-zirkonium-cyklosilikat
2.
DEKLARATION AV AKTIV(A) SUBSTANS(ER)
1 påse innehåller 5 gram natrium-zirkonium-cyklosilikat.
Högt natriuminnehåll - se bipacksedeln för mer information.
3.
FÖRTECKNING ÖVER HJÄLPÄMNEN
4.
LÄKEMEDELSFORM OCH FÖRPACKNINGSSTORLEK
Pulver till oral suspension.
3 påsar
30 påsar
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Oral användning
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
19
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
AstraZeneca AB
SE-151 85 Södertälje
Sverige
12. NUMMER PÅ GODKÄNNANDE FÖR FÖRSÄLJNING
PET/alu/LLDPE påsar
EU/1/17/1173/001
EU/1/17/1173/002
  3 påsar
30 påsar
PET/LDPE/alu/EAA/LLDPE påsar
EU/1/17/1173/007  
EU/1/17/1173/009   
  3 påsar
30 påsar
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
lokelma 5 g
17. UNIK IDENTITETSBETECKNING - TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
20
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
DOSPÅSE
1.
LÄKEMEDLETS NAMN OCH ADMINISTRERINGSVÄG
Lokelma 5 g pulver till oral suspension
natrium-zirkonium-cyklosilikat
Oral användning
2.
ADMINISTRERINGSSÄTT
Öppna genom att klippa av överdelen.
Läs bipacksedeln före användning.
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
1 påse innehåller 5 gram.
6.
ÖVRIGT
AstraZeneca
21
UPPGIFTER SOM SKA FINNAS PÅ YTTRE FÖRPACKNINGEN
YTTERKARTONG
1.
LÄKEMEDLETS NAMN
Lokelma 10 g pulver till oral suspension
natrium-zirkonium-cyklosilikat
2.
DEKLARATION AV AKTIV(A) SUBSTANS(ER)
1 påse innehåller 10 gram natrium-zirkonium-cyklosilikat.
Högt natriuminnehåll - se bipacksedeln för mer information.
3.
FÖRTECKNING ÖVER HJÄLPÄMNEN
4.
LÄKEMEDELSFORM OCH FÖRPACKNINGSSTORLEK
Pulver till oral suspension.
3 påsar
30 påsar
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Oral användning
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
22
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
AstraZeneca AB
SE-151 85 Södertälje
Sverige
12. NUMMER PÅ GODKÄNNANDE FÖR FÖRSÄLJNING
PET/alu/LLDPE-påsar
EU/1/17/1173/003
EU/1/17/1173/004
3 påsar
30 påsar
PET/LDPE/alu/EAA/LLDPE-påsar
EU/1/17/1173/010
EU/1/17/1173/012   
3 påsar
30 påsar
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
lokelma 10 g
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
23
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
DOSPÅSE
1.
LÄKEMEDLETS NAMN OCH ADMINISTRERINGSVÄG
Lokelma 10 g pulver till oral suspension
natrium-zirkonium-cyklosilikat
Oral användning
2.
ADMINISTRERINGSSÄTT
Öppna genom att klippa av överdelen.
Läs bipacksedeln före användning.
3.
UTGÅNGSDATUM
EXP
4.
TILLVERKNINGSSATSNUMMER
Lot
5. MÄNGD UTTRYCKT I VIKT, VOLYM ELLER PER ENHET
1 påse innehåller 10 gram.
6.
ÖVRIGT
AstraZeneca
24
B. BIPACKSEDEL
25
Bipacksedel: Information till patienten
Lokelma 5 g pulver till oral suspension
Lokelma 10 g pulver till oral suspension
natrium-zirkonium-cyklosilikat
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig.



Spara denna information, du kan behöva läsa den igen.
Om du har ytterligare frågor vänd dig till läkare, apotekspersonal eller sjuksköterska.
Detta läkemedel har ordinerats enbart åt dig. Ge det inte till andra. Det kan skada dem, även 
om de uppvisar sjukdomstecken som liknar dina.
Om du får biverkningar, tala med läkare, apotekspersonal eller sjuksköterska. Detta gäller 
även eventuella biverkningar som inte nämns i denna information. Se avsnitt 4.

I denna bipacksedel finns information om följande:
Vad Lokelma är och vad det används för
1.
Vad du behöver veta innan du tar Lokelma
2.
Hur du tar Lokelma
3.
Eventuella biverkningar
4.
Hur Lokelma ska förvaras
5.
Förpackningens innehåll och övriga upplysningar
6.
1.
Vad Lokelma är och vad det används för
Lokelma innehåller den aktiva substansen natrium-zirkonium-cyklosilikat.
Lokelma används för att behandla hyperkalemi hos vuxna. Hyperkalemi innebär att det är hög halt av 
kalium i blodet.
Lokelma sänker höga halter av kalium i kroppen och hjälper till att hålla det på en normal nivå. När 
Lokelma passerar genom magen och tarmen binds kalium till läkemedlet och lämnar kroppen via
avföringen, och det sänker mängden kalium i kroppen.
2.
Vad du behöver veta innan du tar Lokelma
Ta inte Lokelma

Om du är allergisk mot den aktiva substansen.
Varningar och försiktighet
Övervakning
Din läkare eller sjuksköterska kommer att kontrollera halten kalium i blodet när du börjar ta detta 
läkemedel:

Det görs för att säkerställa att du får rätt dos. Dosen kan höjas eller sänkas beroende på 
kaliumhalten i blodet.
Behandlingen kan avbrytas om halten kalium i blodet blir för låg.
Tala om för läkare eller sjuksköterska om du tar andra läkemedel som kan ändra dina 
kaliumvärden i blodet, eftersom din dos Lokelma kan behöva ändras. Dessa inkluderar 
diuretika (läkemedel som ökar urinproduktionen), hämmare av angiotensinkonverterande 
enzym (ACE) såsom enalapril, och angiotensinreceptorblockerare såsom valsartan (läkemedel 
mot högt blodtryck och hjärtproblem) och reninhämmare såsom aliskiren (mot högt 
blodtryck).


Medan du tar Lokelma ska du tala om för läkaren eller sjuksköterskan om
26



du har en störning i hjärtats signalering (QT-förlängning), eftersom Lokelma minskar dina 
kaliumvärden i blodet, vilket kan påverka hjärtats signalering.
du ska genomgå en röntgenundersökning, då Lokelma kan inverka på tolkningen av resultaten.
du får plötslig eller svår smärta i buken eftersom detta kan vara ett tecken på ett problem som 
observerats med läkemedel som verkar i mag-tarmkanalen.
Barn och ungdomar
Ge inte detta läkemedel till barn och ungdomar under 18 år. Orsaken är att effekterna av Lokelma 
hos barn och ungdomar inte är kända.
Andra läkemedel och Lokelma
Tala om för läkare eller sjuksköterska om du tar, nyligen har tagit eller kan tänkas ta andra 
läkemedel.
Lokelma kan påverka hur vissa läkemedel tas upp från mag-tarmkanalen. Om du tar något av 
följande läkemedel ska de tas 2 timmar före eller efter intag av Lokelma, annars fungerar de kanske 
inte som de ska:

takrolimus (läkemedel som används för att dämpa din kropps immunsystem för att förhindra 
avstötning av transplanterade organ)
ketokonazol, itrakonazol och posakonazol (används för att behandla svampinfektioner)
atazanavir, nelfinavir, indinavir, ritonavir, saquinavir, raltegravir, ledipasvir och rilpivirin 
(används för att behandla hiv-infektion)
tyrosinkinashämmare som erlotinib, dasatinib och nilotinib (används för att behandla cancer).



Om något av ovanstående stämmer in på dig (eller om du är osäker), ska du tala med läkare, 
apotekspersonal eller sjuksköterska innan du tar detta läkemedel.
Graviditet och amning
Graviditet
Använd inte detta läkemedel under graviditet eftersom det inte finns någon information om dess 
användning under graviditet.
Amning
Inga effekter förväntas på ammade nyfödda/spädbarn eftersom upptaget av Lokelma i blodet hos den 
ammande kvinnan är försumbart. 
Lokelma kan användas under amning.
Körförmåga och användning av maskiner
Detta läkemedel har ingen eller försumbar effekt på förmågan att köra bil eller använda maskiner.
Lokelma innehåller natrium
Detta läkemedel innehåller cirka 400 mg natrium (huvudingrediensen i koksalt/bordssalt) per dos om 
5 g. Detta motsvarar 20 % av högsta rekommenderat dagligt intag av natrium för vuxna.
Rådgör med läkare eller apotekspersonal om ditt behov av Lokelma är 5 g eller mer dagligen under 
en längre period, särskilt om du har ordinerats saltfattig (natriumfattig) kost.
3.
Hur du tar Lokelma
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker.
Hur mycket du ska ta
Startdos – för att sänka höga kaliumnivåer till det normala:

Rekommenderad dos är 10 g - tre gånger dagligen.
27


Det dröjer en till två dagar innan läkemedlet har effekt.
Ta inte denna startdos i mer än tre dagar.
Underhållsdos – för att hålla din kaliumnivå inom det normala intervallet när den har sänkts:



Rekommenderad dos är 5 g – en gång dagligen.
Din läkare kan besluta att dosen ska höjas eller sänkas.
Ta inte en högre underhållsdos än 10 g en gång dagligen.
Om du får behandling med hemodialys:




Ta Lokelma endast på dagar när du inte får hemodialys.
Den rekommenderade startdosen är 5 g en gång dagligen.
Din läkare kan bestämma att du behöver mer (upp till 15 g en gång dagligen).
Ta inte mer än 15 g en gång dagligen.
Ta Lokelma så här:


Försök att ta Lokelma vid samma tid varje dag.
Du kan ta detta läkemedel med eller utan mat.
Så här tar du läkemedlet:



Öppna dospåsen (dospåsarna) och häll pulvret i ett dricksglas med ca 45 ml vatten, ej kolsyrat.
Rör om ordentligt och drick den smakfria vätskan genast.
Pulvret löses inte och vätskan ser grumlig ut. Pulvret sjunker snabbt i glaset. Om det händer, 
rör om vätskan igen och drick upp allt.
Skölj vid behov glaset med en liten mängd vatten och drick upp allt så att du får i dig allt 
läkemedel.

Om du har tagit för stor mängd av Lokelma
Tala genast med din läkare om du har tagit för stor mängd av detta läkemedel. Ta inte mer förrän du 
har talat med en läkare.
Om du har glömt att ta Lokelma 



Om du har glömt att ta en dos av detta läkemedel ska du hoppa över den missade dosen.
Ta sedan nästa dos som vanligt vid den vanliga tiden.
Ta inte dubbel dos för att kompensera för glömd dos.
Om du slutar att ta Lokelma
Du ska inte minska dosen av detta läkemedel eller sluta ta det utan att tala med läkaren som 
ordinerade det, du kan då få höga kaliumhalter i blodet igen.
Om du har ytterligare frågor om detta läkemedel, kontakta läkare, apotekspersonal eller 
sjuksköterska.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Tala om för din läkare eller sjuksköterska omedelbart om något av följande inträffar:
Vanliga biverkningar (kan förekomma hos upp till 1 av 10 användare).

du börjar känna dig trött eller har muskelsvaghet eller kramper - det kan vara ett tecken på att 
halten kalium i blodet har blivit för låg. Tala omedelbart med läkaren om dessa symtom blir 
svåra.
du börjar få ansamling av vätska i vävnaderna, som leder till svullnad någonstans i kroppen 
(oftast i fötter och vrister).
förstoppning.


28
Rapportering av biverkningar
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar 
kan du bidra till att öka informationen om läkemedels säkerhet.
5.
Hur Lokelma ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen eller påsen efter ”EXP”. Utgångsdatumet är den 
sista dagen i angiven månad.
Detta läkemedel kräver inga särskilda förvaringsanvisningar.
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
-
Den aktiva substansen är natrium-zirkonium-cyklosilikat.
Lokelma 5 g pulver till oral suspension
1 dospåse innehåller 5 g natrium-zirkonium-cyklosilikat.
Lokelma 10 g pulver till oral suspension
1 dospåse innehåller 10 g natrium-zirkonium-cyklosilikat.
Det finns inga andra ingredienser i detta läkemedel.
Läkemedlets utseende och förpackningsstorlekar
Pulvret till oral suspension är ett vitt till grått pulver. Det levereras i en dospåse.
Lokelma 5 g pulver till oral suspension
1 dospåse innehåller 5 g pulver.
Lokelma 10 g pulver till oral suspension
1 dospåse innehåller 10 g pulver.
Dospåsarna levereras i en kartong som innehåller 3 eller 30 dospåsar.
Eventuellt kommer inte alla förpackningsstorlekar att marknadsföras.
Innehavare av godkännande för försäljning
AstraZeneca AB
SE-151 85 Södertälje
Sverige
Tillverkare
29
AstraZeneca AB
Gärtunavägen
SE-152 57 Södertälje
Sverige
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
AstraZeneca S.A./N.V.
Tel: +32 2 370 48 11
България
АстраЗенека България ЕООД
Тел.: +359 24455000
Česká republika
AstraZeneca Czech Republic s.r.o.
Tel: +420 222 807 111
Danmark
AstraZeneca A/S
Tlf: +45 43 66 64 62
Deutschland
AstraZeneca GmbH
Tel: +49 40 809034100
Eesti
AstraZeneca 
Tel: +372 6549 600
Ελλάδα
AstraZeneca A.E.
Τηλ: +30 210 6871500
Lietuva
UAB AstraZeneca Lietuva
Tel: +370 5 2660550
Luxembourg/Luxemburg
AstraZeneca S.A./N.V.
Tél/Tel: +32 2 370 48 11
Magyarország
AstraZeneca Kft.
Tel.: +36 1 883 6500
Malta
Associated Drug Co. Ltd
Tel: +356 2277 8000
Nederland
AstraZeneca BV
Tel: +31 85 808 9900
Norge
AstraZeneca AS
Tlf: +47 21 00 64 00
Österreich
AstraZeneca Österreich GmbH
Tel: +43 1 711 31 0
España
AstraZeneca Farmacéutica Spain, S.A.
Tel: +34 91 301 91 00
Polska
AstraZeneca Pharma Poland Sp. z o.o.
Tel.: +48 22 245 73 00
France
AstraZeneca
Tél: +33 1 41 29 40 00
Hrvatska
AstraZeneca d.o.o.
Tel: +385 1 4628 000
Portugal
AstraZeneca Produtos Farmacêuticos, Lda.
Tel: +351 21 434 61 00
România
AstraZeneca Pharma SRL
Tel: +40 21 317 60 41
Ireland
AstraZeneca Pharmaceuticals (Ireland) Ltd
Tel: +353 1609 7100
Slovenija
AstraZeneca UK Limited
Tel: +386 1 51 35 600
Ísland
Vistor hf.
Sími: +354 535 7000
Italia
Slovenská republika
AstraZeneca AB, o.z.
Tel: +421 2 5737 7777 
Suomi/Finland
30
AstraZeneca S.p.A.
Tel: +39 02 00704500
Κύπρος
Αλέκτωρ Φαρµακευτική Λτδ
Τηλ: +357 22490305
Latvija
SIA AstraZeneca Latvija
Tel: +371 67377100
Denna bipacksedel ändrades senast 
Övriga informationskällor
AstraZeneca Oy
Puh/Tel: +358 10 23 010
Sverige
AstraZeneca AB
Tel: +46 8 553 26 000
United Kingdom (Northern Ireland)
AstraZeneca UK Ltd
Tel: +44 1582 836 836
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu.
31
