EMA/676698/2018 
EMEA/H/C/002653 
Xofigo (radium-223-diklorid) 
Sammanfattning av Xofigo och varför det är godkänt inom EU 
Vad är Xofigo och vad används det för? 
Xofigo är ett radiofarmaceutiskt läkemedel (ett läkemedel som innehåller en radioaktiv substans) som 
används för att behandla vuxna med cancer i prostatan (en körtel i det manliga 
reproduktionssystemet). 
Xofigo används när kastrering (att hindra produktionen av manliga hormoner) genom läkemedel eller 
kirurgi inte fungerar, och när cancern har spridit sig till skelettet (skelettmetastaser) och orsakar 
symtom såsom smärta, men inte har spridit sig till andra inre organ. Det ska endast ges till patienter 
som har genomgått minst två tidigare behandlingar för prostatacancer eller som inte kan få andra 
behandlingar. 
Xofigo används ensamt eller i kombination med ett läkemedel som kallas en ”LHRH-analog”. 
Xofigo innehåller den aktiva substansen radium-223-diklorid. 
Hur används Xofigo? 
Xofigo är receptbelagt och får bara hanteras och ges av någon med behörighet att använda radioaktiva 
läkemedel och efter att patienten utvärderats av behörig läkare. 
Dosen av Xofigo beräknas för att ge en bestämd dos radioaktivitet baserat på patientens kroppsvikt. 
Läkemedlet injiceras långsamt i en ven, vanligtvis under högst en minut. Injektionerna ges var fjärde 
vecka tills totalt 6 injektioner har getts. 
För att få mer information om hur du använder Xofigo, läs bipacksedeln eller tala med läkare eller 
apotekspersonal. 
Hur verkar Xofigo? 
Den aktiva substansen i Xofigo, radium-223, skickar ut strålning med kort räckvidd som kallas 
alfastrålning. Skelettet i kroppen tar upp radium på samma sätt som kalcium. Radioaktivt radium 
ansamlas i benvävnader dit cancern har spridit sig, och alfapartiklarna förstör omgivande cancerceller 
och hjälper till att kontrollera de förknippade symtomen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Vilka fördelar med Xofigo har visats i studierna? 
Xofigo jämfördes med placebo (en overksam behandling) som tillägg till standardbehandling i en 
huvudstudie på 921 män med prostatacancer som hade spridit sig till skelettet och där suppression av 
manliga hormoner genom läkemedel eller kirurgi inte fungerade. Patienterna fick upp till 6 injektioner 
med 1 månads intervall och följdes upp under 3 år från den första injektionen. Patienterna som fick 
Xofigo levde i genomsnitt i 14,9 månader, jämfört med 11,3 månader för dem som fick placebo. Hos 
patienterna som fick Xofigo tog det också längre tid innan tecknen och symtomen på progressiv 
sjukdom såsom skelettsmärta utvecklades. 
Vilka är riskerna med Xofigo? 
De vanligaste biverkningarna som orsakas av Xofigo (kan uppträda hos fler än 1 av 10 personer) är 
diarré, illamående, kräkningar, trombocytopeni (lågt antal blodplättar) och skelettfrakturer. De 
allvarligaste biverkningarna var trombocytopeni och neutropeni (låga halter av neutrofiler, en typ av 
vita blodkroppar som motverkar infektioner). En fullständig förteckning över biverkningar som 
rapporterats för Xofigo finns i bipacksedeln. 
Xofigo får inte användas tillsammans med läkemedlet abirateronacetat och kortikosteroiderna 
prednison eller prednisolon. En fullständig förteckning över restriktioner finns i bipacksedeln. 
Varför är Xofigo godkänt i EU? 
Europeiska läkemedelsmyndigheten fann att fördelarna med Xofigo är större än riskerna och att Xofigo 
skulle godkännas för försäljning i EU. Xofigo har visat sig förlänga livet och försena tecknen och 
symtomen på progressiv sjukdom. Vad gäller säkerheten har flera åtgärder satts in för att minimera 
läkemedlets risker såsom skelettfrakturer1. Strålningen som Xofigo avger har kortare räckvidd än 
strålningen från övriga för närvarande tillgängliga radiofarmaka. Detta kan begränsa skadan till 
närliggande friska vävnader. 
Vad görs för att garantera säker och effektiv användning av Xofigo? 
Xofigo kan öka risken för att få frakturer. Företaget som marknadsför Xofigo måste utföra studier för 
att närmare beskriva läkemedlets säkerhetsprofil, särskilt vad gäller risken för frakturer och risken för 
nya metastaser som inte drabbar skelettet hos patienter som behandlas med Xofigo. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Xofigo har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Xofigo utvärderas noggrant och nödvändiga åtgärder för att 
skydda patienter vidtas. 
1 Se resultatet av säkerhetsgranskningen från 2018 här. 
Xofigo (radium-223-diklorid) 
EMA/676698/2018 
Sida 2/3 
 
 
 
 
 
                                       
Mer information om Xofigo 
Den 13 november 2013 beviljades Xofigo ett godkännande för försäljning som gäller i hela EU. 
Mer information om Xofigo finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 09-2018. 
Xofigo (radium-223-diklorid) 
EMA/676698/2018 
Sida 3/3 
 
 
 
 
 
 
