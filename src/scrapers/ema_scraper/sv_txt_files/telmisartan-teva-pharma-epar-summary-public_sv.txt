EMA/14965/2015  
EMEA/H/C/002511 
Sammanfattning av EPAR för allmänheten 
Telmisartan Teva Pharma 
telmisartan 
Detta är en sammanfattning av det offentliga europeiska utredningsprotokollet (EPAR) för Telmisartan 
Teva Pharma. Det förklarar hur kommittén för humanläkemedel (CHMP) bedömt läkemedlet och hur 
den kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Telmisartan Teva Pharma? 
Telmisartan Teva Pharma är ett läkemedel som innehåller den aktiva substansen telmisartan. Det finns 
som tabletter (20 mg, 40 mg och 80 mg). 
Telmisartan Teva Pharma är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet är Micardis. Mer information om generiska läkemedel 
finns i dokumentet med frågor och svar här. 
Vad används Telmisartan Teva Pharma för? 
Telmisartan Teva Pharma används för att behandla essentiell hypertoni (högt blodtryck) hos vuxna. 
”Essentiell” innebär att hypertonin inte har någon tydlig orsak. 
Telmisartan Teva Pharma används också för att förebygga kardiovaskulära problem (problem med 
hjärta och blodkärl) såsom hjärtattack eller stroke (slaganfall). Det ges till patienter som tidigare haft 
problem i samband med blodproppar (t.ex. hjärtsjukdom, stroke eller artärsjukdom) eller som har typ 
2-diabetes som lett till skador på organ (t.ex. ögonen, hjärtat eller njurarna). 
Läkemedlet är receptbelagt. 
Hur används Telmisartan Teva Pharma? 
För att behandla essentiell hypertoni är den vanliga rekommenderade dosen av Telmisartan Teva 
Pharma 40 mg en gång dagligen, men vissa patienter kan nå bättre resultat med en lägre dos på 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
20 mg. Om målblodtrycket inte uppnås kan dosen ökas till 80 mg eller också kan ett annat läkemedel 
mot högt blodtryck läggas till, exempelvis hydroklorotiazid. 
Vid förebyggande av kardiovaskulära problem är den rekommenderade dosen 80 mg en gång dagligen. 
Läkaren ska noggrant övervaka patientens blodtryck när behandling med Telmisartan Teva Pharma 
inleds och kan besluta att justera patientens blodtryckssänkande medicinering. Patienter med allvarligt 
nedsatt njurfunktion ska få en lägre startdos på 20 mg en gång dagligen. Patienter med lindrigt eller 
måttligt nedsatt leverfunktion ska inte få doser som överstiger 40 mg per dag. 
Hur verkar Telmisartan Teva Pharma? 
Den aktiva substansen i Telmisartan Teva Pharma, telmisartan, är en angiotensin II-receptorantagonist, 
vilket innebär att den förhindrar effekten av ett hormon i kroppen som kallas angiotensin II. 
Angiotensin II är en kraftfull vasokonstriktor (en substans som drar ihop blodkärlen). Genom att 
blockera de receptorer som angiotensin II normalt binder till förhindrar telmisartan hormonets effekt, 
vilket gör det möjligt för blodkärlen att vidgas. Detta gör att blodtrycket kan sjunka, vilket minskar 
riskerna för de skador som högt blodtryck kan ge upphov till, exempelvis hjärtattack eller stroke. Det 
gör också att hjärtat lättare kan pumpa blod, vilket kan bidra till att minska risken för framtida 
kardiovaskulära problem. 
Hur har Telmisartan Teva Pharmas effekt undersökts? 
Eftersom Telmisartan Teva Pharma är ett generiskt läkemedel har studierna på människor begränsats 
till tester som visar att det är bioekvivalent med referensläkemedlet Micardis. Två läkemedel är 
bioekvivalenta när de bildar samma halter av den aktiva substansen i kroppen. 
Vilka är fördelarna och riskerna med Telmisartan Teva Pharma? 
Eftersom Telmisartan Teva Pharma är ett generiskt läkemedel och är bioekvivalent med 
referensläkemedlet anses dess nytta och risker vara desamma som för referensläkemedlet. 
Varför har Telmisartan Teva Pharma godkänts? 
CHMP fann att det styrkts att Telmisartan Teva Pharma i enlighet med EU:s krav har likvärdig kvalitet 
och är bioekvivalent med Micardis. CHMP fann därför att fördelarna är större än de konstaterade 
riskerna, liksom för Micardis. Kommittén rekommenderade att Telmisartan Teva Pharma skulle 
godkännas för försäljning. 
Mer information om Telmisartan Teva Pharma 
Den 3 oktober 2011 beviljade Europeiska kommissionen ett godkännande för försäljning av 
Telmisartan Teva Pharma som gäller i hela EU.  
EPAR finns i sin helhet på EMA:s webbplats EMA website/Find medicine/Human medicines/European 
Public Assessment Reports. Mer information om behandling med Telmisartan Teva Pharma finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 01-2015.  
Telmisartan Teva Pharma  
EMA/14965/2015  
Sida 2/2 
 
 
 
 
