EMA/681300/2015 
EMEA/H/C/002359 
Sammanfattning av EPAR för allmänheten 
Zoledronic acid medac 
zoledronsyra 
Detta är en sammanfattning av det offentliga europeiska utredningsprotokollet (EPAR) för Zoledronic 
acid medac. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Zoledronic acid medac? 
Zoledronic acid medac är ett läkemedel som innehåller den aktiva substansen zoledronsyra. Det finns 
som 4 mg/100 ml infusionsvätska, lösning (ges som dropp i en ven) och som 4 mg/5 ml koncentrat till 
infusionsvätska, lösning. 
Zoledronic acid medac är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet är Zometa. Mer information om generiska läkemedel 
finns i dokumentet med frågor och svar här. 
Vad används Zoledronic acid medac för? 
Zoledronic acid medac kan användas för att förhindra skelettkomplikationer hos vuxna med avancerad 
cancer som drabbar benvävnaden. I detta ingår frakturer (brott på skelettben), ryggradskompression 
(när ryggmärgen trycks ihop av skelettet), rubbningar i benvävnaden som kräver strålbehandling eller 
kirurgiskt ingrepp samt hyperkalcemi (hög kalciumhalt i blodet). Zoledronic acid medac kan också 
användas för att behandla hyperkalcemi som orsakas av tumörer. 
Läkemedlet är receptbelagt.  
Hur används Zoledronic acid medac? 
Zoledronic acid medac får endast användas av läkare som har erfarenhet av denna typ av läkemedel 
som ges i en ven. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Den normala dosen är en infusion med 4 mg under minst 15 minuter. När läkemedlet används för att 
förebygga skelettkomplikationer kan infusionen upprepas var tredje till var fjärde vecka och 
patienterna bör också ta tillskott av kalcium och D-vitamin. En lägre dos rekommenderas för patienter 
med skelettmetastaser (när cancern har spridit sig till benvävnaden) om de har lindriga till måttliga 
njurproblem. Läkemedlet rekommenderas inte till patienter med svåra njurproblem. 
Hur verkar Zoledronic acid medac? 
Den aktiva substansen i Zoledronic acid medac, zoledronsyra, är en bisfosfonat. Den blockerar effekten 
av osteoklasterna, de celler i kroppen som medverkar till att bryta ned benvävnaden. Detta minskar 
förlusten av benvävnad. Den minskade benvävnadsförlusten gör att skelettbenen inte bryts lika lätt, 
vilket bidrar till att förebygga frakturer hos cancerpatienter med skelettmetastaser.  
Patienter med tumörer kan ha hög kalciumhalt i blodet eftersom kalcium frisätts från skelettbenen. 
Genom att Zoledronic acid medac förhindrar nedbrytningen av benvävnad bidrar det också till att 
mindre kalcium frisätts till blodet. 
Hur har Zoledronic acid medacs effekt undersökts? 
Företaget har lagt fram data om zoledronsyra från publicerad litteratur. Inga ytterligare studier behövs 
eftersom Zoledronic acid medac är ett generiskt läkemedel som ges genom infusion och innehåller 
samma aktiva substans som referensläkemedlet Zometa. 
Vilka är fördelarna och riskerna med Zoledronic acid medac? 
Eftersom Zoledronic acid medac är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför har Zoledronic acid medac godkänts? 
CHMP fann att det styrkts att Zoledronic acid medac i enlighet med EU:s krav har likvärdig kvalitet och 
är bioekvivalent med Zometa. Kommittén fann därför att nyttan är större än de konstaterade riskerna, 
liksom för Zometa. Kommittén rekommenderade att Zoledronic acid medac skulle godkännas för 
försäljning. 
Vad görs för att garantera säker och effektiv användning av Zoledronic acid 
medac? 
En riskhanteringsplan har tagits fram för att se till att Zoledronic acid medac används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Zoledronic acid medac. Där anges också lämpliga försiktighetsåtgärder som 
vårdpersonal och patienter ska vidta. 
Företaget som marknadsför Zoledronic acid medac kommer att tillhandahålla ett kort till patienterna 
med information om risken för osteonekros i käken (skadad benvävnad i käken, vilket kan leda till 
smärta, sår i munnen eller tandlossning) och en uppmaning om att kontakta läkare om de upplever 
symtom. 
Zoledronic acid medac  
EMA/681300/2015  
Sida 2/3 
 
 
 
 
Mer information om Zoledronic acid medac 
Den 3 augusti 2012 beviljade Europeiska kommissionen ett godkännande för försäljning för Zoledronic 
acid medac som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Zoledronic acid medac finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 11-2015. 
Zoledronic acid medac  
EMA/681300/2015  
Sida 3/3 
 
 
 
 
