EMA/482554/2014 
EMEA/H/C/001209 
Sammanfattning av EPAR för allmänheten  
Silodyx 
silodosin 
Detta är en sammanfattning av det offentliga europeiska utredningsprotokollet (EPAR) för Silodyx. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Silodyx? 
Silodyx är ett läkemedel som innehåller den aktiva substansen silodosin. Det finns som kapslar (4 och 
8 mg). 
Vad används Silodyx för? 
Silodyx används för behandling av symtom på benign prostatahyperplasi (BPH, förstorad 
prostatakörtel) hos vuxna. Prostatakörteln är ett organ som sitter alldeles nedanför urinblåsan hos 
män. Om den blir förstorad kan det bli svårare för urinen att passera. 
Läkemedlet är receptbelagt. 
Hur används Silodyx? 
Den rekommenderade dosen är en 8 mg-kapsel en gång om dagen. För män med måttliga njurproblem 
rekommenderas en startdos om 4 mg en gång om dagen. Denna dos kan ökas till 8 mg en gång om 
dagen efter en vecka. Silodyx rekommenderas inte till patienter med allvarliga njurproblem. 
Kapslarna ska tas med måltid, helst vid samma tid varje dag. De ska sväljas hela, helst med ett glas 
vatten. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
  
 
 
 
 
Hur verkar Silodyx? 
Den aktiva substansen i Silodyx, silodosin, är en alfa-adrenoreceptorantagonist. Den verkar genom att 
blockera de så kallade alfa1A-adrenoreceptorerna i prostatakörteln, urinblåsan och urinröret (det rör 
som leder från urinblåsan ut ur kroppen). När dessa receptorer aktiveras dras de muskler som reglerar 
urinflödet ihop. Genom att blockera receptorerna får silodosin dessa muskler att slappna av, så att 
urinen lättare kan passera och symtomen på BPH lindras. 
Hur har Silodyxs effekt undersökts? 
Effekterna av Silodyx prövades först i olika experimentmodeller innan de studerades på människor. 
Silodyx har jämförts med placebo (overksam behandling) i tre huvudstudier som omfattade över 
1 800 män med BPH. I en av dessa studier jämfördes dessutom Silodyx med tamsulosin (ett annat 
läkemedel som används mot BPH). 
Det viktigaste effektmåttet i samtliga tre studier var en förbättring av patienternas IPSS-poäng efter 
12 veckors behandling. IPSS (International Prostate Symptom Score) är ett system för bedömning av 
patientens symtom, till exempel oförmåga att tömma blåsan och behov att urinera ofta eller behöva 
anstränga sig för att urinera. Patienterna fick själva bedöma symtomens svårighetsgrad. 
Vilken nytta har Silodyx visat vid studierna? 
Silodyx var effektivare än placebo och lika effektivt som tamsulosin för lindring av symtomen på BPH. I 
de två studierna där Silodyx endast jämfördes med placebo låg IPSS på cirka 21 poäng när studien 
inleddes. Efter 12 veckor hade denna siffra sjunkit med cirka 6,4 poäng hos de män som fick Silodyx 
och med cirka 3,5 poäng hos de män som fick placebo. I den tredje studien låg IPSS på cirka 19 poäng 
innan behandlingen inleddes och hade efter 12 veckor minskat med 7,0 poäng hos de män som fick 
Silodyx, 6,7 poäng hos de män som fick tamsulosin och 4,7 poäng hos de män som fick placebo. 
Vilka är riskerna med Silodyx? 
Den vanligaste biverkningen som orsakas av Silodyx (uppträder hos fler än 1 av 10 patienter) är en 
minskning av mängden sperma vid ejakulation. Intraoperative Floppy Iris Syndrome (IFIS) har 
observerats hos vissa patienter som behandlas med alfa-adrenoreceptorantagonister. Detta tillstånd 
kan leda till komplikationer vid kataraktkirurgi. IFIS innebär att irismuskeln blir diffus i konsistensen. 
En fullständig förteckning över biverkningar och restriktioner för Silodyx finns i bipacksedeln. 
Varför har Silodyx godkänts? 
CHMP fann att nyttan med Silodyx är större än riskerna och rekommenderade att Silodyx skulle 
godkännas för försäljning. 
Vad görs för att garantera säker och effektiv användning av Silodyx? 
En riskhanteringsplan har tagits fram för att se till att Silodyx används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Silodyx. Där anges också lämpliga försiktighetsåtgärder som vårdpersonal och patienter ska vidta. 
Företaget som tillverkar Silodyx kommer dessutom att se till att ögonkirurger i de medlemsstater där 
läkemedlet är godkänt för försäljning får information om IFIS. 
Silodyx  
EMA/482554/2014  
Sida 2/3 
 
 
 
 
 
Mer information om Silodyx 
Den 29 januari 2010 beviljade Europeiska kommissionen ett godkännande för försäljning av Silodyx 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Silodyx finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 08-2014. 
Silodyx  
EMA/482554/2014  
Sida 3/3 
 
 
 
 
 
