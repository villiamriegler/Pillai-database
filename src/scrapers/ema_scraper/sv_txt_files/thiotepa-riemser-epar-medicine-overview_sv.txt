EMA/94265/2021 
EMEA/H/C/005434 
Thiotepa Riemser (tiotepa) 
Sammanfattning av Thiotepa Riemser och varför det är godkänt inom EU 
Vad är Thiotepa Riemser och vad används det för? 
Thiotepa Riemser används i kombination med kemoterapi på två sätt: 
•  Som konditioneringsbehandling (förberedande behandling) före transplantation av hematopoetiska 
progenitorceller (de celler som bildar blodkroppar). Denna typ av transplantation används på 
patienter som behöver nya blodbildande celler eftersom de har en blodsjukdom som exempelvis 
blodcancer (t.ex. leukemi) eller sjukdomar som leder till lågt antal röda blodkroppar (t.ex. 
talassemi eller sickelcellanemi). 
•  Under behandlingen av solida tumörer när det är nödvändigt med högdoskemoterapi som åtföljs av 
transplantation av hematopoetiska progenitorceller. 
Thiotepa Riemser kan användas vid transplantation av progenitorceller från en donator eller vid 
transplantation av progenitorceller från patientens egen kropp. 
Thiotepa Riemser innehåller den aktiva substansen tiotepa. Det är ett generiskt läkemedel. Det innebär 
att Thiotepa Riemser innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Tepadina. Mer information om 
generiska läkemedel finns i dokumentet med frågor och svar här. 
Hur används Thiotepa Riemser? 
Läkemedlet är receptbelagt. Thiotepa Riemser ske ges under övervakning av en läkare som har 
erfarenhet av att använda konditioneringsbehandlingar som ges före transplantation.  
Thiotepa Riemser ges genom infusion (dropp) i en stor ven under 2–4 timmar. Dosen beror på vilken 
typ av blodsjukdom eller tumör som patienten har och vilken typ av transplantation som ska göras 
samt patientens vikt eller vikt och längd.  
För mer information om hur du använder Thiotepa Riemser, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
Hur verkar Thiotepa Riemser? 
Den aktiva substansen i Thiotepa Riemser, tiotepa, tillhör en grupp läkemedel som kallas alkylerande 
medel. Dessa substanser är cytotoxiska. Det innebär att de dödar celler, särskilt celler som förökar sig 
snabbt, till exempel vid cancer i progenitorceller (eller stamceller) (celler som kan utvecklas till olika 
typer av celler).  
Thiotepa Riemser ges tillsammans med andra läkemedel före transplantation för att förstöra de 
onormala cellerna och patientens befintliga blodbildande celler. Detta gör att nya celler kan 
transplanteras genom att nya celler får plats och risken för avstötning minskar. Tiotepa har sedan 
slutet av 1980-talet använts i EU för att förbereda patienter för transplantation av blodbildande celler.  
Hur har Thiotepa Riemsers effekt undersökts? 
Företaget har lagt fram data om tiotepa från publicerad litteratur. Fördelarna och riskerna med den 
aktiva substansen vid godkända användningar har redan studerats för referensläkemedlet, Tepadina, 
och behöver inte studeras igen för Thiotepa Riemser. 
Liksom för alla läkemedel har företaget lagt fram kvalitetsdata för Thiotepa Riemser. Inga 
bioekvivalensstudier behövde göras för att undersöka om Thiotepa Riemser tas upp på liknande sätt 
och ger samma nivå av den aktiva substansen i blodet som referensläkemedlet, detta eftersom 
Thiotepa Riemser ges genom infusion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Thiotepa Riemser? 
Eftersom Thiotepa Riemser är ett generiskt läkemedel anses dess fördelar och risker vara desamma 
som för referensläkemedlet. 
Varför är Thiotepa Riemser godkänt i EU? 
Europeiska läkemedelsmyndigheten (EMA) fann att det styrkts att Thiotepa Riemser i enlighet med 
EU:s krav är likvärdigt med Tepadina. EMA fann därför att fördelarna med Thiotepa Riemser är större 
än de konstaterade riskerna, liksom för Tepadina, och att Thiotepa Riemser kan godkännas för 
försäljning i EU. 
Vad görs för att garantera säker och effektiv användning av Thiotepa 
Riemser? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Thiotepa Riemser har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Thiotepa Riemser kontinuerligt. 
Biverkningar som har rapporterats för Thiotepa Riemser utvärderas noggrant och nödvändiga åtgärder 
vidtas för att skydda patienter. 
Mer information om Thiotepa Riemser 
Mer information om Thiotepa Riemser finns på EMA:s webbplats: 
ema.europa.eu/medicines/human/EPAR/thiotepa-riemser. Information om referensläkemedlet finns 
också på EMA:s webbplats. 
Thiotepa Riemser (tiotepa)  
EMA/94265/2021  
Sida 2/2 
 
 
 
