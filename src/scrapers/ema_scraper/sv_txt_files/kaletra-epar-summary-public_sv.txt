EMA/476880/2017 
EMEA/H/C/000368 
Sammanfattning av EPAR för allmänheten 
Kaletra 
lopinavir/ritonavir 
Detta är en sammanfattning av det offentliga europeiska utredningsprotokollet (EPAR) för Kaletra. Det 
förklarar hur Europeiska läkemedelsmyndigheten (EMA) bedömt läkemedlet för att rekommendera 
godkännande i EU, samt villkoren för att använda det. Syftet är inte att ge praktiska råd om hur 
Kaletra ska användas. 
Praktisk information om hur Kaletra ska användas finns i bipacksedeln. Du kan också kontakta din 
läkare eller apotekspersonal. 
Vad är Kaletra och vad används det för? 
Kaletra är ett hivläkemedel som används tillsammans med andra läkemedel för att behandla vuxna och 
barn från 14 dagars ålder som är infekterade med HIV-1. Hiv är det virus som orsakar humant 
immunbristvirus eller förvärvat immunbristsyndrom (aids). 
Kaletra innehåller två aktiva substanser, lopinavir och ritonavir. 
Hur används Kaletra? 
Kaletra finns tillgängligt som tabletter, kapslar och oral lösning. Kapslarna och lösningen måste tas 
med föda, medan tabletterna kan tas med eller utan föda. 
Läkemedlet tas en eller två gånger dagligen för vuxna, och dosen beror på typen av virus som 
patienten är infekterad av. För barn beror dosen på barnets vikt och längd. 
Kaletra är receptbelagt och ska skrivas ut av läkare med erfarenhet av att behandla hivinfektioner. Mer 
information finns i bipacksedeln. 
Hur verkar Kaletra? 
Båda aktiva substanserna i Kaletra är proteashämmare, vilket innebär att de blockerar ett enzym som 
kallas proteas som medverkar till hivvirusets förökning. När enzymet blockeras kan viruset inte föröka 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
sig normalt och förökningshastigheten i kroppen saktar ner. Det är lopinavir som ger Kaletra dess 
virushämmande verkan, medan ritonavir används som förstärkning (booster) som gör att 
nedbrytningen av lopinavir i levern går långsammare. Kaletra botar inte hivinfektion eller aids, men 
kan motverka skador på immunsystemet och förebygga infektioner och sjukdomar som har samband 
med aids. 
Vilken nytta har Kaletra visat vid studierna? 
Studier har visat att Kaletra effektivt minskar virusbelastningen (mängden virus i blodet) till mycket 
låga nivåer (under 400 kopior/ml). 
I en studie med vuxna som inte tidigare behandlats för HIV hade 79 procent av patienterna som tagit 
Kaletra (259 av 326) mycket låga nivåer av viruset efter 24 veckor, jämfört med 71 procent av 
patienterna som tagit nelfinavir (233 av 327). 
I studien med vuxna som tidigare hade fått någon typ av proteashämmare hade 73 procent av dem 
som fick Kaletra (43 av 59) mycket låga nivåer av viruset efter 16 veckor, jämfört med 54 procent av 
dem som fick jämförelseläkemedlen (32 av 59). 
I studier med barn från 14 dagars ålder hade mellan 71 procent och 85 procent av patienterna mycket 
låga nivåer av viruset efter 48 veckors behandling med Kaletra. 
Vilka är riskerna med Kaletra? 
De vanligaste biverkningarna som orsakas av Kaletra hos vuxna (uppträder hos fler än 1 av 10 
patienter) är infektioner i övre luftvägarna (förkylningar), illamående och diarré. Liknande biverkningar 
uppträder även hos barn. En fullständig förteckning över biverkningar som rapporterats för Kaletra 
finns i bipacksedeln. 
Kaletra får inte ges till patienter med allvarlig leversjukdom eller till patienter som tar johannesört (ett 
naturläkemedel som används mot depression), eller läkemedel som bryts ned på samma sätt som 
Kaletra och som är skadliga vid höga nivåer i blodet. En fullständig förteckning över restriktioner finns i 
bipacksedeln. 
Varför har Kaletra godkänts? 
Kaletra är effektivt när det gäller att minska hivvirus-belastningen till under 400 kopior/ml hos 
merparten av vuxna och barn från 14 dagars ålder. Läkemedlet tolereras dessutom väl och dess 
biverkningar är hanterbara. Europeiska läkemedelsmyndigheten (EMA) fann därför att nyttan med 
Kaletra är större än riskerna och rekommenderade att Kaletra skulle godkännas för försäljning i 
Europa. 
Vad görs för att garantera säker och effektiv användning av Kaletra? 
Rekommendationer och försiktighetsåtgärder som hälso- och sjukvårdspersonal samt patienter ska 
iaktta för en säker och effektiv användning av Kaletra har tagits med i produktresumén och 
bipacksedeln. 
Mer information om Kaletra 
Den 20 mars 2001 beviljade Europeiska kommissionen ett godkännande för försäljning av Kaletra som 
gäller i hela EU. 
Kaletra  
EMA/476880/2017 
Page 2/3 
 
 
 
EPAR för Kaletra finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Kaletra finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2017. 
Kaletra  
EMA/476880/2017 
Page 3/3 
 
 
 
