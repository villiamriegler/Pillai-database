EMA/623814/2022 
EMEA/H/C/005534 
Vegzelma (bevacizumab) 
Sammanfattning av Vegzelma och varför det är godkänt inom EU 
Vad är Vegzelma och vad används det för? 
Vegzelma är ett  cancerläkemedel som används i kombination med andra cancerläkemedel för att 
behandla vuxna med följande typer av cancer: 
•  Cancer i tjocktarmen eller ändtarmen som är metastatisk (har spridit sig till  andra delar av 
kroppen), där det ges i kombination med kemoterapiläkemedel som innehåller en fluoropyrimidin. 
•  Metastatisk bröstcancer, där det ges i kombination med paklitaxel eller kapecitabin. 
•  Avancerad icke-småcellig lungcancer hos patienter vars cancerceller inte huvudsakligen är av 
skivepiteltyp, där det ges med platinabaserad kemoterapi. 
•  Avancerad icke-småcellig lungcancer hos patienter vars cancerceller uppvisar en viss förändring 
(”aktiverande mutationer”) i genen för ett protein som kallas EGFR, där det  ges i kombination med 
erlotinib. 
•  Avancerad eller metastatisk njurcancer, där det ges i kombination med interferon alfa-2a. 
• 
• 
Epitelial äggstockscancer, cancer i äggledarna (som förbinder äggstockarna med livmodern) eller 
bukhinnecancer. Vegzelma används i kombination med vissa kemoterapiläkemedel till 
nydiagnostiserade patienter när cancern är avancerad, eller till  tidigare behandlade patienter vars 
cancer har kommit tillbaka. 
Livmoderhalscancer som inte går tillbaka, som kommit tillbaka eller som är metastatisk. Vegzelma 
ges i kombination med paklitaxel och antingen det platinabaserade läkemedlet cisplatin eller, om 
detta inte  kan användas, kemoterapiläkemedlet topotekan. 
Vegzelma är en biosimilar (liknande biologiskt läkemedel), vilket innebär att Vegzelma i hög grad liknar 
ett  annat biologiskt läkemedel (”referensläkemedel”) som redan är godkänt i EU.  Referensläkemedlet 
för Vegzelma är Avastin. Mer information om biosimilarer finns här. 
Vegzelma innehåller den aktiva substansen bevacizumab. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
 
 
 
 
 
Hur används Vegzelma? 
Vegzelma är receptbelagt och behandling ska övervakas av läkare som har erfarenhet av 
användningen av cancerläkemedel. 
Vegzelma finns som ett  koncentrat som bereds till  en infusionsvätska, lösning (dropp) som ges i en 
ven. Den första infusionen med Vegzelma ska pågå i 90 minuter, men efterföljande infusioner kan ges 
snabbare om den första infusionen tolereras väl. Dosen är på mellan 5 mg och 15  mg per kilogram 
kroppsvikt varannan eller var tredje vecka, beroende på vilken cancertyp som behandlas. 
Behandlingen fortsätter tills  patienten inte  längre har någon nytta  av den. Läkaren kan besluta att 
tillfälligt  avbryta eller upphöra med behandlingen om patienten får vissa biverkningar. För mer 
information om hur du använder Vegzelma, läs bipacksedeln eller tala med läkare eller 
apotekspersonal. 
Hur verkar Vegzelma? 
Den aktiva substansen i Vegzelma, bevacizumab, är en monoklonal antikropp (ett  slags protein) som 
har utformats för att  känna igen och binda till vaskulär endotelial tillväxtfaktor (VEGF),  ett protein i 
blodet som behövs för att  blodkärlen ska växa. Genom att  binda till VEGF hämmar Vegzelma dess 
effekter. Som en följd av detta  kan inte cancercellerna utveckla någon egen blodtillförsel och får därför 
brist på syre och näringsämnen, vilket gör att  tillväxten av cancertumörer bromsas. 
Vilka fördelar med Vegzelma har visats i studierna? 
Laboratoriestudier som jämförde Vegzelma med Avastin har visat att  den aktiva substansen i Vegzelma 
är mycket lik den i Avastin vad gäller dess uppbyggnad, renhet och biologiska aktivitet. Studier har 
också visat att Vegzelma producerar liknande halter av den aktiva substansen i kroppen som Avastin. 
Dessutom visade en huvudstudie på 689 patienter med icke-småcellig lungcancer som hade kommit 
tillbaka eller spridit sig till  andra delar av kroppen att  Vegzelma var lika effektivt som Avastin när det 
gällde att behandla cancern. Omkring 42  procent av de patienter som fick Vegzelma eller Avastin 
svarade på behandlingen. 
Eftersom Vegzelma är en biosimilar behöver inte studierna om effekt och säkerhet av bevacizumab 
som utförts med Avastin utföras på nytt med Vegzelma. 
Vilka är riskerna med Vegzelma? 
Vegzelmas säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Avastin ger upphov till. 
De vanligaste biverkningarna som orsakas av bevacizumab är hypertoni (högt blodtryck), trötthet  eller 
asteni (kraftlöshet), diarré och buksmärtor (ont i magen). De allvarligaste biverkningarna är 
gastrointestinal perforation (hål i tarmväggen), blödning och arteriell tromboemboli (blodproppar i 
artärerna). En fullständig  förteckning över biverkningar som rapporterats för Vegzelma finns i 
bipacksedeln. 
Vegzelma får inte  ges till  personer som är överkänsliga (allergiska) mot bevacizumab eller något annat 
innehållsämne, samt mot  läkemedel framtagna med äggstocksceller från kinesisk hamster eller andra 
rekombinanta antikroppar. Det får inte ges till gravida kvinnor. 
Vegzelma (bevacizumab)  
EMA/623814/2022  
Sida 2/3 
 
 
 
Varför är Vegzelma godkänt i EU? 
Europeiska läkemedelsmyndigheten (EMA) fann att det styrkts att  Vegzelma i enlighet  med EU:s krav 
för biosimilarer i hög grad liknar Avastin vad gäller uppbyggnad, renhet och biologisk aktivitet och att 
Vegzelma fördelas i kroppen på samma sätt. Dessutom har en studie av icke-småcellig lungcancer 
visat att Vegzelmas säkerhet och effekt motsvarar Avastins. 
Alla dessa data ansågs vara tillräckliga för att  dra slutsatsen att  Vegzelma kommer att verka på 
samma sätt  som Avastin vad gäller effekt och säkerhet vid dess godkända användningar. Myndigheten 
fann därför att  fördelarna är större än de konstaterade riskerna, liksom för Avastin, och att  Vegzelma 
kan godkännas för användning i EU. 
Vad görs för att garantera säker och effektiv användning av Vegzelma? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vegzelma har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Vegzelma kontinuerligt. 
Misstänkta biverkningar som har rapporterats för Vegzelma utvärderas noggrant och nödvändiga 
åtgärder vidtas för att skydda patienterna. 
Mer information om Vegzelma 
Mer information om Vegzelma finns på EMA:s webbplats: 
ema.europa.eu/medicines/human/EPAR/vegzelma 
Vegzelma (bevacizumab)  
EMA/623814/2022  
Sida 3/3 
 
 
 
 
