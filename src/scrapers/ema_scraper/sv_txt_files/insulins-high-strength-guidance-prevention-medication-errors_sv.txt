27 november 2015 
EMA/134145/2015 
Vägledning för att förebygga medicineringsfel med 
insuliner av hög styrka 
Ett insulin av hög styrka är ett läkemedel som innehåller insulin vid en koncentration som överskrider 
standarden 100 enheter/ml, vilket under många år varit den enda styrka som funnits inom EU. 
Läkemedel som innehåller insulin av hög styrka kan hjälpa patienter att få en hög dos i en enda 
injektion, vilket bidrar till att uppfylla ett ökat behov av högre insulindoser. Användningssättet för 
insulinprodukter av hög styrka skiljer sig dock åt jämfört med befintliga insulinberedningar av 
standardstyrka och det finns därför en risk för medicineringsfel och oavsiktlig sammanblandning. 
Patienter och sjukvårdspersonal måste därför vara extra noga när de använder insulinläkemedel av 
hög styrka och noga följa nedanstående rekommendationer. 
Rekommendationer för patienter och vårdare 
•  Om insulinkoncentrationen som står på läkemedelsförpackningen är högre än 100 enheter/ml 
betyder det att du använder insulin av hög styrka. Läs anvisningarna i bipacksedeln noga innan du 
använder detta läkemedel. 
•  Om du använder andra typer av insulin utöver ditt insulin av hög styrka, kontrollera alltid styrkan 
på förpackningen och etiketten för varje typ av insulin före varje injektion, så att du inte blandar 
ihop dem. 
• 
Insulinet av hög styrka levereras i en förfylld penna och ska bara användas med denna anordning. 
Dosräknaren på pennan visar antalet enheter insulin helt oavsett styrka. 
•  Om du går över från ett insulin av standardstyrka till ett insulin av hög styrka kommer du 
vanligtvis att använda samma antal enheter som när du använde insulinet av standardstyrka.1 
Detta gäller också om du överförs från ett insulin av hög styrka till ett insulin av standardstyrka. 
Följ alltid vårdpersonalens anvisningar. 
•  Om du överförs från ett insulin av standardstyrka till ett insulin av hög styrka kommer 
vårdpersonalen att lyfta fram skillnaderna i utformningen av din insulinpenna av hög styrka och 
andra insulinpennor av standardstyrka. 
•  Du får aldrig använda en spruta för att dra upp insulin från en förfylld penna. Detta kan leda till 
allvarlig överdosering. 
1 I undantagsfall kan din dos behöva ändras på grund av skillnader i det sätt på vilket lösningar av hög styrka och 
standardstyrka tas upp i kroppen – om detta skulle vara ditt fall kommer din läkare att hjälpa dig. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website  www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
                                                
•  Medan du byter till insulin av hög styrka och under veckorna efter bytet ska du mäta ditt 
blodsocker med tätare intervaller. 
•  Vänd dig till vårdpersonalen om du har frågor. 
Rekommendationer för sjukvårdspersonalen 
•  Se till att dina patienter har tillräcklig kunskap om hur de ska använda sitt insulin av hög styrka. 
• 
Insulinet levereras i en förfylld penna och ska bara användas med denna anordning. Vårdpersonal 
får aldrig använda en spruta för att dra upp insulin från en förfylld penna. Detta kan leda till 
allvarlig överdosering. 
•  När patienter byter från insulin av standardstyrka till en insulinberedning som inte är 
bioekvivalent (såsom Toujeo, insulin glargin 300 enheter/ml) kan bytet göras enhet-för-enhet, 
men dosen kan behöva justeras för att uppnå målintervallen för glukosnivån i plasma. Mer utförlig 
information om sådana dosjusteringar finns i produktinformationen. 
•  Uppmana patienterna att noga övervaka sitt blodsocker när de börjar ta insulin av hög styrka och 
veckorna därefter. 
• 
• 
Förskriv alltid insulindosen i enheter (”enheter” ska skrivas och anges med små bokstäver) och ta 
med dosfrekvensen. Styrkan på insulinberedningen ska också alltid ingå i förskrivningen. 
Förklara skillnader i utformningen av förpackningen och den förfyllda pennan för insuliner av hög 
styrka och insuliner av standardstyrka, särskilt om patienten har överförts från insulin av 
standardstyrka till insulin av hög styrka. Fokusera på färgdifferentiering, varningsmeddelanden på 
kartongen/etiketten och andra säkerhetsfunktioner (såsom taktila element på den förfyllda 
pennan). 
•  Om olika kort- och långverkande insuliner förskrivs tillsammans måste skillnaderna i utseende och 
användning mellan de två pennorna klargöras. 
•  Apotekspersonalen måste känna till att insuliner nu finns i olika styrkor. 
•  Apotekspersonalen uppmuntras att kontrollera att patienter och vårdare förmår läsa styrkan på 
insulinet och dosräknaren på pennan innan de lämnar ut läkemedlet. Apotekspersonalen bör även 
kontrollera att patienterna har fått lära sig hur den nya pennan används. 
• 
Patienter som är blinda eller har dålig syn måste instrueras att alltid söka hjälp av en annan person 
som har god syn och som har tränats i att använda insulinpennan. 
Dessutom uppmuntras vårdpersonalen att vidta följande säkerhetsåtgärder när de förvarar, förskriver 
och lämnar ut insuliner av hög styrka: 
•  Se till att elektroniska och pappersbaserade system som används vid förskrivning och utlämning av 
dessa läkemedel gör det lättare att välja rätt läkemedel och undvika sammanblandning med andra 
läkemedel. 
•  Kontrollera alltid den valda produkten noga i elektroniska förskrivnings- eller utlämningssystem. 
•  Se till att sättet att förvara kombinationsinsulinläkemedel gör det lättare att välja rätt läkemedel 
och undvika sammanblandning med andra läkemedel. 
Vägledning för att förebygga medicineringsfel med insuliner av hög styrka 
EMA/134145/2015  
Sida 2/3 
 
 
 
 
 
Mer information 
Exempel på insulinberedningar av hög styrka är Tresiba (200 enheter/ml insulin degludek) 
och Humalog (insulin lispro 200 enheter/ml). 
Trots att Toujeo (insulin glargin 300 enheter/ml) också är ett insulin av hög styrka är det inte 
bioekvivalent med insulin glargin 100 enheter/ml (såsom Lantus), vilket innebär att dessa insuliner 
inte är utbytbara. När man byter från insulin glargin 100 enheter/ml till Toujeo kan detta därför göras 
enhet-för-enhet, men en högre Toujeo-dos (cirka 10–18 procent) kan behövas för att uppnå 
målintervallen för glukosnivån i plasma. 
Mer information om säker användning av dessa läkemedel och fler sätt att minimera risken för 
medicineringsfel finns i vägledningen för riskminimering vid användning av insulinläkemedel med hög 
styrka och fasta kombinationer: guidance on risk minimisation strategies for high-strength and fixed-
combination insulin products. 
Vägledning för att förebygga medicineringsfel med insuliner av hög styrka 
EMA/134145/2015  
Sida 3/3 
 
 
 
 
