BILAGA I
PRODUKTRESUMÉ
1
1.
LÄKEMEDLETS NAMN
Zavesca 100 mg kapslar
2.
KVALITATIV OCH KVANTITATIV SAMMANSÄTTNING
Varje kapsel innehåller 100 mg miglustat.
För fullständig förteckning över hjälpämnen, se avsnitt 6.1.
3.
LÄKEMEDELSFORM
Kapsel, hård
Vita kapslar med "OGT 918" i svart tryck i änden och "100" i svart tryck på sidan.
4.
KLINISKA UPPGIFTER
4.1 Terapeutiska indikationer
Zavesca är indicerat för oral behandling av vuxna patienter med mild till måttlig Gauchers sjukdom 
typ 1. Zavesca skall endast användas för behandling av patienter för vilka 
enzymersättningsbehandling inte är lämplig (se avsnitt 4.4 och 5.1).
Zavesca är indicerat för behandling av progressiva neurologiska manifestationer hos vuxna och barn 
med Niemann-Picks sjukdom typ C (se avsnitt 4.4 och 5.1). 
4.2 Dosering och administreringssätt
Behandling skall ges av läkare med god kunskap om behandling av Gauchers sjukdom eller 
Niemann-Picks sjukdom typ C.
Dosering
Dosering för Gauchers sjukdom typ 1
Vuxna
Rekommenderad startdos för behandling av vuxna patienter med Gauchers sjukdom typ 1 är 100 mg 
tre gånger per dag.
Tillfällig minskning av dosen till 100 mg en eller två gånger per dag kan vara nödvändig hos vissa 
patienter pga diarré.
Pediatrisk population
Effekt för Zavesca för barn och ungdomar i åldern 0 till 17 år med Gauchers sjukdom typ 1 har inte 
fastställts. Inga data finns tillgängliga.
Dosering för Niemann-Picks sjukdom typ C
Vuxna
Rekommenderad dos för behandling av vuxna med Niemann-Picks sjukdom typ C är 200 mg tre 
gånger daligen.
2
Pediatrisk population
Den rekommenderade dosen för behandling av ungdomar (12 år och äldre) med Niemann-Picks 
sjukdom typ C är 200 mg tre gånger dagligen.
Dosering hos patienter under 12 års ålder ska justeras baserat på kroppsyta , såsom beskrivs nedan:
Kroppsyta (m2)
 1,25
 0,88 – 1,25
 0,73 – 0,88
 0,47 – 0,73
 0,47
Rekommenderad dos
200 mg tre gånger dagligen
200 mg två gånger dagligen 
100 mg tre gånger dagligen
100 mg två gånger dagligen
100 mg en gång dagligen
Tillfällig minskning av dosen kan vara nödvändigt hos vissa patienter pga diarré. 
Nyttan av behandling med Zavecsa för patienten ska utvärderas regelbundet (se avsnitt 4.4).
Det finns begränsad erfarenhet från användningen av Zavecsa hos patienter under 4 års ålder med 
Niemann-Picks sjukdom typ C.
Speciella populationer
Äldre
Erfarenhet saknas av användning av Zavesca till patienter över 70 år.
Nedsatt njurfunktion
Farmakokinetiska data visar på ökad systemisk exponering för miglustat hos patienter med nedsatt 
njurfunktion. Hos patienter med Gauchers sjukdom typ 1 och med kreatininclearance 
50-70 ml/min/1,73 m2, bör administrering inledas med en dos på 100 mg två gånger dagligen och 
hos patienter med Niemann-Picks sjukdom typ C med en dos på 200 mg två gånger dagligen 
(justerat för kroppsyta hos patienter under 12 års ålder).
Hos patienter med Gauchers sjukdom typ 1 och med kreatininclearance 30–50 ml/min/1,73 m2, bör 
administrering inledas med en dos på 100 mg en gång dagligen och hos patienter med Niemann-
Picks sjukdom typ C med en dos på 100 mg två gånger dagligen (justerat för kroppsyta hos patienter 
under 12 års ålder). Användning till patienter med gravt nedsatt njurfunktion (kreatininclearance 
< 30 ml/min/1,73 m2) rekommenderas inte (se avsnitt 4.4 och 5.2).
Nedsatt leverfunktion
Zavesca har inte utvärderats hos patienter med nedsatt leverfunktion.
Administreringssätt
Zavesca kan tas med eller utan mat.
4.3 Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
4.4 Varningar och försiktighet
Tremor
3
Omkring 37% av patienterna i kliniska studier av Gauchers sjukdom typ 1 och 58% av patienterna i 
en klinisk studie av Niemann-Picks sjukdom typ C rapporterade tremor under behandling. Vid 
Gauchers sjukdom typ 1 beskrevs denna tremor som uttalad fysiologisk tremor i händerna. Tremor 
började vanligtvis under den första månadens behandling och försvann i många fall efter 1 till 
3 månaders fortsatt behandling. Minskning av dosen kan vanligen lindra tremor inom några dagar, 
men ibland kan det vara nödvändigt att avbryta behandlingen.
Gastrointestinala störningar
Gastrointestinala händelser, framförallt diarré, har setts hos mer än 80% av patienterna, antingen vid 
påbörjande av behandlingen eller intermittent under behandlingen (se avsnitt 4.8). Mekanismen är 
högst troligen en hämning av intestinala disackaridaser såsom sukras-isomaltas i mag-tarmkanalen 
som leder till minskad absorption av disackarider från födan. I klinisk praxis har man sett att 
miglustat-inducerade gastrointestinala händelser kan svara på individualiserade kostförändringar (till 
exempel minskning av intag av sackaros, laktos och andra kolhydrater), att ta Zavesca mellan 
måltider och/eller diarrébehandlingar med läkemedel såsom loperamid. Hos vissa patienter kan 
tillfällig dosminskning bli nödvändig. Patienter med kronisk diarré eller andra långvariga besvär från 
magtarmkanalen, som inte svarar på dessa interventioner, skall undersökas enligt gängse klinisk
praxis. Zavesca har inte utvärderats hos patienter med signifikant mag-tarmsjukdom, inkluderande 
inflammatorisk tarmsjukdom, i anamnesen.
Effekter på spermatogenes
Tillförlitliga preventivmetoder ska användas när manliga patienter tar Zavesca och under 3 månader 
efter utsättning. Zavesca ska sättas ut och tillförlitlig preventivmetod användas under de närmaste
3 månaderna innan försök till befruktning görs (se avnitt 4.6 och 5.3). Försök med råttor har visat att 
miglustat har negativ inverkan på spermatogenes och spermaparametrar samt reducerar fertilitet (se 
avsnitt 4.6 och 5.3). 
Speciella populationer
Zavesca bör användas med försiktighet hos patienter med nedsatt njur- eller leverfunktion pga 
begränsad erfarenhet. Det finns ett nära samband mellan njurfunktion och clearance av miglustat. 
Exponeringen för miglustat är märkbart ökad hos patienter med gravt nedsatt njurfunktion (se 
avsnitt 5.2). För närvarande finns det inte tillräcklig klinisk erfarenhet av dessa patienter för att ge 
dosrekommendationer. Användning av Zavesca hos patienter med gravt nedsatt njurfunktion 
(kreatininclearance < 30 ml/min/1,73 m2) rekommenderas inte.
Gauchers sjukdom typ 1
Även om inga direkta jämförelser gjorts med enzymersättningsbehandling (ERT) hos tidigare 
obehandlade patienter med Gauchers sjukdom typ 1, finns inget som tyder på en bättre effekt eller 
säkerhet med Zavesca jämfört med ERT. ERT är standardbehandling vid vård av patienter som 
kräver behandling för Gauchers sjukdom typ 1 (se avsnitt 5.1). Effekten och säkerheten av Zavesca 
har inte specifikt utvärderats hos patienter med grav Gauchers sjukdom.
Regelbunden kontroll av vitamin B12-värdet rekommenderas, eftersom brist på vitamin B12 är vanligt 
förekommande hos patienter med Gauchers sjukdom typ 1.
Fall av perifer neuropati har rapporterats hos patienter som behandlats med Zavesca med eller utan 
samtidiga tillstånd såsom vitamin B12-brist och monoklonal gammopati. Perifer neuropati verkar vara 
vanligare hos patienter med Gauchers sjukdom typ 1 jämfört med normalpopulationen. Alla patienter 
bör genomgå neurologisk utvärdering såväl före behandlingsstart som under behandlingen.
Hos patienter med Gauchers sjukdom typ 1 rekommenderas monitorering av trombocytnivå. En lätt 
minskning av trombocytnivåer utan samtidig blödning har setts hos patienter med Gauchers sjukdom 
typ 1 som ställts om från ERT till Zavesca.
4
Niemann-Picks sjukdom typ C
Nyttan av behandling med Zavesca avseende neurologiska manifestationer hos patienter med 
Niemann-Picks sjukdom typ C ska utvärderas regelbundet t.ex. var sjätte månad; fortsatt behandling 
ska utvärderas efter minst ett års behandling med Zavesca.
Lätt reduktion i trombocytnivån utan samband med blödning observerades hos vissa patienter med 
Niemann-Picks sjukdom typ C som behandlades med Zavesca. Hos patienter som ingick i den 
kliniska prövningen hade 40%-50% en trombocytnivå under den lägsta normalnivån vid baseline. 
Uppföljning av trombocytnivåerna rekommenderas hos dessa patienter.
Pediatrisk population
Minskad tillväxt har rapporterats hos vissa barn med Niemann-Picks sjukdom typ C i den tidigare 
fasen av behandling med miglustat, då den initialt reducerade viktökningen kan vara förenad med 
eller följas av en minskad tillväxt i längd. Tillväxt ska monitoreras hos barn och ungdomar under 
behandling med Zavesca; nytta/risk balansen ska utvärderas på individuell basis avseende fortsatt 
behandling.
Natrium
Detta läkemedel innehåller mindre än 1 mmol (23 mg) natrium per kapsel, d.v.s. är näst intill 
“natriumfritt”.
4.5
Interaktioner med andra läkemedel och övriga interaktioner
Begränsade data antyder att samtidig administrering av Zavesca och enzymersättning med 
imiglukeras hos patienter med Gauchers sjukdom typ 1 kan resultera i reducerad exponering för 
miglustat (omkring 22% minskning av Cmax och 14% minskning av AUC observerades i en liten 
parallellgruppstudie). Denna studie tyder även på att Zavesca har begränsad eller ingen effekt på 
farmakokinetiken för imiglukeras.
4.6
Fertilitet, graviditet och amning
Graviditet
Adekvata data från behandling av gravida kvinnor med miglustat saknas. Djurstudier har visat 
maternal- och embryo-/fostertoxicitet, inklusive minskad embryo-/fosteröverlevnad (se avsnitt 5.3).
Risken för människa är okänd. Miglustat passerar placenta. Zavesca skall inte användas under 
graviditet. 
Amning
Det är inte känt om miglustat utsöndras i bröstmjölk. Zavesca skall inte tas under amning.
Fertilitet
Studier på råtta har visat att miglustat har en negativ påverkan på spermieparametrar (motilitet och 
morfologi) och minskar därmed fertiliteten (se avsnitt 4.4 och 5.3). 
Preventivmetoder för män och kvinnor
Preventivmedel skall användas av fertila kvinnor. Tillförlitliga preventivmetoder ska användas när 
manliga patienter tar Zavesca och i 3 månader efter utsättning (se avsnitt 4.4 och 5.3).
4.7 Effekter på förmågan att framföra fordon och använda maskiner
5
Zavesca har försumbar effekt på förmågan att framföra fordon och använda maskiner. En vanligt 
rapporterad biverkning är yrsel och patienter som lider av yrsel bör inte framföra fordon eller 
använda maskiner.
4.8 Biverkningar
Sammanfattning av säkerhetsprofilen
De vanligaste biverkningarna som rapporterats i kliniska studier med Zavesca är diarré, flatulens, 
buksmärtor, viktminskning och tremor (se avsnitt 4.4). Den vanligaste allvarliga reaktionen som 
rapporterats vid behandling med Zavessca i kliniska prövningar är perifer neuropati (se avsnitt 4.4).
I 11 kliniska prövningar på olika indikationer behandlades 247 patienter med Zavesca i doser mellan 
50-200 mg tre gånger dagligen, med en genomsnittlig behandlingstid på 2,1 år. Utav dessa patienter 
hade 132 Gauchers sjukdom typ 1 och 40 hade Niemann-Picks sjukdom typ C. Biverkningarna var 
generellt milda till måttliga i svårighetsgrad och inträffade med samma frekvens för de indikationer 
och doser som prövats. 
Biverkningar i tabellform
Biverkningar från kliniska prövningar och spontanrapportering, som förekommit hos >1% av 
patienterna, anges i tabellen nedan och är uppdelade efter organsystem och frekvens (mycket vanlig: 
≥ 1/10, vanlig: ≥ 1/100, < 1/10, mindre vanlig: ≥ 1/1 000, < 1/100, sällsynt: ≥ 1/10 000, < 1/1 000, 
mycket sällsynt: < 1/10 000). Biverkningarna presenteras inom varje frekvensområde efter fallande 
allvarlighetsgrad. 
Blodet och lymfsystemet
Vanlig
Trombocytopeni
Metabolism och nutrition
Mycket vanlig
Viktminskning, minskad aptit
Psykiska störningar
Vanlig
Depression, insomnia, minskad libido
Centrala och perifera nervsystemet
Mycket vanlig
Vanlig
Tremor
Perifer neuropati, ataxi, amnesi, parestesi, hypoestesi, huvudvärk, yrsel
Magtarmkanalen
Mycket vanlig
Vanlig
Diarré, gaser, magsmärtor,
Illamående, kräkning, mag-distension/obehag, förstoppning, dyspepsi
Muskuloskeletala systemet och bindväv
Vanlig
Muskelspasm, muskelsvaghet
Allmänna symtom och/eller symtom vid administreringsstället
Vanlig
Trötthet, asteni, frossa och allmän sjukdomskänsla
Undersökningar
Vanlig
Abnormal nervledningshastighet
Beskrivning av utvalda biverkningar
Viktminskning har rapporterats hos omkring 55% av patienterna. Den största prevalensen sågs efter 
mellan 6 och 12 månaders behandling.
6
Zavesca har studerats på indikationer där vissa händelser, rapporterade som biverkningar, såsom 
neurologiska och neuropsykologiska symtom/tecken, kognitiv dysfunktion och trombocytopeni 
också kan vara orsakade av det underliggande tillståndet.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det 
möjligt att kontinuerligt övervaka läkemedlets nytta-riskförhållande. Hälso- och sjukvårdspersonal 
uppmanas att rapportera varje misstänkt biverkning via det nationella rapporteringssystemet listat i 
bilaga V.
4.9 Överdosering
Symptom
Inga akuta symptom på överdosering har påvisats. Zavesca har administrerats i doser upp till 
3000 mg/dag i upp till sex månader hos HIV-positiva patienter i kliniska prövningar. Biverkningar 
som observerats är bl.a. granulocytopeni, yrsel och parestesi. Leukopeni och neutropeni har också 
observerats i en liknande grupp av patienter som fick 800 mg/dag eller högre doser.
Behandling
Vid överdos rekommenderas generell medicinsk vård.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: Övriga medel för matsmältning och ämnesomsättning, ATC-kod: 
A16AX06
Gauchers sjukdom typ 1
Gauchers sjukdom är en ärftlig ämnesomsättningssjukdom som orsakas av oförmåga att bryta ner 
glukosylceramid, vilket leder till lysosomal inlagring av detta ämne och utbredd patologi. Miglustat 
är en hämmare av glukosylceramid-syntetas, det enzym som ansvarar för det första steget i syntesen 
av de flesta glykolipider. In vitro, hämmas syntesen av glykosylceramid av miglustat med IC50 av 
20-37 µM. Dessutom har en inhiberande effekt på ett icke-lysosomalt glykosylceramidas visats 
exprimentellt in vitro. Den inhiberande effekten på glykosylceramidsyntesen utgör grunden för 
substratreducerande behandling av Gauchers sjukdom.
Den viktigaste studien med Zavesca utfördes med patienter som inte kunde eller inte ville behandlas 
med ERT. Anledningar till att inte behandlas med enzymersättning var bl.a. ovilja mot intravenös 
infusion och svårigheter att hitta vener. Tjugoåtta patienter med mild till måttlig Gauchers sjukdom 
typ 1 inkluderades i denna 12 månaders-, icke jämförande studie varav 22 patienter fullföljde 
studien. Vid 12 månader var den genomsnittliga minskningen i leverns organvolym 12,1% och den 
genomsnittliga minskningen i mjältens organvolym 19,0%. En genomsnittlig ökning av 
hemoglobinkoncentrationen med 0,26 g/dl samt en genomsnittlig ökning av trombocytantal med 
8,29 × 109/l observerades. Arton patienter fortsatte sedan behandlingen med Zavesca i en frivillig 
uppföljningsstudie. Kliniska fördelar utvärderades vid 24 och 36 månader hos 13 patienter. Efter 
3 års kontinuerlig behandling med Zavesca var den genomsnittliga minskningen i leverns och 
mjältens organvolym 17,5% respektive 29,6%. En genomsnittlig ökning av trombocytantal med 
22,2 × 109/l och en genomsnittlig ökning av hemoglobinkoncentration med 0,95 g/dl observerades.
I en andra öppen, kontrollerad studie randomiserades 36 patienter som behandlats i minst 2 år med 
ERT till tre behandlingsgrupper: fortsatt behandling med imiglukeras, imiglukeras i kombination 
med Zavesca eller övergång till Zavesca. Studien var en randomiserad jämförelse som pågick under 
en 6-månadersperiod följt av 18 månaders fortsättning där alla patienter fick Zavecsa som 
7
monoterapi. Under de första 6 månaderna hos de patienter som fick byta till Zavesca, var leverns och 
mjältens organvolym samt hemoglobinvärdet oförändrat. Hos några patienter sågs minskat 
trombocytantal och ökning i chitotriosidasaktivitet, vilket tyder på att behandling med enbart 
Zavesca eventuellt inte upprätthåller samma kontroll av sjukdomsaktivitet hos alla patienter. 29 
patienter fortsatte under förlängningsperioden. Vid jämförelse med mätningarna vid 6 månader var 
sjukdomens stabilitet oförändrad efter 18 och 24 månaders behandling med Zavesca i monoterapi (20 
respektive 6 patienter). Ingen patient uppvisade någon snabb försämring av Gauchers sjukdom typ 1 
efter att ha bytt till monoterapi med Zavesca.
En daglig totaldos på 300 mg Zavesca, uppdelad på tre doser, användes i de två ovanstående 
studierna. Dessutom genomfördes en monoterapistudie med 18 patienter med en daglig totaldos på 
150 mg. Resultaten tyder på reducerad effekt jämfört med en daglig totaldos på 300 mg.
I en öppen, icke jämförande, 2-årsstudie inkluderades 42 patienter med Gauchers sjukdom typ 1, som 
hade erhållit minst 3 års ERT och som uppfyllde kriterierna för stabil sjukdom under minst 2 år. 
Patienterna ställdes om till monoterapi med miglustat 100 mg tre gånger dagligen. Levervolymen 
(primär effektvariabel) förblev oförändrad från baseline till slutet av behandlingen. Hos sex patienter 
avslutades miglustatbehandlingen i förväg på grund av potentiell försämring av sjukdomen, enligt 
definition i studien. Hos tretton patienter avbröts behandlingen på grund av biverkningar. Små
sänkningar i hemoglobin [–0,95 g/dl (95% CI: –1,38, –0,53)] och trombocyter [-44,1 × 109/l (95% 
CI: –57,6, –30,7)] sågs mellan baseline och slutet av studien. Tjugoen patienter fullföljde 24 
månaders behandling med miglustat. Av dessa var 18 patienter vid baseline inom etablerade 
terapeutiska mål för lever- och mjältvolym, hemoglobinvärden och trombocytantal, och 16 patienter 
förblev inom alla dessa terapeutiska mål vid månad 24.
Skelettmanifestationer av Gauchers sjukdom typ 1 har utvärderats i 3 öppna kliniska studier hos 
patienter som behandlats med miglustat 100 mg tre gånger dagligen i upp till 2 år (n=72). I en poolad 
analys av okontrollerade data, ökade Z-värdet (Z-score) vid bentäthetsmätning i ländryggen och 
lårbenshalsen med mer än 0,1 enheter från utgångsvärdet hos 27 (57%) repektive 28 (65%) patienter
med longitudinella bentäthetsmätningar. Ingen förekomst av benkriser, avaskulär nekros eller 
frakturer sågs under behandlingsperioden.
Niemann-Picks sjukdom typ C
Niemann-Picks sjukdom typ C är en mycket ovanlig sjukdom, undantagslöst progressiv och slutligen 
dödlig neurodegenerativ sjukdom som kännetecknas av ofullständig intracellulär lipidtransport. De 
neurologiska manifestationerna anses vara sekundära till den onormla ansamlingen av 
glykosphingolipider i neuronala och gliaceller.
Data som bekräftar säkerhet och effekt med Zavesca behandling av Niemann-Picks sjukdom typ C 
kommer från en prospektiv öppen klinisk prövning och en retrospektiv kartläggning. I den kliniska 
prövningen inkluderades 29 vuxna och ungdomar i en 12-månaders kontrollerad fas, följd av en 
förlängd behandlingsperiod med en total genomsnittlig duration av 3,9 år upp till 5,6 år. I tillägg 
ingick 12 barn i en icke-kontrollerad sub-studie som i genomsnitt varade 3,1 år upp till 4,4 år. Bland 
de 41 patienter som ingick i studien behandlades 14 med Zavesca i mer än 3 år. Kartläggningen 
innefattade en fallserie med 66 patienter som behandlats med Zavesca, utanför den kliniska 
prövningen, i medeltal 1,5 år. Båda grupperna innefattade barn, ungdomar och vuxna patienter med 
ett åldersspann från 1 år till 43 år. Den vanligaste dosen av Zavesca hos vuxna patienter var 200 mg 
tre gånger dagligen och justerades efter kroppsyta hos barn.
Totalt sett visar data att behandling med Zavecsa kan minska progressionen av kliniskt relevanta 
neurologiska symptom hos patienter med Niemann-Picks sjukdom typ C.
Nyttan av behandling med Zavesca avseende neurologiska manifestationer hos patienter med 
Niemann-Picks sjukdom typ C ska utvärderas regelbundet t.ex. var sjätte månad; fortsatt behandling 
ska utvärderas efter minst ett års behandling med Zavesca, (se avsnitt 4.4).
8
5.2
Farmakokinetiska egenskaper
Farmakokinetiska parametrar för miglustat utvärderades hos friska försökspersoner, hos ett litet antal 
patienter med Gauchers sjukdom typ 1, hos patienter med Fabrys sjukdom, HIV-infekterade 
patienter och hos vuxna, ungdomar och barn med Niemann-Picks sjukdom typ C eller Gauchers 
sjukdom typ 3.
Kinetiken hos miglustat verkar vara doslinjär och oberoende av tid. Hos friska försökspersoner 
absorberas miglustat snabbt. Maximal plasmakoncentration uppnås omkring 2 timmar efter 
administrering. Absolut biotillgänglighet har inte fastställts. Samtidigt intag av föda minskar 
absorptionshastigheten (Cmax minskade med 36% och tmax försköts 2 timmar). Detta har dock ingen 
statistiskt signifikant betydelse för omfattningen av absorptionen av miglustat (AUC minskade med 
14%).
Skenbar distributionsvolym av miglustat är 83 l. Miglustat binds inte till plasmaproteiner. Miglustat 
utsöndras huvudsakligen via njurarna och återfinns som oförändrat läkemedel i urin motsvarande 70-
80% av dosen. Skenbar oral clearance (CL/F) är 230 ± 39 ml/min. Den genomsnittliga 
halveringstiden är 6–7 timmar.
Efter administration av en dos med 100 mg 14C-miglustat till friska försökspersoner återfanns 83% 
av radioaktiviteten i urinen och 12% i feces. Flera metaboliter identifierades i urin och feces. Den 
vanligast förekommande metaboliten i urin var miglustatglukuronid svarande för 5% av dosen. 
Terminal halveringstid för radioaktivitet i plasma var 150 h, vilket tyder på närvaro av en eller flera 
metaboliter med mycket lång halveringstid. Metaboliten som orsakar detta har inte identifierats men 
kan ackumuleras och nå koncentrationer som överstiger de för miglustat vid steady-state.
Farmakokinetiken för miglustat är liknande hos vuxna patienter med Gauchers sjukdom typ 1 som 
hos patienter med Niemann-Picks sjukdom typ C jämfört med friska försökspersoner. 
Pediatrisk population
Farmakokinetiska data inhämtades hos barn i åldrarna 3 till 15 år med Gauchers sjukdom typ 3 och 
hos patienter med Niemann-Picks sjukdom typ C i åldrarna 5 till 16 år. Dosering till barn med 200 
mg tre gånger dagligen, justerat för kroppsyta, resulterade i Cmax och AUC värden som var ungefär 
två gånger högre än de som uppnåtts efter 100 mg tre gånger dagligen hos patienter med Gauchers 
sjudom typ 1, vilket överenstämmer med den dos-linjära farmakokinetiken hos miglustat. Vid 
steady-state var koncentrationen av miglustat i cerebrospinalvätska hos sex Gaucher typ 3 patienter 
31,4–67,2% av den i plasma.
Begränsade data från patienter med Fabrys sjukdom och nedsatt njurfunktion visade att CL/F 
minskar med minskande njurfunktion. Trots att antalet studiepatienter med lätt till måttligt nedsatt 
njurfunktion var relativt litet, tyder data på en ungefärlig minskning av CL/F på 40% respektive 
60%, vid lätt till måttligt nedsatt njurfunktion (se avsnitt 4.2). Data för grav njurfunktionsnedsättning 
är begränsade till två patienter med kreatininclearance 18-29 ml/min och kan inte extrapoleras under 
dessa värden. Dessa data tyder på en minskning av CL/F med minst 70% hos patienter med gravt 
nedsatt njurfunktion.
Utifrån de olika data som finns tillgängliga har inget signifikant förhållande eller tydliga trender 
observerats mellan miglustats farmakokinetiska parametrar och demografiska variabler (ålder, BMI, 
kön eller folkgrupp).
Det finns inga data för farmakokinetiken hos patienter med nedsatt leverfunktion eller hos äldre 
(> 70 år).
5.3
Prekliniska säkerhetsuppgifter
9
De huvudsakliga effekterna, gemensamma för alla arter, var viktminskning, diarré och, vid högre 
doser, skada på slemhinnan i mag-tarmsystemet (erosion och ulceration). Effekter hos djur vid doser 
som gav en exponering liknande den eller något högre än den kliniska var dessutom: förändringar i 
de lymfoida organen hos alla testade arter, förändringar i aminotransferaser, vakuolisering av 
thyreoidea och pancreas, grå starr, nefropati och myokardförändringar hos råtta. Dessa fynd ansågs 
vara sekundära och bero på försvagat allmäntillstånd.
Administrering av miglustat till han- och honråttor (Sprague-Dawley) via oral sondmatning under 
2 år med doser på 30, 60 och 180 mg/kg/dag, resulterade i en ökad incidens av hyperplasi hos 
testikulära interstitiella celler (Leydig celler) samt adenom hos hanråttor vid samtliga dosnivåer. Den 
systemiska exponeringen vid den lägsta dosen, var under eller jämförbar med den som observerats 
hos människa (baserat på AUC0-) vid den rekommenderad humandos. En icke-effektnivå (No 
Observed Effect Levels - NOEL) kunde inte fastställas och effekten var inte dosberoende. Det fanns 
ingen substansrelaterad ökning av tumörer i något annat organ hos han- eller honråttor. Mekanistiska 
studier visade en mekanism specifik för råtta, vilken bedöms ha liten relevans för människa.
Administrering av miglustat till han- och honmöss (CD1) via oral sondmatning i 2 år med doser på 
210, 420, och 840/500 mg/kg/dygn (reducerad dos efter ett halvår) resulterade i en ökad incidens av 
inflammatoriska och hyperplastiska förändringar i tjocktarmen hos djur av bägge könen. Baserat på 
mg/kg/dag och korrigering för skillnader i fekal utsöndring, motsvarar doserna 8, 16 och 33/19 
gånger den högsta rekommenderade dosen till människa (200 mg tre gånger dagligen). Karcinom i 
tjocktarmen förekom sporadiskt vid alla doser med en statistiskt signifikant ökning i högdosgruppen. 
Det kan inte uteslutas att dessa fynd har relevans för människa. Det fanns ingen läkemedelsrelaterad 
ökning av tumörincidensen i något annat organ.
Miglustat visade inga mutagena eller klastogena effekter i en standarduppsättning av tester för 
genotoxicitet.
Toxicitetsstudier med upprepad dosering på råtta visade degeneration och atrofi av tubuli seminiferi. 
Andra studier påvisade förändringar i spermieparametrar (koncentration av sperma, motilitet och 
morfologi), vilket överensstämmer med den observerade nedsatta fertiliteten. Dessa effekter 
noterades vid dosnivåer justerade för kroppsvikt liknande de vid klinisk användning men visade sig 
vara reversibla. Miglustat minskade embryo-/fosteröverlevnaden hos råtta och kanin.Förlängd
nedkomst rapporterades, ökade förluster efter implantation och en ökad frekvens av vaskulära 
anomalier förekom hos kanin. Dessa effekter kan delvis relateras till maternal toxicitet.
Förändringar i laktation observerades hos råtta av honkön vid en ettårsstudie. Mekanismen bakom 
denna effekt är inte känd.
6.
FARMACEUTISKA UPPGIFTER
6.1
Förteckning över hjälpämnen
Kapselinnehåll
Natriumstärkelseglykolat,
Povidon (K30), 
Magnesiumstearat.
Kapselhölje
Gelatin,
Titandioxid (E171).
Kapseltryck
Svart järnoxid (E172),
Shellack.
6.2
Inkompatibiliteter
10
Ej relevant.
6.3 Hållbarhet
5 år.
6.4
Särskilda förvaringsanvisningar
Förvaras vid högst 30C.
6.5
Förpackningstyp och innehåll
ACLAR/ALU-blisterkartor som levereras i en kartong med 4 blisterkartor om 21 kapslar, vilket ger 
84 kapslar totalt.
6.6
Särskilda anvisningar för destruktion
Inga särskilda anvisningar för destruktion.
7.
INNEHAVARE AV GODKÄNNANDE FÖR FÖRSÄLJNING
Janssen-Cilag International NV
Turnhoutseweg 30
B-2340 Beerse
Belgien
8.
NUMMER PÅ GODKÄNNANDE FÖR FÖRSÄLJNING
EU/1/02/238/001
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 20 november 2002
Datum för den senaste förnyelsen: 8 december 2012
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
11
BILAGA II
A.
B.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
VILLKOR ELLER BEGRÄNSNINGAR FÖR FÖRSKRIVNING OCH 
ANVÄNDNING
C. ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING
D.
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET
12
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats
Janssen Pharmaceutica NV
Turnhoutseweg 30
B-2340 Beerse
Belgien
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges.
B.
VILLKOR ELLER BEGRÄNSNINGAR FÖR FÖRSKRIVNING OCH ANVÄNDNING
Läkemedel som med begränsningar lämnas ut mot recept (se bilaga I: Produktresumén, avsnitt 4.2).
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING

Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning 
över referensdatum för unionen (EURD-listan) som föreskrivs i artikel 107c.7 i direktiv 2001/83/EG 
och eventuella uppdateringar som finns på Europeiska läkemedelsmyndighetens webbplats.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET

Riskhanteringsplan
Innehavaren av godkännandet för försäljning ska genomföra de erforderliga 
farmakovigilansaktiviteter och - åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet för 
försäljning samt eventuella efterföljande överenskomna uppdateringar av riskhanteringsplanen.
En uppdaterad riskhanteringsplan ska lämnas in


på begäran av Europeiska läkemedelsmyndigheten,
när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.
13
BILAGA III
MÄRKNING OCH BIPACKSEDEL
14
A. MÄRKNING
15
UPPGIFTER SOM SKALL FINNAS PÅ YTTRE FÖRPACKNINGEN
YTTRE FÖRPACKNING
1.
LÄKEMEDLETS NAMN
Zavesca 100 mg kapslar
miglustat
2.
DEKLARATION AV AKTIV(A) SUBSTANS(ER)
Varje kapsel innehåller 100 mg miglustat.
3.
FÖRTECKNING ÖVER HJÄLPÄMNEN
4.
LÄKEMEDELSFORM OCH FÖRPACKNINGSSTORLEK
Kapsel, hård
84 kapslar
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Oral användning
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
EXP
9.
SÄRSKILDA FÖRVARINGSANVISNINGAR
Förvaras vid högst 30 C.
16
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Janssen-Cilag International NV
Turnhoutseweg 30
B-2340 Beerse
Belgien
12. NUMMER PÅ GODKÄNNANDE FÖR FÖRSÄLJNING
EU/1/02/238/001
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Zavesca
17. UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
PC
SN
NN
17
UPPGIFTER SOM SKALL FINNAS PÅ BLISTER ELLER STRIPS
BLISTER
1.
LÄKEMEDLETS NAMN
Zavesca 100 mg kapslar
miglustat
2.
INNEHAVARE AV GODKÄNNANDE FÖR FÖRSÄLJNING
Janssen-Cilag Int
3.
UTGÅNGSDATUM
EXP
4.
TILLVERKNINGSSATSNUMMER
Lot
5.
ÖVRIGT
18
B. BIPACKSEDEL
19
Bipacksedel: Information till användaren
Zavesca 100 mg kapslar
miglustat
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, även 
om de uppvisar sjukdomstecken som liknar dina.
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4.
-
I denna bipacksedel finns information om följande:
Vad Zavesca är och vad det används för
1.
Vad du behöver veta innan du tar Zavesca
2.
Hur du tar Zavesca
3.
Eventuella biverkningar
4.
Hur Zavesca ska förvaras
5.
Förpackningens innehåll och övriga upplysningar
6.
1.
Vad Zavesca är och vad det används för
Zavesca innehåller den aktiva substansen miglustat som tillhör en grupp läkemedel som påverkar 
metabolism. Det används för att behandla två sjukdomar:

Zavesca används för att behandla mild till måttlig Gauchers sjukdom typ 1 hos vuxna.
För Gauchers sjukdom typ 1, avlägsnas inte en substans kallad glukosylceramid från din kropp. Den 
börjar inlagras i vissa celler som hör till kroppens immunsystem. Detta kan leda till lever- och 
mjältförstoring, förändringar i blodet samt skelettsjukdom.
Gauchers sjukdom typ 1 behandlas normalt med enzymersättningsbehandling. Zavesca används 
endast om patienten inte anses lämpad för behandling med enzymersättningsbehandling.

Zavesca används också för att behandla tilltagande neurologiska symptom vid Niemann-
Picks sjukdom typ C hos vuxna och barn.
Om du har Niemann-Picks sjukdom typ C lagras fetter, såsom glykosphingolipider i dina hjärnceller. 
Detta kan leda till störningar i de neurologiska funktionerna såsom långsamma ögonrörelser, balans, 
sväljförmåga, minnet och till kramper.
Zavesca verkar genom att hämma ett enzym som heter ”glukosylceramidsyntetas”, vilket ansvarar 
för det första steget i tillverkningen av de flesta glykosfingolipider.
2.
Vad du behöver veta innan du tar Zavesca
Ta inte Zavesca:
-
om du är allergisk mot miglustat eller något av övriga innehållsämnen i detta läkemedel (anges 
i avsnitt 6).
Varningar och försiktighet
Tala med läkare eller apotekspersonal innan du tar Zavesca
-
om du har någon njursjukdom
20
-
om du har någon leversjukdom
Din läkare kommer att utföra följande kontroller före och under behandling med Zavesca:
-
-
-
-
undersökning för att kontrollera nerverna i dina armar och ben
mätning av vitamin B12 -värde
följa din tillväxt om du är ett barn eller ungdom med Niemann-Picks sjukdom typ C
kontrollera antalet blodplättar 
Anledningen till dessa kontroller är att en del patienter har fått stickningar eller domningar i händer 
och fötter eller minskat i vikt under behandling med Zavesca. Kontrollerna gör det lättare för läkaren 
att avgöra om dessa problem är på grund av din sjukdom eller något du har haft sedan tidigare, eller 
om de beror på biverkningar av Zavesca (för övriga upplysningar se avsnitt 4).
Om du får diarré, kan din läkare be dig att förändra din kost så att du minskar intaget av mjölksocker 
och kolhydrater såsom sackaros (vanligt socker). Läkaren kan också be dig att inte ta Zavesca 
tillsammans med mat. I vissa fall kan läkaren tillfälligt sänka din dos eller förskriva någon medicin 
mot diarré (såsom loperamid). Om din diarré inte svarar på dessa åtgärder, eller om du har något 
annat problem med magen, skall du rådfråga din läkare. I sådant fall kan din läkare besluta om 
ytterligare utredningar.
Manliga patienter bör använda tillförlitlig preventivmetod under behandling med Zavesca och i 
3 månader efter avslutad behandling.
Barn och ungdomar
Ge inte detta läkemedel till barn och ungdomar (under 18 år) med Gauchers sjukdom typ 1 för det är 
inte känt om det fungerar mot den sjukdomen.
Andra läkemedel och Zavesca
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel.
Tala om för läkare om du tar läkemedel som innehåller imiglukeras, som ibland används samtidigt 
som Zavesca. De kan sänka mängden Zavesca i din kropp.
Graviditet, amning och fertilitet
Du bör inte ta Zavesca om du är gravid eller planerar att bli gravid. Din läkare kan ge dig mer 
information. Du måste använda säker preventivmetod när du tar Zavesca. Amma inte när du tar 
Zavesca.
Manliga patienter skall använda pålitliga preventivmetoder under behandling med Zavesca och 3 
månader efter avslutad behandling.
Om du är gravid eller ammar, tror att du kan vara gravid eller planerar att skaffa barn, rådfråga 
läkare eller apotekspersonal innan du tar detta läkemedel.
Körförmåga och användning av maskiner
Zavesca kan få dig att känna dig yr. Kör inte något fordon och använd inga verktyg eller maskiner 
om du känner dig yr.
Zavesca innehåller natrium
Detta läkemedel innehåller mindre än 1 mmol (23 mg) natrium per kapsel, d.v.s. är näst intill 
“natriumfritt”.
3.
Hur du tar Zavesca
21
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker.


För Gauchers sjukdom typ 1: för vuxna patienter är den vanliga dosen en kapsel (100 mg) 
tre gånger om dagen (morgon, eftermiddag och kväll). Detta innebär en daglig maxdos på tre 
kapslar (300 mg).
För Niemann-Picks sjukdom typ C: För vuxna och ungdomar (över 12 år) är den vanliga 
dosen två kapslar (200 mg) tre gånger om dagen (morgon, eftermiddag och kväll). Detta 
innebär en daglig maxdos på 6 kapslar (600 mg).
För barn under 12 års ålder som har Niemann-Picks sjukdom typ C kommer läkaren att anpassa 
dosen.
Om du har problem med njurarna kan du få en lägre startdos. Din läkare kan sänka din dos t.ex. till 
en kapsel (100 mg) en eller två gånger om dagen, om du lider av diarré under behandling med 
Zavesca (se avsnitt 4). Din läkare talar om hur länge du kommer att behandlas.
Ta ut kapseln så här:
1.
2.
3.
Avskilj vid perforeringarna
Dra pappret bakåt vid pilarna
Tryck läkemedlet genom folien
Zavesca kan tas med eller utan mat. Du bör svälja hela kapseln med ett glas vatten.
Om du har tagit för stor mängd av Zavesca
Rådgör omedelbart med din läkare om du tagit fler kapslar än du borde. Zavesca har använts i 
kliniska prövningar i doser upp till 3 000 mg: detta orsakade en minskning av antalet vita 
blodkroppar och andra biverkningar liknade dem som beskrivs i avsnitt 4.
Om du har glömt att ta Zavesca
Ta nästa kapsel vid vanlig tid. Ta inte dubbel dos för att kompensera för glömd dos.
Om du slutar att ta Zavesca
Sluta inte ta Zavesca utan att tala med din läkare.
Om du har ytterligare frågor om detta läkemedel kontakta läkare eller apotekspersonal.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem.
Allvarligaste biverkningarna:
22
Vissa patienter har upplevt stickningar eller domningar i händer och fötter (vanligt 
förekommande). Detta kan vara tecken på perifer neuropati på grund av biverkningar av Zavesca 
eller på grund av redan existerande tillstånd. Din läkare kommer att utföra några kontroller före och 
under behandling med Zavesca för att utvärdera detta (se avsnitt 2). 
Om du upplever något av dessa symptom, rådfråga din läkare så snart som möjligt.
Om du får lättare skakningar, vanligtvis i händerna, rådfråga din läkare så snart som möjligt. 
Dessa skakningar försvinner oftast utan att behandlingen måste avbrytas. Ibland behöver din läkare 
minska dosen eller avbryta behandlingen med Zavesca, för att du ska bli av med skakningarna.
Mycket vanliga: (kan drabba mer än 1 av 10 personer)
De vanligaste biverkningarna är diarré, gaser, buk- (mag-) smärtor, viktminskning och minskad aptit.
Oroa dig inte om du minskar något i vikt när du börjar behandlingen med Zavesca. Vanligtvis 
slutar man att minska i vikt när behandlingen fortgår.
Vanliga: (kan drabba upp till 1 av 10 personer)
Vanliga biverkningar av behandlingen inkluderar huvudvärk, yrsel, parastesi (stickningar eller 
domningar), onormal koordination, hypoestesi (nedsatt känsel), sura uppstötningar (halsbränna), 
illamående, förstoppning och kräkningar, svullnad eller obehag från buken (magen) och 
trombocytopeni (minskad nivå av blodplättar). De neurologiska symtomen och trombocytopenin kan 
orsakas av den underliggande sjukdomen.
Andra möjliga biverkningar är muskelspasmer eller -svaghet, trötthet, frossa och allmän 
sjukdomskänsla, depression, sömnsvårigheter, glömska och minskad libido.
De flesta patienter får en eller flera av dessa biverkningar, vanligtvis i början av behandlingen eller 
periodvis under behandlingen. I de flesta fall är biverkningarna milda och försvinner ganska snabbt. 
Om någon av dessa biverkningar orsakar problem rådgör med din läkare. Han eller hon kan då 
minska dosen av Zavesca eller föreslå andra mediciner som kan hjälpa till att minska biverkningarna.
Rapportering av biverkningar
Om du får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Du kan också rapportera biverkningar direkt via 
det nationella rapporteringssystemet listat i bilaga V. Genom att rapportera biverkningar kan du bidra 
till att öka informationen om läkemedels säkerhet.
5.
Hur Zavesca ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen efter ”EXP”. Utgångsdatumet är den sista 
dagen i angiven månad.
Förvaras vid högst 30 C.
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
Den aktiva substansen är miglustat 100 mg.
23
Övriga innehållsämnen är:
Natriumstärkelseglykolat,
Povidon (K30),
Magnesiumstearat.
Gelatin,
Titandioxid (E171).
Svart järnoxid (E172),
Shellack.
Läkemedlets utseende och förpackningsstorlekar
Zavesca är en vit 100 mg kapsel med "OGT 918" i svart tryck i änden och "100" i svart tryck på 
sidan.
En kartong innehåller 4 tryckförpackningar med vardera 21 kapslar, vilket ger totalt 84 kapslar.
Innehavare av godkännande för försäljning:
Janssen-Cilag International NV
Turnhoutseweg 30
B-2340 Beerse
Belgien
Tillverkare:
Janssen Pharmaceutica NV
Turnhoutseweg 30
B-2340 Beerse
Belgien
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Janssen-Cilag NV
Tel/Tél: +32 14 64 94 11
janssen@jacbe.jnj.com
Lietuva
UAB "JOHNSON & JOHNSON"
Tel: +370 5 278 68 88
lt@its.jnj.com
България
„Джонсън & Джонсън България” ЕООД
Тел.: +359 2 489 94 00
jjsafety@its.jnj.com
Luxembourg/Luxemburg
Janssen-Cilag NV
Tél/Tel: +32 14 64 94 11
janssen@jacbe.jnj.com
Česká republika
Janssen-Cilag s.r.o.
Tel: +420 227 012 227
Danmark
Janssen-Cilag A/S
Tlf: +45 4594 8282
jacdk@its.jnj.com
Deutschland
Janssen-Cilag GmbH
Tel: +49 2137 955 955
jancil@its.jnj.com
Magyarország
Janssen-Cilag Kft.
Tel.: +36 1 884 2858
janssenhu@its.jnj.com
Malta
AM MANGION LTD
Tel: +356 2397 6000
Nederland
Janssen-Cilag B.V.
Tel: +31 76 711 1111
janssen@jacnl.jnj.com
24
Eesti
UAB "JOHNSON & JOHNSON" Eesti filiaal
Tel: +372 617 7410
ee@its.jnj.com
Norge
Janssen-Cilag AS
Tlf: +47 24 12 65 00
jacno@its.jnj.com
Ελλάδα
Janssen-Cilag Φαρμακευτική Α.Ε.Β.Ε.
Tηλ: +30 210 80 90 000
Österreich
Janssen-Cilag Pharma GmbH
Tel: +43 1 610 300
España
Janssen-Cilag, S.A.
Tel: +34 91 722 81 00
contacto@its.jnj.com
France
Janssen-Cilag
Tél: 0 800 25 50 75 / +33 1 55 00 40 03
medisource@its.jnj.com
Hrvatska
Johnson & Johnson S.E. d.o.o.
Tel: +385 1 6610 700
jjsafety@JNJCR.JNJ.com
Ireland
Janssen Sciences Ireland UC
Tel: +353 1 800 709 122
Ísland
Janssen-Cilag AB
c/o Vistor hf.
Sími: +354 535 7000
janssen@vistor.is
Italia
Janssen-Cilag SpA
Tel: 800.688.777 / +39 02 2510 1
janssenita@its.jnj.com
Κύπρος
Βαρνάβας Χατζηπαναγής Λτδ
Τηλ: +357 22 207 700
Polska
Janssen-Cilag Polska Sp. z o.o.
Tel.: +48 22 237 60 00
Portugal
Janssen-Cilag Farmacêutica, Lda.
Tel: +351 214 368 600
România
Johnson & Johnson România SRL
Tel: +40 21 207 1800
Slovenija
Johnson & Johnson d.o.o.
Tel: +386 1 401 18 00
Janssen_safety_slo@its.jnj.com
Slovenská republika
Johnson & Johnson, s.r.o.
Tel: +421 232 408 400
Suomi/Finland
Janssen-Cilag Oy
Puh/Tel: +358 207 531 300
jacfi@its.jnj.com
Sverige
Janssen-Cilag AB
Tfn: +46 8 626 50 00
jacse@its.jnj.com
Latvija
UAB "JOHNSON & JOHNSON" filiāle Latvijā
Tel: +371 678 93561
lv@its.jnj.com
United Kingdom (Northern Ireland)
Janssen Sciences Ireland UC
Tel: +44 1 494 567 444
Denna bipacksedel ändrades senast
25
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. Där finns också länkar till andra webbplatser rörande sällsynta 
sjukdomar och behandlingar.
26
