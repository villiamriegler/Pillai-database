EMA/255175/2021  
EMEA/H/C/004788 
Enspryng (satralizumab) 
Sammanfattning av Enspryng och varför det är godkänt inom EU 
Vad är Enspryng och vad används det för? 
Enspryng är ett läkemedel som används för att behandla patienter från 12 års ålder med neuromyelitis 
optica-spektrumtillstånd (NMOSD), inflammatoriska sjukdomar som huvudsakligen drabbar synnerven 
(som förbinder ögat med hjärnan) och ryggmärgen. Detta leder till nedsatt syn, förlorad känsel, 
förlorad kontroll av blåsan, svaghet och förlamning av armar och ben.  
Läkemedlet används ensamt eller i kombination med immunsuppressiv behandling (behandling som 
minskar immunsystemets aktivitet) hos patienter med antikroppar mot ett protein som kallas 
akvaporin-4 (AQP4). 
NMOSD är sällsynt och Enspryng klassificerades som särläkemedel (ett läkemedel som används vid 
sällsynta sjukdomar) den 27 juni 2016. Mer information om klassificeringen som särläkemedel finns 
här: ema.europa.eu/medicines/human/orphan-designations/eu3161680. 
Enspryng innehåller den aktiva substansen satralizumab.  
Hur används Enspryng? 
Behandling med Enspryng ska inledas under övervakning av läkare med erfarenhet av NMOSD. 
Läkemedlet är receptbelagt. 
Enspryng finns som en lösning i en förfylld spruta som ska injiceras under huden på buken (magen) 
eller låret. Behandlingen inleds med en injektion varannan vecka för de första tre injektionerna och 
fortsätter därefter med en injektion var fjärde vecka. Patienterna eller deras vårdare kan själva injicera 
Enspryng efter att ha lärt sig detta av sjukvårdspersonal. Vaccinationerna ska vara uppdaterade och 
alla infektioner ska kontrolleras väl innan behandling med Enspryng inleds. Patienterna ska också 
övervakas avseende infektion under behandlingen med Enspryng.  
För mer information om hur du använder Enspryng, läs bipacksedeln eller tala med läkare eller 
apotekspersonal. 
Hur verkar Enspryng? 
Hos de flesta patienter med NMOSD orsakas sjukdomen av produktion av antikroppar mot AQP4. AQP4 
är viktigt för nervcellernas normala funktion.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
Den aktiva substansen i Enspryng, satralizumab, är en monoklonal antikropp, en typ av protein som 
har utformats för att blockera effekten av interleukin-6 (IL-6), ett protein i kroppen som medverkar till 
produktionen av antikroppar mot AQP4. Genom att blockera IL-6 minskar läkemedlet produktionen av 
antikroppar mot AQP4 och säkerställer på så sätt aktiviteten hos AQP4. Detta ska förhindra skador på 
nervcellerna och minska symtomen av NMOSD. 
Vilka fördelar med Enspryng har visats i studierna? 
Enspryng visade sig vara effektivt när det gällde att förlänga tiden mellan skoven hos patienter med 
NMOSD i två huvudstudier. 
Den första studien med 55 patienter från 12 års ålder med AQP4-antikroppar som fick 
immunsuppressiv behandling visade att 92 procent av deltagarna som fick Enspryng tillsammans med 
immunsuppressiv behandling var skovfria efter 48 veckor, jämfört med 60 procent av deltagarna som 
fick en placebobehandling (overksam behandling) och immunsuppressiv behandling.  
En andra studie med 64 vuxna med AQP4-antikroppar visade att 83 procent av patienterna som fick 
Enspryng var skovfria efter 48 veckor, jämfört med 55 procent av dem som fick placebo. 
Vilka är riskerna med Enspryng? 
De vanligaste biverkningarna som orsakas av Enspryng (kan förekomma hos fler än 1 av 10 
användare) är huvudvärk, artralgi (ledsmärta), hyperlipidemi (höga nivåer av fetter i blodet), sänkta 
nivåer av vita blodkroppar och injektionsrelaterade reaktioner.  
En fullständig förteckning över biverkningar och restriktioner för Enspryng finns i bipacksedeln. 
Varför är Enspryng godkänt i EU? 
Enspryng är effektivt för att förebygga skov hos personer med NMOSD över 12 års ålder. Eftersom 
funktionsnedsättningen i samband med NMOSD är svår och förvärras med skov ansågs Enspryng vara 
gynnsamt för dessa patienter. NMOSD är en sällsynt sjukdom och läkemedlet testades därför hos ett 
litet antal deltagare. Läkemedlets säkerhet ansågs dock vara godtagbar. Europeiska 
läkemedelsmyndigheten (EMA) fann därför att fördelarna med Enspryng är större än riskerna och att 
Enspryng kan godkännas för försäljning i EU.  
Vad görs för att garantera säker och effektiv användning av Enspryng? 
Företaget som marknadsför Enspryng ska tillhandahålla ett patientkort med information till patienterna 
om risken för infektion med Enspryng, hur man känner igen symtom på infektioner och söker 
läkarhjälp om dessa uppstår.  
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Enspryng har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Enspryng kontinuerligt. 
Biverkningar som har rapporterats för Enspryng utvärderas noggrant och nödvändiga åtgärder vidtas 
för att skydda patienter. 
Enspryng (satralizumab)  
EMA/255175/2021 
Sida 2/3 
 
 
 
Mer information om Enspryng 
Mer information om Enspryng finns på EMA:s webbplats: 
ema.europa.eu/medicines/human/EPAR/enspryng.  
Enspryng (satralizumab)  
EMA/255175/2021 
Sida 3/3 
 
 
 
