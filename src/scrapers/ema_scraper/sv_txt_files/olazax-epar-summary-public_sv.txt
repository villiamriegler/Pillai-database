EMA/519619/2014
EMEA/H/C/001087
Sammanfattning av EPAR för allmänheten
Olazax
olanzapin
Detta är en sammanfattning av det offentliga europeiska utredningsprotokollet (EPAR) för Olazax. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas.
Vad är Olazax?
Olazax är ett läkemedel som innehåller den aktiva substansen olanzapin. Det finns som tabletter (5, 
7,5, 10, 15 och 20 mg).
Olazax är ett generiskt läkemedel. Det innebär att det liknar ett s.k. referensläkemedel som redan är 
godkänt i Europeiska unionen (EU). Referensläkemedlet är Zyprexa. Mer information om generiska 
läkemedel finns i dokumentet med frågor och svar här.
Vad används Olazax för?
Olazax används för att behandla vuxna med schizofreni. Schizofreni är en psykisk sjukdom som har en 
rad symtom, bland annat förvirring i tanke och tal, hallucinationer (att höra eller se saker som inte 
finns), misstänksamhet och vanföreställningar. Olazax stabiliserar också stämningsläget hos patienter 
som har svarat på en första behandling.
Olazax används även för att behandla måttliga till svåra maniska episoder (extrem upprymdhet) hos 
vuxna. Det kan också användas för att förhindra återfall i sådana maniska episoder hos vuxna med 
bipolär sjukdom (en psykisk sjukdom med perioder av omväxlande onormal upprymdhet och 
depression) som har svarat på en första behandling.
Läkemedlet är receptbelagt.
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2014. Reproduction is authorised provided the source is acknowledged.
Hur används Olazax?
Den rekommenderade startdosen av Olazax beror på vilken sjukdom som behandlas: 10 mg per dag 
ges vid schizofreni och för att förebygga maniska episoder och 15 mg per dag ges vid behandling av 
maniska episoder, förutom när Olazax ges tillsammans med andra läkemedel, då startdosen kan vara 
10 mg per dag. Dosen justeras efter hur väl patienten svarar på och tolererar behandlingen. Det 
vanliga dosintervallet är mellan 5 och 20 mg per dag. Patienter över 65 år samt patienter som har 
nedsatt lever- eller njurfunktion kan behöva en lägre startdos på 5 mg per dag.
Hur verkar Olazax?
Den aktiva substansen i Olazax, olanzapin, är ett antipsykotiskt läkemedel. Det är känt som ett 
”atypiskt” antipsykotiskt läkemedel eftersom det skiljer sig från äldre antipsykotiska läkemedel som 
har funnits sedan 1950-talet. Olanzapins exakta verkningsmekanism är okänd, men läkemedlet binder 
till flera olika receptorer på ytan av nervcellerna i hjärnan. Detta stör de signaler som överförs mellan 
hjärncellerna av signalsubstanser, kemiska ämnen som gör det möjligt för nervceller att kommunicera 
med varandra. Man tror att olanzapins gynnsamma effekt beror på att ämnet blockerar receptorerna 
för signalsubstanserna 5-hydroxytrypamin (kallas även serotonin) och dopamin. Eftersom dessa 
signalsubstanser spelar roll vid schizofreni och bipolär sjukdom bidrar olanzapin till att normalisera 
hjärnaktiviteten och lindra sjukdomssymtomen.
Hur har Olazax effekt studerats?
Eftersom Olazax är ett generiskt läkemedel har studierna begränsats till tester som visar att det är 
bioekvivalent med referensläkemedlet Zyprexa. Läkemedel är bioekvivalenta när de bildar samma 
halter av den aktiva substansen i kroppen.
Vilka är fördelarna och riskerna med Olazax som visats under studierna?
Eftersom Olazax är ett generiskt läkemedel och är bioekvivalent med referensläkemedlet anses dess 
fördelar och risker vara desamma som för referensläkemedlet.
Varför har Olazax godkänts?
CHMP fann att det styrkts att Olazax i enlighet med EU:s krav har likvärdig kvalitet och är 
bioekvivalent med Zyprexa. Kommittén fann därför att fördelarna är större än de konstaterade 
riskerna, liksom för Zyprexa. Kommittén rekommenderade att Olazax skulle godkännas för försäljning.
Mer information om Olazax
Den 11 december 2009 beviljade Europeiska kommissionen ett godkännande för försäljning av Olazax
som gäller i hela EU.
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Olazax finns i bipacksedeln (ingår 
också i EPAR). Du kan också kontakta din läkare eller apotekspersonal. Denna sammanfattning 
uppdaterades senast 07-2014.
Olazax
EMA/519619/2014
Sidae 2/2
