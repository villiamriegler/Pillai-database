EMA/612711/2022 
EMEA/H/C/004275 
Crysvita (burosumab) 
Sammanfattning av Crysvita och varför det är godkänt inom EU 
Vad är Crysvita och vad används det för? 
Crysvita är ett läkemedel som används för att behandla X-kromosombunden hypofosfatemi, en ärftlig 
sjukdom som kännetecknas av låga fosfatnivåer i blodet (hypofosfatemi). Fosfat behövs för skelettets 
och tändernas uppbyggnad och stärkning, varför patienter med låga fosfatnivåer kan utveckla rakit och 
andra skelettmissbildningar och tillväxtproblem. Crysvita kan ges till barn och ungdomar i åldern 1–
17 år, när tecken på skelettsjukdom syns på röntgen, samt till vuxna. 
Crysvita används också för att behandla osteomalaci (uppmjukning och försvagning av skelettet) som 
orsakas av fosfaturiska mesenkymala tumörer. Denna typ av tumör producerar hormoner, särskilt 
substansen fibroblasttillväxtfaktor 23 (FGF23), som gör att kroppen förlorar fosfat. Crysvita ges till 
patienter från 1 års ålder, när tumören inte kan lokaliseras eller avlägsnas genom operation. 
Crysvita innehåller den aktiva substansen burosumab. 
Dessa sjukdomar är sällsynta och Crysvita klassificerades som särläkemedel (ett läkemedel som 
används vid sällsynta sjukdomar). Mer information om klassificeringen som särläkemedel finns på 
Europeiska läkemedelsmyndighetens webbplats (X-kromosombunden hypofosfatemi: 15 oktober 2014, 
fosfaturisk mesenkymal tumör: 16 april 2018). 
Hur används Crysvita? 
Läkemedlet är receptbelagt och behandling ska inledas av läkare med erfarenhet av att behandla 
patienter med skelettsjukdomar som orsakas av förändringar i kroppens kemiska processer. 
Crysvita ges som en injektion under huden varannan eller var fjärde vecka, beroende på patientens 
ålder. Den rekommenderade startdosen beror på vilken sjukdom som behandlas och på patientens 
ålder och vikt. Dosen justeras också efter patientens fosfatnivåer i blodet. 
För mer information om hur du använder Crysvita, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
 
Hur verkar Crysvita? 
Fosfatnivåerna kontrolleras till stor del av njurarna, som antingen avlägsnar fosfatöverskottet eller 
återför det till blodomloppet, om så skulle behövas. Patienter med X-kromosombunden hypofosfatemi 
eller tumörinducerad osteomalaci har onormalt höga nivåer av FGF23, vilket gör att njurarna slutar att 
återföra fosfat till blodomloppet. 
Crysvita är en monoklonal antikropp (en typ av protein) som har utformats för att känna igen och 
binda till FGF23-proteinet. Genom att binda till FGF23-proteinet blockerar läkemedlet dess aktivitet, så 
att njurarna kan återföra fosfat till blodomloppet och återställa normala fosfatnivåer i blodet. 
Vilka fördelar med Crysvita har visats i studierna? 
X-kromosombunden hypofosfatemi 
Röntgen av patienter med X-kromosombunden hypofosfatemi visade att Crysvita minskade 
svårighetsgraden av rakit (skelettmissbildningar). 
Läkemedlet bedömdes i en huvudstudie på 52 barn i åldern 5–12 år. Alla barn fick Crysvita antingen 
varannan vecka eller var fjärde vecka. Huvudeffektmåttet var en minskning av svårighetsgraden av 
rakit i handleder och knän uppmätt på en skala från 0 (normal) till 10 (svår). Det genomsnittliga 
värdet före behandling (baslinjevärdet) var 1,9 hos de barn som fick Crysvita varannan vecka, vilket 
sjönk med 1,0 poäng efter 64 veckors behandling. Hos dem som fick läkemedlet var fjärde vecka sjönk 
baslinjevärdet på 1,7 med 0,8 poäng. Dessutom förbättrades fosfatnivåerna i blodet med tiden i båda 
grupperna, särskilt hos dem som fick Crysvita varannan vecka. En studie på 13 yngre barn visade att 
Crysvita är effektivt hos dem som är mellan 1–4 år gamla. 
I en annan studie undersöktes användningen av Crysvita på 134 vuxna. Patienterna fick Crysvita eller 
placebo (overksam behandling) var fjärde vecka i 24 veckor och huvudeffektmåttet var 
normaliseringen av fosfatnivåerna i blodet. Studien visade att fosfatnivåerna i blodet återgick till 
normala värden hos 94 procent av de patienter som fick Crysvita, jämfört med 8 procent av de 
patienter som fick placebo. 
Tumörinducerad osteomalaci 
Crysvita har visat sig öka fosfatnivåerna i blodet och förbättra skeletthälsan hos vuxna med 
tumörinducerad osteomalaci, där tumören inte kunde lokaliseras eller avlägsnas genom operation. 
I en första studie på 14 vuxna med tumörinducerad osteomalaci uppnådde 7 patienter normala 
fosfatnivåer i blodet efter cirka sex månaders behandling. Dessutom sågs en förbättring av 
skeletthälsan efter omkring ett års behandling. 
I en andra studie på 13 vuxna med tumörinducerad osteomalaci ökade fosfatnivåerna i blodet till 
normala nivåer och förblev stabila under hela studien (upp till 2,7 år). 
Baserat på tillgängliga data från patienter under 18 år med X-kromosombunden hypofosfatemi och det 
faktum att både X-kromosombunden hypofosfatemi och tumörinducerad osteomalaci orsakas av höga 
nivåer av FGF23, förväntas Crysvita också vara effektivt hos barn och ungdomar med tumörinducerad 
osteomalaci. 
Vilka är riskerna med Crysvita? 
Hos barn är de vanligaste biverkningarna som orsakas av Crysvita (kan förekomma hos fler än 1 av 
10 användare) reaktioner på injektionsstället (t.ex. hudrodnad, klåda, hudutslag, smärta och 
Crysvita (burosumab)  
EMA/612711/2022  
Sida 2/3 
 
 
 
blåmärken), hosta, huvudvärk, feber, smärta i armar och ben, kräkningar, tandböld, sänkt D-
vitaminnivå, diarré, hudutslag, illamående, förstoppning, karies (hål i tänderna) och muskelsmärta. 
Hos vuxna är de vanligaste biverkningarna (kan förekomma hos fler än 1 av 10 användare) 
ryggsmärta, reaktioner på injektionsstället, huvudvärk, tandinfektion, restless legs-syndrom, 
muskelspasmer, förstoppning, sänkt D-vitaminnivå och yrsel. 
Orala fosfatpreparat och aktiva former av vitamin D (t.ex. kalcitriol) får inte tas under behandling med 
Crysvita. Crysvita får heller inte ges till patienter med höga fosfatnivåer i blodet eller till patienter med 
svår njursjukdom. 
En fullständig förteckning över biverkningar och restriktioner för Crysvita finns i bipacksedeln. 
Varför är Crysvita godkänt i EU? 
Crysvita visade sig minska svårighetsgraden av skelettmissbildningar i handleder och knän och 
förbättra fosfatnivån i blodet hos barn med X-kromosombunden hypofosfatemi. Läkemedlet var också 
effektivt för att förbättra fosfatnivån i blodet hos vuxna. Crysvita visade sig också ha gynnsamma 
effekter på fosfatnivåerna och skeletthälsan hos patienter med tumörinducerad osteomalaci. 
Läkemedlets biverkningar anses vara hanterbara. Europeiska läkemedelsmyndigheten (EMA) fann 
därför att fördelarna med Crysvita är större än riskerna och rekommenderade att Crysvita kan 
godkännas för försäljning i EU. 
Vad görs för att garantera säker och effektiv användning av Crysvita? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Crysvita har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Crysvita kontinuerligt. 
Biverkningar som har rapporterats för Crysvita utvärderas noggrant och nödvändiga åtgärder vidtas för 
att skydda patienter. 
Mer information om Crysvita 
Den 19 februari 2018 beviljades Crysvita ett villkorat godkännande för försäljning som gäller i hela EU. 
Den 21 september 2022 ändrades detta godkännande till ett fullständigt godkännande för försäljning. 
Mer information om Crysvita finns på EMA:s webbplats: 
ema.europa.eu/medicines/human/EPAR/crysvita 
Denna sammanfattning uppdaterades senast 09-2022. 
Crysvita (burosumab)  
EMA/612711/2022  
Sida 3/3 
 
 
 
