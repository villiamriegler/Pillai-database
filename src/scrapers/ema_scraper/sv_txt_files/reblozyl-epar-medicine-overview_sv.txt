EMA/103745/2023 
EMEA/H/C/004444 
Reblozyl (luspatercept) 
Sammanfattning av Reblozyl och varför det är godkänt inom EU 
Vad är Reblozyl och vad används det för? 
Reblozyl är ett läkemedel som används för att behandla anemi (lågt antal röda blodkroppar) hos vuxna 
med följande blodsjukdomar: 
•  Myelodysplastiska syndrom, en grupp sjukdomar där benmärgen producerar för få blodkroppar. 
Reblozyl ges till patienter som behöver regelbundna blodtransfusioner och för vilka det bedöms 
föreligga en mycket låg till måttlig risk för att deras sjukdom utvecklas till akut myeloisk leukemi 
(en blodcancer) eller för att de avlider. Det ges till patienter för vilka ett annat läkemedel, 
erytropoietin, inte är lämpligt eller inte fungerar. 
•  Beta-talassemi, ett genetiskt tillstånd där patienten inte kan producera tillräckligt mycket 
betaglobin, en komponent i hemoglobinet (det protein i de röda blodkropparna som transporterar 
syre i kroppen). 
Dessa sjukdomar är sällsynta och Reblozyl klassificerades som särläkemedel (ett läkemedel som 
används vid sällsynta sjukdomar). Mer information om klassificeringen som särläkemedel finns på 
EMA:s webbplats (myelodysplastiska syndrom: 22 augusti 2014, beta-talassemi: 29 juli 2014). 
Läkemedlet innehåller den aktiva substansen luspatercept. 
Hur används Reblozyl? 
Läkemedlet ges som injektion under huden och är receptbelagt. Behandlingen ska inledas av en läkare 
med erfarenhet av att behandla blodsjukdomar. 
Injektionen ges under huden i överarmen, låret eller magen. Den rekommenderade dosen beror på 
patientens vikt och justeras baserat på patientens svar. Behandlingen ges en gång var tredje vecka. 
Om patienten får allvarliga biverkningar bör behandlingen skjutas upp tills biverkningarna har 
förbättrats. 
För mer information om hur du använder Reblozyl, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur verkar Reblozyl? 
Den aktiva substansen i Reblozyl, luspatercept, reglerar mognaden hos röda blodkroppar. Den gör 
detta genom att blockera signalvägen Smad2/3, som saktar ner mognaden av röda blodkroppar och är 
överaktiv hos patienter med beta-talassemi och myelodysplastiska syndrom. Blockeringen av Smad2/3 
leder till ökad produktion av röda blodkroppar och gör det möjligt för dem att utvecklas normalt. 
Vilka fördelar med Reblozyl har visats i studierna? 
Myelodysplastiska syndrom 
Huvudstudien genomfördes på 229 vuxna patienter med myelodysplastiska syndrom som krävde 
regelbundna blodtransfusioner. Patienterna fick antingen Reblozyl eller placebo (overksam behandling) 
som tillägg till normal standardbehandling. Under minst 8 veckor behövdes ingen blodtransfusion hos 
58 av 153 patienter (38 procent) som fick Reblozyl, jämfört med 10 av 76 patienter (13 procent) som 
fick placebo. 
Beta-talassemi 
Huvudstudien genomfördes på 336 patienter med beta-talassemi som krävde regelbundna 
blodtransfusioner. Patienterna fick antingen Reblozyl eller placebo som tillägg till standardbehandling. 
Behovet av blodtransfusion minskade med minst en tredjedel (33 procent) hos 48 av 224 patienter 
(21 procent) som fick Reblozyl, jämfört med 5 av 112 patienter (4,5 procent) som fick placebo. 
I en andra huvudstudie ingick patienter med beta-talassemi som inte krävde regelbundna 
blodtransfusioner. Patienterna fick antingen Reblozyl eller placebo tillsammans med 
standardbehandling i minst 48 veckor. Efter 12 veckor uppvisade 74 av 96 patienter (77 procent) en 
ökning av hemoglobinnivåerna på minst 1 g/dl under de nästföljande 12 veckorna utan behov av 
transfusion, jämfört med ingen av de 49 patienter som fick placebo. 
Vilka är riskerna med Reblozyl? 
De vanligaste biverkningarna som orsakas av Reblozyl hos patienter med myelodysplastiska syndrom 
(kan förekomma hos fler än 15 av 100 användare) är trötthet, diarré, svaghet, illamående, yrsel, 
ryggsmärta och huvudvärk. De vanligaste allvarliga eller svåra biverkningarna (kan förekomma hos 
fler än 2 av 100 användare) är bland annat synkope (svimning), trötthet, hypertoni (högt blodtryck), 
svaghet, urinvägsinfektion och ryggsmärta. 
De vanligaste biverkningarna som orsakas av Reblozyl hos patienter med beta-talassemi som kräver 
transfusion (kan förekomma hos fler än 15 av 100 användare) är huvudvärk samt skelett- och 
ledsmärta. De vanligaste allvarliga eller svåra biverkningarna är hyperurikemi (höga nivåer av urinsyra 
i blodet), stroke, effekter till följd av blodproppar i venerna, exempelvis djup ventrombos, 
portalventrombos (proppar i venerna som försörjer levern) och lungemboli (blodproppar i venerna som 
försörjer lungorna). 
De vanligaste biverkningarna som orsakas av Reblozyl hos patienter med beta-talassemi som inte 
kräver regelbunden transfusion (kan förekomma hos fler än 15 av 100 användare) är huvudvärk, 
skelett-, rygg- och ledsmärta samt prehypertoni och hypertoni (högt blodtryck). Den vanligaste 
allvarliga eller svåra biverkningen är traumatisk fraktur (en fraktur som t.ex. orsakas av ett fall eller en 
olycka). 
Reblozyl får inte ges under graviditet. Kvinnor som kan bli gravida måste använda en effektiv 
preventivmetod under behandlingen och i minst tre månader efter den sista dosen. Patienter som 
behöver behandling för att kontrollera tillväxten av extramedullär hematopoes (bildning av blodkroppar 
Reblozyl (luspatercept)  
EMA/103745/2023 
Sida 2/3 
 
 
 
utanför benmärgen) får inte använda Reblozyl. En fullständig förteckning över biverkningar och 
restriktioner för Reblozyl finns i bipacksedeln. 
Varför är Reblozyl godkänt i EU? 
Behandling med täta blodtransfusioner kan leda till ansamling av järn i kroppen, vilket kan skada 
organen. Reblozyl minskar behovet av blodtransfusioner vid myelodysplastiska syndrom och beta-
talassemi, samtidigt som läkemedlets biverkningar anses hanterbara. Hos patienter med beta-
talassemi som inte kräver regelbundna transfusioner förväntas högre hemoglobinnivåer förbättra 
utfallen för patienterna. Europeiska läkemedelsmyndigheten (EMA) fann därför att fördelarna med 
Reblozyl är större än riskerna och att Reblozyl kan godkännas för försäljning i EU. 
Vad görs för att garantera säker och effektiv användning av Reblozyl? 
Företaget som marknadsför Reblozyl kommer att tillhandhålla utbildningsmaterial till läkare som 
förskriver Reblozyl. I materialet finns information om att läkemedlet kan vara skadligt för foster och 
om de åtgärder som måste vidtas för att läkemedlet ska vara säkert att använda. Företaget kommer 
även att tillhandahålla patientkort till kvinnor som kan bli gravida om de säkerhetsåtgärder som de bör 
vidta för att undvika graviditet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Reblozyl har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Reblozyl kontinuerligt. 
Biverkningar som har rapporterats för Reblozyl utvärderas noggrant och nödvändiga åtgärder vidtas 
för att skydda patienterna. 
Mer information om Reblozyl 
Den 25 juni 2020 beviljades Reblozyl ett godkännande för försäljning som gäller i hela EU. 
Mer information om Reblozyl finns på EMA:s webbplats: 
ema.europa.eu/medicines/human/EPAR/reblozyl 
Denna sammanfattning uppdaterades senast 03-2023. 
Reblozyl (luspatercept)  
EMA/103745/2023 
Sida 3/3 
 
 
 
 
