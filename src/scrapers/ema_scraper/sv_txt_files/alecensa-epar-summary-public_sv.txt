EMA/376895/2018  
EMEA/H/C/004164 
_____________________________________________ 
Alecensa (alektinib) 
Sammanfattning av Alecensa och varför det är godkänt inom EU 
Vad är Alecensa och vad används det för? 
Alecensa är ett cancerläkemedel som används för att behandla vuxna med en form av lungcancer som 
kallas icke-småcellig lungcancer (NSCLC) när sjukdomen är avancerad och inte tidigare har behandlats 
eller tidigare har behandlats med ett annat läkemedel mot cancer som kallas Xalkori (krizotinib). 
Alecensa används ensamt och bara om den icke-småcelliga lungcancern är ”ALK-positiv”, vilket innebär 
att cancercellerna har vissa defekter som påverkar genen för ett protein som kallas ALK (anaplastiskt 
lymfomkinas). 
Alecensa innehåller den aktiva substansen alektinib. 
Hur används Alecensa? 
Alecensa är receptbelagt och behandlingen måste inledas och övervakas av en läkare med erfarenhet 
av att använda cancerläkemedel. Genetiska defekter som påverkar ALK (ALK-positiv status) ska 
bekräftas i förväg med hjälp av lämpliga metoder. 
Läkemedlet finns som kapslar (150 mg). Den rekommenderade vanliga dosen är 4 kapslar som tas två 
gånger om dagen i samband med måltid (totalt 1 200 mg). För patienter med svår leversvikt är den 
rekommenderade dosen 3 kapslar som tas två gånger om dagen i samband med måltid (totalt 
900 mg). Läkaren kan minska dosen eller tillfälligt avbryta behandlingen om biverkningar utvecklas. I 
vissa fall bör behandlingen avbrytas permanent. 
För att få mer information om hur du använder Alecensa, läs bipacksedeln eller tala med läkare eller 
apotekspersonal. 
Hur verkar Alecensa? 
ALK tillhör en familj av proteiner som kallas receptortyrosinkinaser (RTK), som bidrar till tillväxten av 
celler och utvecklingen av nya blodkärl som försörjer dem. Hos patienter med ALK-positiv icke-
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
småcellig lungcancer produceras en onormal form av ALK som stimulerar cancercellerna att dela och 
växa till sig på ett okontrollerat sätt. Den aktiva substansen i Alecensa, alektinib, är en ALK-hämmare 
och verkar genom att blockera aktiviteten av ALK, och minskar därigenom cancerns tillväxt och 
spridning. 
Vilken nytta med Alecensa har visats i studierna? 
Alecensa har visat sig vara effektivt för behandling av ALK-positiv icke-småcellig lungcancer i tre 
studier. 
Två huvudstudier omfattade totalt 225 patienter hos vilka sjukdomen utvecklades trots tidigare 
behandling med Xalkori (krizotinib). I ingen av dessa två studier jämfördes Alecensa med någon annan 
behandling eller placebo (en overksam behandling). Behandlingssvaret bedömdes genom 
kroppsskanningar och standardiserade kriterier för solida tumörer, där fullständigt svar innebar att 
patienten inte hade några kvarstående tecken på cancer. 
I den första studien ansåg de behandlande läkarna att 52 procent av patienterna som fick Alecensa (35 
av 67 patienter) uppvisade ett fullständigt eller partiellt svar på läkemedlet vid tiden för analysen. I 
den andra studien var den fullständiga eller partiella svarsfrekvensen vid tiden för analysen 51 procent 
(62 av 122 patienter). Svarets upprätthölls under i genomsnitt 14,9 månader i den första studien och 
15,2 månader i den andra studien. 
Den tredje studien omfattade 303 patienter med ALK-positiv icke-småcellig lungcancer som inte 
tidigare behandlats. Alecensa jämfördes med Xalkori och huvudmåttet på effekt var hur länge 
patienterna levde utan att deras sjukdom förvärrades. Efter 1 års behandling levde 68 procent av 
patienterna som fick Alecensa utan att sjukdomen förvärrades, jämfört med 49 procent av patienterna 
som fick Xalkori. 
Vilka är riskerna med Alecensa? 
De vanligaste biverkningarna som orsakas av Alecensa (kan uppträda hos fler än 2 av 10 personer) är 
förstoppning, muskelsmärta och ödem (svullnad), däribland i vrister och fötter, ansiktet, ögonlock och 
området kring ögonen. 
En fullständig förteckning över biverkningar och restriktioner för Alecensa finns i bipacksedeln. 
Varför är Alecensa godkänt i EU? 
Europeiska läkemedelsmyndigheten (EMA) fann att fördelarna med Alecensa är större än riskerna och 
att Alecensa kan godkännas för försäljning i EU. 
Patienter vars sjukdom utvecklas under eller kort tid efter behandling med Xalkori har för tillfället 
mycket begränsade behandlingsalternativ och Alecensa kan vara till nytta för dessa patienter. Alecensa 
var också bättre än Xalkori vid behandling av tidigare obehandlade patienter med ALK-positiv icke-
småcellig lungcancer. Säkerhetsprofilen för Alecensa ansågs godtagbar och i linje med den för andra 
ALK-hämmare. 
Alecensa (alektinib)  
EMA/376895/2018 
Sida 2/3 
 
 
 
Vad görs för att garantera säker och effektiv användning av Alecensa? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Alecensa har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Alecensa utvärderas noggrant och nödvändiga åtgärder för att 
skydda patienter vidtas. 
Mer information om Alecensa 
Den 16 februari 2017 beviljades Alecensa ett godkännande för försäljning som gäller i hela EU. 
Mer information om Alecensa finns på EMA:s webbplats: ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Alecensa (alektinib)  
EMA/376895/2018 
Sida 3/3 
 
 
 
