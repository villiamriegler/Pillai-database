EMEA/H/C/004090 
Kymriah (tisagenlekleucel) 
Sammanfattning av Kymriah och varför det är godkänt inom EU 
Vad är Kymriah och vad används det för? 
Kymriah är ett läkemedel för behandling av följande typer av blodcancer: 
•  Akut lymfatisk B-cellsleukemi (ALL), hos barn och unga vuxna upp till 25 års ålder vars cancer inte 
svarade på tidigare behandling, har kommit tillbaka två eller fler gånger, eller har kommit tillbaka 
efter transplantation av stamceller. 
•  Diffust storcelligt B-cellslymfom (DLBCL) och follikulärt lymfom (FL) hos vuxna vars cancer har 
kommit tillbaka eller inte svarat på två eller fler tidigare behandlingar. 
Kymriah är en typ av läkemedel för avancerad terapi som kallas ”genterapiprodukt”. Det är en typ av 
läkemedel som verkar genom att gener förs in i kroppen. 
De blodcancerformer som Kymriah används för att behandla är sällsynta och Kymriah klassificerades 
som särläkemedel (ett läkemedel som används vid sällsynta sjukdomar) för B-cells-ALL den 29 april 
2014, för DLBCL den 14 oktober 2016 och för FL den 19 juli 2021. 
Kymriah innehåller den aktiva substansen tisagenlekleucel (bestående av genmodifierade vita 
blodkroppar). 
Hur används Kymriah? 
Kymriah tillverkas med hjälp av patientens egna vita blodkroppar som utvinns ur blodet och 
genmodifieras i laboratorium. 
Det ges som en engångsinfusion (dropp) i en ven och får bara ges till den patient vars blodkroppar 
användes för att framställa det. Innan Kymriah administreras ska patienten få en kort behandlingskur 
av kemoterapi så att de vita blodkropparna rensas bort, och strax innan infusionen påbörjas får 
patienten paracetamol och ett antihistaminläkemedel för att minska risken för reaktioner till följd av 
infusionen. 
Ett läkemedel som kallas tocilizumab och nödutrustning ska finnas till hands i händelse av att 
patienten drabbas av cytokinfrisättningssyndrom, ett potentiellt livshotande tillstånd som kan orsaka 
feber, kräkningar, andfåddhet, smärta och lågt blodtryck (se avsnittet om risker nedan). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
 
Patienterna ska övervakas noga avseende biverkningar under de 10 dagar som följer efter 
behandlingen och bör vistas i närheten av ett specialistsjukhus under minst fyra veckor efter 
behandlingen. 
För att få mer information om hur du använder Kymriah, läs bipacksedeln eller tala med läkare eller 
apotekspersonal. 
Hur verkar Kymriah? 
Kymriah innehåller patientens egna T-celler (en typ av vita blodkroppar) som har genmodifierats i 
laboratorium så att de framställer ett protein som kallas chimär antigenreceptor (CAR). CAR kan fästa 
vid ett annat protein på cancercellernas yta som kallas CD19. 
När Kymriah ges till patienten binder de modifierade T-cellerna till cancercellerna och dödar dem, vilket 
bidrar till att rena kroppen från cancern. 
Vilka fördelar med Kymriah har visats i studierna? 
B-cells-ALL 
Huvudstudien av Kymriah vid B-cells-ALL omfattade 92 barn och unga vuxna (3–25 års ålder) vars 
cancer hade kommit tillbaka efter tidigare behandling eller inte hade svarat på behandling. Cirka 
66 procent av patienterna uppvisade ett fullständigt svar (vilket betyder att de inte längre hade några 
tecken på cancer) under de 3 månader som följde efter behandlingen. Detta överträffade de resultat 
som sågs med cancerläkemedlen klofarabin, blinatumomab eller en kombination av klofarabin, 
cyklofosfamid och etoposid. Tolv månader efter behandlingen låg sannolikheten för överlevnad på 
70 procent. 
DLBCL 
Huvudstudien av Kymriah vid DLBCL omfattade 165 patienter som hade genomgått minst två tidigare 
behandlingar och inte kunde genomgå stamcellstransplantation. Cirka 24 procent av patienterna 
uppvisade ett fullständigt svar och 34 procent uppvisade åtminstone ett delvis svar efter minst 
3 månader. Dessa resultat var jämförbara med dem från studier på patienter som fick 
standardbehandlingar mot cancer. Tolv månader efter behandlingen låg sannolikheten för överlevnad 
på 40 procent. De flesta patienter som svarade på Kymriah fortsatte att uppvisa ett svar på behandling 
efter 19 månader. 
FL 
I huvudstudien av Kymriah vid follikulärt lymfom ingick 98 patienter vars cancer hade kommit tillbaka 
efter tidigare behandling eller patienter som inte hade svarat på behandling. Patienterna hade 
genomgått minst två tidigare behandlingar. Omkring 69 procent av patienterna uppvisade ett 
fullständigt svar tre månader efter behandlingen. 
Vilka är riskerna med Kymriah? 
Merparten av patienterna drabbas av allvarliga biverkningar. De vanligaste allvarliga biverkningarna är 
cytokinfrisättningssyndrom och sänkta nivåer av blodplättar (komponenter som hjälper blodet att 
koagulera), hemoglobin (proteinet i de röda blodkropparna som transporterar runt syre i kroppen) eller 
vita blodkroppar, inräknat neutrofiler och lymfocyter. 
Kymriah (tisagenlekleucel) 
EMA/188757/2022 
Sida 2/3 
 
 
 
Dessutom är det mycket vanligt med allvarliga infektioner hos patienter som behandlas för DLBCL och 
FL. 
En fullständig förteckning över biverkningar och restriktioner för Kymriah finns i bipacksedeln. 
Varför är Kymriah godkänt i EU? 
Patienter med B-cells-ALL har en dålig prognos och förbättringarna med Kymriah var större än med 
andra läkemedel mot denna sjukdom. Resultaten hos patienter med DLBCL som behandlades med 
Kymriah liknade dem som setts vid andra behandlingar, men data från pågående studier tyder på att 
effekterna håller i sig längre. Det visade sig också att Kymriah gav ett robust behandlingssvar hos 
patienter med FL. Merparten av patienterna drabbas av allvarliga biverkningar, och 
cytokinfrisättningssyndrom kan vara en av dem. Dessa kan dock hanteras om lämpliga resurser finns 
till hands (se nedan). Europeiska läkemedelsmyndigheten (EMA) fann därför att fördelarna med 
Kymriah är större än riskerna och att Kymriah skulle godkännas för försäljning i EU. 
Vad görs för att garantera säker och effektiv användning av Kymriah? 
Företaget som marknadsför Kymriah måste säkerställa att lämplig expertis, utrustning och utbildning 
finns på de sjukhus där Kymriah ges. Tocilizumab måste finnas till hands i händelse av att 
cytokinfrisättningssyndrom uppstår. Företaget måste förse hälso- och sjukvårdspersonal och patienter 
med utbildningsmaterial om möjliga biverkningar, särskilt om cytokinfrisättningssyndrom. 
Företaget måste utföra flera studier för att erhålla mer information om Kymriah, bland annat dess 
säkerhet och effekt på lång sikt och hos B-cells-ALL-patienter under 3 års ålder. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kymriah har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Kymriah utvärderas noggrant och nödvändiga åtgärder vidtas 
för att skydda patienter. 
Mer information om Kymriah 
Den 23 augusti 2018 beviljades Kymriah ett godkännande för försäljning som gäller i hela EU. 
Mer information om Kymriah finns på EMA:s webbplats: ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 04-2022. 
Kymriah (tisagenlekleucel) 
EMA/188757/2022 
Sida 3/3 
 
 
 
