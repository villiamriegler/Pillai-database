EMA/136423/2013 
EMEA/H/C/002630 
Sammanfattning av EPAR för allmänheten 
Memantine LEK 
memantin  
Detta är en sammanfattning av det offentliga europeiska utredningsprotokollet (EPAR) för 
Memantine LEK. Det förklarar hur EMA bedömt läkemedlet för att rekommendera godkännande i EU 
och villkoren för att använda det. Syftet är inte att ge några praktiska råd om hur Memantine LEK ska 
användas. 
Praktisk information om hur Memantine LEK ska användas finns i bipacksedeln. Du kan också kontakta 
din läkare eller apotekspersonal. 
Vad är Memantine LEK och vad används det för? 
Memantine LEK är ett läkemedel som används för att behandla patienter med måttlig till svår 
Alzheimers sjukdom, är en sorts demens (en hjärnfunktionsstörning) som successivt påverkar 
patientens minne, intellektuella förmåga och beteende. Det innehåller den aktiva substansen 
memantin. 
Memantine LEK är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är Ebixa. Mer information om generiska läkemedel finns i 
dokumentet med frågor och svar här. 
Hur används Memantine LEK? 
Memantine LEK finns som tabletter på 10 mg och 20 mg och det är receptbelagt.  
Behandling bör påbörjas och övervakas av en läkare med erfarenhet av diagnos och behandling av 
Alzheimers sjukdom. Behandling bör endast påbörjas om det finns en vårdnadsgivare som regelbundet 
kommer att övervaka patientens användning av Memantine LEK. 
Memantine LEK ska ges en gång dagligen vid samma tidpunkt varje dag. För att förhindra biverkningar 
ökas dosen av Memantine LEK successivt under de tre första behandlingsveckorna: under den första 
veckan är dosen 5 mg, under den andra veckan är den 10 mg och under den tredje är den 15 mg. Från 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
 
  
 
 
 
och med fjärde veckan är den rekommenderade underhållsdosen 20 mg en gång dagligen. Toleransen 
och dosen ska bedömas inom tre månader efter att behandlingen påbörjas och sedan ska nyttan av 
fortsatt behandling med Memantine LEK bedömas regelbundet. Det kan vara nödvändigt att sänka 
dosen för patienter med måttliga eller allvarliga problem med njurarna. 
Mer information finns i bipacksedeln. 
Hur verkar Memantine LEK? 
Den aktiva substansen i Memantine LEK, memantin, är ett läkemedel mot demens. Orsaken till 
Alzheimers sjukdom är inte känd men man anser att den minnesförlust som är förknippad med 
sjukdomen beror på störningar av signaler i hjärnan. 
Memantin verkar genom att blockera vissa receptorer (NMDA-receptorer) som signalsubstansen 
glutamat brukar fästa vid. Signalsubstanser är kemiska ämnen i nervsystemet som gör att nervceller 
kan kommunicera med varandra. Förändringar av hur glutamat överför signaler i hjärnan har kopplats 
till den minnesförlust som kan iakttas vid Alzheimers sjukdom. En överstimulering av NMDA-
receptorerna kan dessutom leda till att celler skadas eller dör. Memantin blockerar NMDA-receptorerna 
och förbättrar därigenom signalöverföringen i hjärnan och lindrar symtomen på Alzheimers sjukdom. 
Hur har Memantine LEK:s effekt undersökts? 
Eftersom Memantine LEK är ett generiskt läkemedel har studierna begränsats till tester som visar att 
det är bioekvivalent med referensläkemedlet Ebixa. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Memantine LEK? 
Eftersom Memantine LEK är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför godkänns Memantine LEK? 
Kommittén för humanläkemedel (CHMP) fann att det styrkts att Memantine LEK i enlighet med EU:s 
krav har likvärdig kvalitet och är bioekvivalent med Ebixa. CHMP fann därför att fördelarna är större än 
de konstaterade riskerna, liksom för Ebixa. Kommittén rekommenderade att Memantine LEK skulle 
godkännas för användning i EU. 
Vad görs för att garantera säker och effektiv användning av Memantine 
LEK? 
Säkerhetsinformation har tagits med i produktresumén och bipacksedeln för Memantine LEK. Där 
anges också lämpliga försiktighetsåtgärder som vårdpersonal och patienter ska vidta.   
Mer information om Memantine LEK 
Den 22 april 2013 beviljade Europeiska kommissionen ett godkännande för försäljning av Memantine 
LEK som gäller i hela Europeiska unionen. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Memantine LEK finns i bipacksedeln 
(ingår också i EPAR). Du kan också kontakta din läkare eller apotekspersonal. 
Memantine LEK  
EMA/136423/2013  
Sida 2/3 
 
 
 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 04-2013. 
Memantine LEK  
EMA/136423/2013  
Sida 3/3 
 
 
 
