EMA/161960/2017 
EMEA/H/C/002018 
Sammanfattning av EPAR för allmänheten 
Jevtana 
kabazitaxel 
Detta är en sammanfattning av det offentliga europeiska utredningsprotokollet (EPAR) för Jevtana. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
Jevtana ska användas. 
Vad är Jevtana och vad används det för? 
Jevtana är ett cancerläkemedel som används för att behandla män med metastaserande 
kastrationsresistent prostatacancer. Detta är en cancerform som drabbar prostatakörteln hos män och 
som producerar vätskan i sädesvätskan. Jevtana används när cancern har spridit sig till andra delar av 
kroppen (metastaterat) trots behandlingar för att förhindra testosteronproduktionen eller efter 
kirurgiskt ingrepp för att ta bort testiklarna (kastration). Jevtana ges i kombination med prednison 
eller prednisolon (antiinflammatoriska läkemedel) till patienter som tidigare behandlats med docetaxel 
(ett annat cancerläkemedel).  
Jevtana innehåller den aktiva substansen kabazitaxel. 
Hur används Jevtana? 
Jevtana är receptbelagt och ska endast användas på canceravdelningar som är specialiserade på 
behandling med kemoterapi (läkemedelsbehandling mot cancer) under överinseende av läkare med 
erfarenhet av kemoterapi.  
Jevtana finns som koncentrat och vätska som bereds till en infusionsvätska, lösning, som ges som 
dropp i en ven. Det ges var tredje vecka som en infusion under en timma, i en dos på 25 mg per 
kvadratmeter kroppsyta (beräknas utifrån patientens längd och vikt). Det ges i kombination med 
prednison eller prednisolon som tas dagligen under hela behandlingen. 
Dosen Jevtana kan behöva minskas eller behandlingen avbrytas om patienten får vissa biverkningar. 
Dosen ska också minskas för patienter med lätt eller måttligt nedsatt leverfunktion. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Innan infusioner med Jevtana ges ska patienterna först få läkemedel för att förebygga allergiska 
reaktioner och läkemedel för att förhindra kräkningar. 
Mer information finns i bipacksedeln. 
Hur verkar Jevtana? 
Den aktiva substansen i Jevtana, kabazitaxel, tillhör den grupp av cancerläkemedel som kallas taxaner. 
Kabazitaxel verkar genom att blockera cancercellernas förmåga att förstöra sitt inre ”skelett” som 
krävs för att cellerna ska kunna dela och föröka sig. Om detta finns kvar kan cellerna inte dela sig utan 
dör så småningom. Jevtana påverkar även icke-cancerceller, t.ex. blod- och nervceller, vilket kan ge 
biverkningar. 
Vilken nytta med Jevtana har visats i studierna? 
Jevtana förlängde den totala överlevnaden (den genomsnittliga överlevnadstiden för patienterna) i en 
huvudstudie på 775 män med metastaserande kastrationsresistent prostatacancer som tidigare 
behandlats med docetaxel. Effekten av Jevtana jämfördes med ett annat cancerläkemedel, 
mitoxantron. Båda läkemedlen gavs i kombination med prednison eller prednisolon. Den 
genomsnittliga totala överlevnaden för patienter som behandlades med Jevtana var 15,1 månader 
jämfört med 12,7 månader för patienter som fick mitoxantron. 
Vilka är riskerna med Jevtana? 
De vanligaste biverkningarna som orsakas av Jevtana (uppträder hos fler än 1 av 10 patienter) är 
anemi (lågt antal röda blodkroppar), leukopeni (lågt antal vita blodkroppar), neutropeni (lågt antal 
neutrofiler, en typ av vita blodkroppar), trombocytopeni (lågt antal blodplättar) och diarré. Vissa av 
dessa biverkningar är allvarliga. Förteckningen över samtliga biverkningar som rapporterats för 
Jevtana finns i bipacksedeln. 
Jevtana får inte ges till personer som är överkänsliga (allergiska) mot kabazitaxel, mot någon annan 
taxan eller mot något annat innehållsämne. Det får inte ges till patienter vars antal neutrofiler i blodet 
är lägre än 1 500/mm3, patienter som har allvarligt nedsatt leverfunktion eller som nyligen har 
vaccinerats eller inom kort ska vaccineras mot gula febern. 
Varför har Jevtana godkänts? 
Kommittén för humanläkemedel (CHMP) ansåg att förmågan hos Jevtana att förlänga den totala 
överlevnaden hos patienter med metastaserande kastrationsresistent prostatacancer var kliniskt 
betydelsefull. CHMP fann att nyttan med Jevtana är större än riskerna och rekommenderade att 
Jevtana skulle godkännas för försäljning. 
Vad görs för att garantera säker och effektiv användning av Jevtana? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Jevtana har tagits med i produktresumén och bipacksedeln. 
Mer information om Jevtana 
Den 17 mars 2011 beviljade Europeiska kommissionen ett godkännande för försäljning av Jevtana som 
gäller i hela EU.  
Jevtana 
EMA/161960/2017 
Sida 2/3 
 
 
 
 
 
EPAR för Jevtana finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Jevtana finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 03-2017. 
Jevtana 
EMA/161960/2017 
Sida 3/3 
 
 
 
 
 
