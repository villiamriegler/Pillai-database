EMA/357752/2018 
EMEA/H/C/003708 
Sylvant (siltuximab) 
Sammanfattning av Sylvant och varför det är godkänt inom EU 
Vad är Sylvant och vad används det för? 
Sylvant är ett läkemedel som används för att behandla multicentrisk Castlemans sjukdom hos vuxna 
som inte är smittade med humant immunbristvirus (hiv) och humant herpesvirus-8 (HHV-8). 
Castlemans sjukdom är en sjukdom i lymfsystemet (ett nätverk av kärl som transporterar vätska från 
vävnaderna genom lymfkörtlarna och in i blodomloppet) vid vilken celler i lymfkörtlarna börjar växa 
onormalt och ge upphov till godartade tumörer. Multicentrisk innebär att sjukdomen påverkar flera 
lymfkörtlar liksom andra organ i kroppen. Symtomen kan bestå av trötthet, nattsvettning, feber, 
perifer neuropati (myrkrypningar till följd av nervskada) och svullen lever och mjälte. 
Castlemans sjukdom är sällsynt och Sylvant klassificerades som särläkemedel (ett läkemedel som 
används vid sällsynta sjukdomar) den 30 november 2007. Mer information om klassificeringen som 
särläkemedel finns här: ema.europa.eu/Find medicine/Human medicines/Rare disease designation. 
Sylvant innehåller den aktiva substansen siltuximab. 
Hur används Sylvant? 
Sylvant är receptbelagt och behandling bör ges av kvalificerad vårdpersonal och under lämplig 
medicinsk övervakning. Det ges som infusion (dropp) i en ven. Den rekommenderade dosen är 11 mg 
per kg kroppsvikt, och infusionen bör ta omkring en timme. Sylvant ges var tredje vecka, tills 
patienten inte längre har nytta av behandlingen. 
Under behandlingens 12 första månader ska patienten lämna ett blodprov före varje dos med Sylvant, 
och var nionde vecka därefter. Behandlingen kan behöva fördröjas hos patienter med onormala 
blodvärden eller som får vissa biverkningar. 
För att få mer information om hur du använder Sylvant, läs bipacksedeln eller tala med läkare eller 
apotekspersonal. 
Hur verkar Sylvant? 
Den aktiva substansen i Sylvant, siltuximab, är en monoklonal antikropp. En monoklonal antikropp är 
ett slags protein som har utformats för att känna igen och fästa vid en särskild struktur (en s.k. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union 
© European Medicines Agency, 2018. Reproduction is authorised provided the source is acknowledged. 
 
 
  
 
 
 
antigen) som finns i kroppen. Siltuximab har utformats för att fästa vid ett protein i kroppen som 
kallas interleukin 6 (IL-6). Patienter med Castlemans sjukdom producerar för mycket IL-6 och detta 
antas bidra till att vissa celler i lymfkörtlarna växer onormalt. Genom att fästa vid IL-6 blockerar 
siltuximab dess aktivitet och förhindrar onormal celltillväxt, så att lymfkörtlarnas storlek och symtomen 
på sjukdomen minskar. 
Vilka fördelar med Sylvant har visats i studierna? 
Sylvant har undersökts i en huvudstudie på 79 patienter med multicentrisk Castlemans sjukdom som 
inte hade hiv- eller HHV-8-infektion. Effekten av läkemedlet jämfördes med placebo (en overksam 
behandling) och huvudmåttet på effekt var andelen patienter som svarade på behandling under minst 
18 veckor, vilket visas i form av att tumörer och symtom på sjukdomen minskar till 50 procent 
(”partiellt svar”) eller fullständigt försvinner (”fullständigt svar”). 
Sylvant var effektivare än placebo när det gällde att minska tumörernas storlek och sjukdomens 
symtom: 17 av de 53 patienter som fick Sylvant uppvisade ett partiellt svar och en patient uppvisade 
ett fullständigt svar, jämfört med ingen av de 26 patienter som fick placebo. Denna effekt kvarstod 
under nästan ett år. 
Vilka är riskerna med Sylvant? 
De vanligaste biverkningarna som orsakas av Sylvant (kan uppträda hos fler än 1 av 5 personer) är 
infektioner (däribland övre luftvägsinfektioner såsom infektioner i hals och näsa), klåda, hudutslag, 
ledsmärta och diarré. Den allvarligaste biverkningen är anafylaktisk reaktion (en allvarlig allergisk 
reaktion). 
En fullständig förteckning över biverkningar och restriktioner för Sylvant finns i bipacksedeln. 
Varför är Sylvant godkänt i EU? 
Europeiska läkemedelsmyndigheten (EMA) fann att fördelarna med Sylvant är större än riskerna och 
att Sylvant skulle godkännas för försäljning i EU. EMA drog slutsatsen att Sylvant har uppvisat en 
gynnsam effekt genom att minska tumörstorleken och symtomen hos patienter med multicentrisk 
Castlemans sjukdom, och att denna positiva effekt verkar kvarstå över tid. EMA erkände även att det 
finns ett ouppfyllt medicinskt behov för dessa patienter. Biverkningarna av Sylvant ansågs vara 
godtagbara men fler långsiktiga data ska samlas in. 
Vad görs för att garantera säker och effektiv användning av Sylvant? 
Företaget som marknadsför Sylvant är tvunget att upprätta ett patientregister för att tillhandahålla fler 
data om långtidssäkerhet. Företaget kommer att se till att hälso- och sjukvårdspersonal som förväntas 
använda läkemedlet får information om hur deras patienter ska skrivas in i registret. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sylvant har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Sylvant utvärderas noggrant och nödvändiga åtgärder för att 
skydda patienter vidtas. 
Sylvant (siltuximab) 
EMA/357752/2018 
Sida 2/3 
 
 
 
 
 
Mer information om Sylvant 
Den 22 maj 2014 beviljades Sylvant ett godkännande för försäljning som gäller i hela EU. 
Mer information om Sylvant finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Sylvant (siltuximab) 
EMA/357752/2018 
Sida 3/3 
 
 
 
 
 
