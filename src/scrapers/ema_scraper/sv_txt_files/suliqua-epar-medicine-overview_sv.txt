EMA/82164/2020 
EMEA/H/C/004243 
Suliqua (insulin glargin/lixisenatid) 
Sammanfattning av Suliqua och varför det är godkänt inom EU 
Vad är Suliqua och vad används det för? 
Suliqua är ett diabetesläkemedel som används tillsammans med metformin, med eller utan 
SGLT-2-hämmare (andra diabetesläkemedel), för behandling av vuxna med typ 2-diabetes. Det 
används tillsammans med lämplig kost och motion för att förbättra kontrollen av blodsockret när 
patientens diabetes inte kan kontrolleras på ett tillfredsställande sätt. 
De aktiva substanserna i Suliqua är insulin glargin och lixisenatid. 
Hur används Suliqua? 
Suliqua finns som förfyllda injektionspennor för engångsbruk i två olika styrkor. Läkemedlet är 
receptbelagt. Det ges genom injektion under huden i buken, låret eller överarmen. 
Suliqua injiceras en gång dagligen inom en timme före en måltid och helst vid samma tid varje dag. 
Innan behandlingen med Suliqua inleds måste patienten sluta ta andra insulin- och diabetesläkemedel, 
med undantag för metformin och SGLT2-hämmare. Dosen justeras individuellt för varje patient enligt 
patientens blodsockervärden. 
För att få mer information om hur Suliqua används, läs bipacksedeln eller tala med läkare eller 
apotekspersonal. 
Hur verkar Suliqua? 
Typ 2-diabetes är en sjukdom där blodsockernivåerna är för höga därför att kroppen antingen inte 
producerar tillräckligt med insulin eller inte kan använda insulinet effektivt. 
En av de aktiva substanserna i Suliqua, insulin glargin, är ett ersättningsinsulin som verkar på samma 
sätt som kroppens eget insulin och hjälper sockret att komma in i cellerna från blodet. På så sätt 
kontrolleras sockernivån i blodet. Insulin glargin kommer in i blodomloppet långsammare än 
humaninsulin efter en injektion och dess effekt varar därför längre. 
Den andra aktiva substansen i Suliqua, lixisenatid, hör till en klass diabetesläkemedel som kallas 
GLP-1-agonister. Den verkar på samma sätt som GLP-1 (ett hormon som produceras i tarmarna) 
genom att öka den mängd insulin som bukspottkörteln frisätter vid intag av mat. Detta bidrar till att 
blodsockernivåerna kan hållas under kontroll. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
Genom att blodsockret kontrolleras minskar symtomen på och komplikationerna av diabetes. 
Vilken nytta med Suliqua har visats i studierna? 
Suliqua visade sig vara effektivt för att hålla blodsockret under kontroll i tre huvudstudier på patienter 
med typ 2-diabetes. Huvudeffektmåttet i alla tre studierna var förändringen av nivåerna i blodet av 
ämnet glykosylerat hemoglobin (HbA1c). HbA1c ger en uppfattning om hur väl blodsockret hålls under 
kontroll: minskade nivåer av HbA1c är en indikation på förbättrad blodsockerkontroll. I de första två 
studierna undersöktes förändringen i HbA1c efter 30 veckors behandling och i den tredje studien 
undersöktes förändringen efter 26 veckor. 
I den första studien ingick 1 170 patienter vars blodsocker inte kontrollerades tillräckligt väl med 
metformin med eller utan ett annat diabetesläkemedel som tas genom munnen. Efter utsättning av de 
diabetesläkemedel som patienterna tog genom munnen, med undantag för metformin, fick patienterna 
Suliqua eller en av Suliquas två innehållsämnen, insulin glargin eller lixisenatid. Resultaten visade att 
Suliqua är effektivare än vart och ett av innehållsämnena för sig för att reglera blodsockernivåerna: 
HbA1c-medelvärdet låg på 8,1 procent i början av studien, och efter 30 veckors behandling sjönk det 
till 6,5 procent i patientgruppen som fick Suliqua, jämfört med 6,8 procent i patientgruppen som fick 
insulin glargin och 7,3 procent i patientgruppen som fick lixisenatid. 
I den andra studien ingick 736 patienter vars blodsocker inte kontrollerades tillräckligt väl med ett 
långverkande insulin såsom insulin glargin med eller utan ett eller två andra diabetesläkemedel som 
tas genom munnen. Efter utsättning av alla diabetesläkemedel som tas genom munnen, med undantag 
för metformin, fick patienterna antingen Suliqua eller insulin glargin. HbA1c-medelvärdet låg på 
8,1 procent innan patienterna började ta Suliqua eller insulin glargin. Efter 30 veckors behandling 
sjönk HbA1c-medelvärdet till 6,9 procent i patientgruppen som fick Suliqua och till 7,5 procent hos 
patienterna som fick insulin glargin. 
I den tredje studien ingick 514 patienter vars blodsocker inte kontrollerades tillräckligt väl med 
metformin (ensamt eller tillsammans med andra diabetesläkemedel som tas genom munnen) i 
kombination med ett diabetesläkemedel som tillhör läkemedelsklassen GLP-1-agonister. Hälften av 
patienterna bytte från behandling med en GLP-1-agonist till behandling med Suliqua. Efter 26 veckors 
behandling sjönk HbA1c-medelvärdet från 7,7 procent till 6,7 procent i patientgruppen som fick 
Suliqua och från 7,8 procent till 7,4 procent i patientgruppen som fortsatte behandlingen med en 
GLP-1-agonist. 
Vilka är riskerna med Suliqua? 
Den vanligaste biverkningen som orsakas av Suliqua (kan förekomma hos fler än 1 av 10 användare) 
är hypoglykemi (lågt blodsocker). Problem med matsmältningssystemet är vanliga och omfattar diarré, 
kräkningar och illamående. En fullständig förteckning över biverkningar och begränsningar för Suliqua 
finns i bipacksedeln. 
Varför är Suliqua godkänt i EU? 
Europeiska läkemedelsmyndigheten (EMA) fann att fördelarna med Suliqua är större än riskerna och 
rekommenderade att Suliqua kan godkännas för försäljning i EU. 
Myndigheten drog slutsatsen att kombinationsbehandling med ett långverkande insulin och en 
GLP-1-agonist såsom Suliqua är ett viktigt behandlingsalternativ för patienter med typ-2-diabetes som 
kan komma ifråga för insulinbehandling eller behöver intensiv insulinbehandling. Hos dessa patienter 
var Suliqua effektivt för att reglera sockernivåerna och minskade risken för problem kopplade till 
Suliqua (insulin glargin/lixisenatid)  
EMA/82164/2020 
Sida 2/3 
 
 
 
intensiv insulinbehandling som till exempel hypoglykemi och viktökning. Vad gäller säkerhet fanns det 
inga nya säkerhetsproblem med kombinationen insulin glargin och lixisenatid i Suliqua jämfört med 
användning av innehållsämnena var för sig. 
Vad görs för att garantera säker och effektiv användning av Suliqua? 
Företaget som marknadsför Suliqua kommer att förse hälso- och sjukvårdspersonal och patienter med 
utbildningsmaterial som förklarar hur läkemedlet används på ett säkert sätt, för att minska risken för 
medicineringsfel. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Suliqua har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Suliqua kontinuerligt. 
Biverkningar som har rapporterats för Suliqua utvärderas noggrant och nödvändiga åtgärder vidtas för 
att skydda patienterna. 
Mer information om Suliqua 
Den 11 januari 2017 beviljades Suliqua ett godkännande för försäljning som gäller i hela EU. 
Mer information om Suliqua finns på EMA:s webbplats: 
ema.europa.eu/medicines/human/EPAR/suliqua. 
Denna sammanfattning uppdaterades senast 02-2020. 
Suliqua (insulin glargin/lixisenatid)  
EMA/82164/2020 
Sida 3/3 
 
 
 
