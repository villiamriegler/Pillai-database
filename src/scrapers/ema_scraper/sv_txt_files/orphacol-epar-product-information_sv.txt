BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje misstänkt 
biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Orphacol 50 mg kapslar, hårda 
Orphacol 250 mg kapslar, hårda 
2. 
KVALITATIV OCH KVANTITATIV SAMMANSÄTTNING 
Orphacol 50 mg kapslar, hårda 
Varje hård kapsel innehåller 50 mg cholsyra. 
Orphacol 250 mg kapslar, hårda 
Varje hård kapsel innehåller 250 mg cholsyra. 
Hjälpämne med känd effekt: Laktosmonohydrat (145,79 mg per 50 mg-kapsel och 66,98 mg per 250 mg-
kapsel). 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Hård kapsel (kapsel). 
Orphacol 50 mg kapslar, hårda 
Avlånga, opaka, blå och vita kapslar. 
Orphacol 250 mg kapslar, hårda 
Avlånga, opaka, gröna och vita kapslar. 
4. 
KLINISKA UPPGIFTER 
4.1  Terapeutiska indikationer 
Orphacol är avsett för spädbarn, barn och ungdomar från 1 månad till 18 år samt vuxna för behandling av 
medfödda rubbningar i syntesen av primära gallsyror orsakad av 3β–hydroxi–Δ5–C27–steroid-
oxidoreduktasbrist eller Δ4–3-oxosteroid–5β–reduktasbrist. 
4.2  Dosering och administreringssätt 
Behandling måste påbörjas och övervakas av en gastroenterolog/hepatolog med erfarenhet av sådan 
behandling eller barngastroenterolog/barnhepatolog när det gäller pediatriska patienter. 
Vid kvarstående uteblivet behandlingssvar på monoterapi med cholsyra ska andra behandlingsalternativ 
övervägas (se avsnitt 4.4). Patienterna ska övervakas enligt följande schema: var 3:e månad under det 
första året, var 6:e månad under efterföljande tre år och därefter en gång om året (se nedan). 
2 
 
 
 
 
 
 
 
 
 
 
 
 
 
 
 
 
 
 
 
 
 
Dosering 
Dosen måste justeras vid en specialistavdelning efter den enskilda patientens behov enligt 
kromatografiska profiler för gallsyror i blod och/eller urin. 
3β–hydroxi–Δ5–C27–steroid-oxidoreduktasbrist 
Den dagliga dosen varierar mellan 5 och 15 mg/kg hos spädbarn, barn, ungdomar och vuxna. 
Minimidosen i alla åldersgrupper är 50 mg och dosen justeras i steg om 50 mg. Hos vuxna ska den dagliga 
dosen inte överskrida 500 mg. 
Δ4–3–oxosteroid–5β–reduktasbrist  
Den dagliga dosen varierar mellan 5 och 15 mg/kg hos spädbarn, barn, ungdomar och vuxna. 
Minimidosen i alla åldersgrupper är 50 mg och dosen justeras i steg om 50 mg. Hos vuxna ska den dagliga 
dosen inte överskrida 500 mg. 
Den dagliga dosen kan delas upp, om den består av mer än en kapsel, för att efterlikna den kontinuerliga 
produktionen av cholsyra i kroppen och för att minska antal kapslar som tas vid samma tillfälle.  
I inledningsskedet av behandlingen och vid dosjustering ska gallsyrevärden i serum och/eller urin 
övervakas noggrant (minst var tredje månad under det första året och var sjätte månad under det andra 
året) med hjälp av lämpliga analysmetoder. Koncentrationerna av de onormala gallsyremetaboliter som 
syntetiseras vid 3β–hydroxi–Δ5–C27–steroid-oxidoreduktasbrist (3β, 7α–dihydroxi– och 3β, 7α, 12α–
trihydroxi–5–cholsyror) eller Δ4–3–oxosteroid–5β–reduktasbrist (3-oxo-7α–hydroxi– och 3–oxo–7α, 12α–
dihydroxi–4-cholsyror) ska fastställas. Vid varje undersökning ska behovet av dosjustering utvärderas. 
Den lägsta dosen cholsyra som effektivt minskar gallsyremetaboliterna till så nära noll som möjligt ska 
väljas.  
Patienter som tidigare behandlats med andra gallsyre- eller cholsyrepreparat ska på samma sätt noggrant 
övervakas i inledningsskedet av behandlingen med Orphacol. Dosen ska justeras enligt beskrivningen 
ovan.  
Även levervärden ska övervakas, företrädesvis oftare än gallsyrevärden i serum och/eller urin. Förhöjda 
värden för gammaglutamyltransferas (GGT) i serum, alaninaminotransferas (ALAT) och/eller gallsyror i 
serum över normala nivåer kan tyda på överdosering. Övergående ökning av transaminasvärden i 
inledningsskedet av behandlingen med cholsyra har observerats och indikerar inget behov av 
dosminskning om GGT inte är förhöjt och gallsyrevärden i serum sjunker eller ligger på normal nivå. 
Efter inledningsskedet ska gallsyrevärden i serum och/eller urin (med användning av lämpliga 
analysmetoder) och levervärden kontrolleras minst en gång om året och dosen ska justeras enligt detta. 
Behandlingen under perioder av snabb tillväxt, samtidig sjukdom och graviditet (se avsnitt 4.6) ska 
övervakas ytterligare, eller med mer frekventa undersökningar. 
Särskilda populationer 
Äldre (≥65 år)  
Erfarenhet saknas från äldre patienter. Dosen med cholsyra ska justeras efter den enskilda patientens 
behov. 
Nedsatt njurfunktion  
Det finns inga data tillgängliga för patienter med nedsatt njurfunktion. Dosen med cholsyra ska justeras 
efter den enskilda patientens behov. 
Nedsatt leverfunktion  
3 
 
 
 
 
 
 
 
 
 
 
 
Det finns begränsade data tillgängliga för patienter med lindrigt till allvarligt nedsatt leverfunktion i 
samband med 3β–hydroxi–Δ5–C27–steroid-oxidoreduktasbrist eller Δ4–3-oxosteroid–5β–reduktasbrist. 
Patienter förväntas vid diagnos uppvisa någon grad av nedsatt leverfunktion, som förbättras under 
behandlingen med cholsyra. Dosen med cholsyra ska justeras efter den enskilda patientens behov. 
Erfarenhet saknas från patienter med nedsatt leverfunktion orsakad av annat än 3β–hydroxi–Δ5–C27–
steroid-oxidoreduktasbrist ellerΔ4–3–oxosteroid–5β–reduktasbrist och inga dosrekommendationer kan 
anges. Patienter med nedsatt leverfunktion ska övervakas noggrant (se avsnitt 4.4.). 
Familjär hypertriglyceridemi 
Patienter med nyligen diagnostiserad familjär hypertriglyceridemi, eller förekomst av sjukdomen i släkten, 
förväntas ha minskad intestinal absorption av cholsyra. Dosen cholsyra för dessa patienter måste 
fastställas och justeras enligt tidigare beskrivning. En högre och säker dos kan krävas, som är markant 
högre än den dagliga maxdosen om 500 mg hos vuxna patienter. 
Pediatrisk population 
Spädbarn från en månads ålder, barn och ungdomar har behandlats med cholsyra. 
Dosrekommendationerna återspeglar användningen i denna population. Den dagliga dosen för spädbarn i 
åldern 1 månad till 2 år, barn och ungdomar varierar från 5 till 15 mg/kg och måste justeras efter den 
enskilda patientens behov. 
Administreringssätt 
Kapslar med Orphacol måste tas tillsammans med mat vid ungefär samma tid varje dag, på morgonen 
och/eller kvällen. Administrering tillsammans med mat kan öka biotillgängligheten för cholsyra och 
förbättra tolerabiliteten. Regelbunden administrering på fasta tider främjar patientens eller vårdgivarens 
följsamhet. Kapslarna måste sväljas hela med vatten utan att tuggas. 
För spädbarn och barn som inte kan svälja kapslarna kan dessa öppnas och innehållet blandas med 
bröstmjölksersättning eller juice. För ytterligare information, se avsnitt 6.6. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
Samtidig användning av fenobarbital eller primidon och cholsyra (se avsnitt 4.5). 
4.4  Varningar och försiktighet 
Fall av allvarlig levertoxicitet, inklusive fall med dödlig utgång, har rapporterats vid användning av 
cholsyra. Behandlingen med cholsyra hos patienter med befintlig nedsatt leverfunktion, ska ges under 
noggrann övervakning och ska avbrytas för alla patienter om rubbad hepatocellulär funktion, angett som 
protrombintid, inte förbättras inom 3 månader efter påbörjad behandling med cholsyra. En samtidig 
sänkning av totalhalten av gallsyror i urinen ska observeras. Behandlingen ska avbrytas tidigare om det 
finns tydliga tecken på allvarlig leversvikt. 
Familjär hypertriglyceridemi 
Patienter med nyligen diagnostiserad familjär hypertriglyceridemi, eller förekomst av sjukdomen i släkten, 
förväntas ha minskad intestinal absorption av cholsyra. Dosen cholsyra för dessa patienter ska fastställas 
och justeras enligt tidigare beskrivning. En högre dos kan krävas, som är markant högre än den dagliga 
dosen om 500 mg hos vuxna patienter.  
Hjälpämnen 
Kapslarna med Orphacol innehåller laktos. Patienter med något av följande sällsynta ärftliga tillstånd bör 
inte använda detta läkemedel: galaktosintolerans, total laktasbrist eller glukos-galaktosmalabsorption. 
4 
 
 
 
 
 
 
 
 
 
 
 
4.5 
Interaktioner med andra läkemedel och övriga interaktioner 
Fenobarbital och primidon, vilket delvis metaboliseras till fenobarbital, motverkar effekten av cholsyra. 
Användning av fenobarbital eller primidon hos patienter med 3β–hydroxi–Δ5–C27–steroid-
oxidoreduktasbrist eller Δ4–3–oxosteroid–5β–reduktasbrist som behandlas med cholsyra är 
kontraindicerad (se avsnitt 4.3). Alternativa behandlingar bör användas. 
Ciklosporin ändrar farmakokinetiken för cholsyra genom att hämma upptaget i levern och den 
hepatobiliära utsöndringen av gallsyror, samt även dess farmakodynamik genom att hämma kolesterol–
7α–monoxygenas. Samadministrering bör undvikas. Om administrering av ciklosporin anses nödvändig 
ska gallsyrevärden i serum och urin noggrant övervakas och dosen med cholsyran justeras enligt detta. 
Gallsyrabindare (kolestyramin, kolestipol, kolesevelam) och vissa syrabindande medel (som 
aluminiumhydroxid) binder gallsyror vilket resulterar i att de elimineras. Administrering av dessa 
läkemedel förväntas minska effekten av cholsyra. Dosen med gallsyrabindare eller syrabindande medel 
och dosen med cholsyra måste intas med 5 timmars mellanrum, oavsett vilket läkemedel som 
administreras först. 
Ursodeoxicholsyra hämmar kompetitivt absorptionen av andra gallsyror, inklusive cholsyra, och ersätter 
dem i den enterohepatiska poolen, vilket minskar effektiviteten av negativ feedback-hämning på 
gallsyrasyntesen som tillhandahålls av oral cholsyra. För patienter som ordineras en kombination av 
ursodeoxicholsyra och cholsyra doserat en gång per dag, bör administreringen av båda läkemedlen 
separeras: ett läkemedel ska ges på morgonen och det andra läkemedlet ska ges på kvällen, oavsett vilket 
läkemedel som ges först. För de patienter som ordineras en kombination av ursodeoxicholsyra och 
cholsyra, i uppdelade doser av cholsyra och/eller ursodeoxicholsyra under dagen, bör administreringen av 
dessa läkemedel separeras med flera timmar. 
Effekten av mat på biotillgängligheten för cholsyra har inte undersökts. Det finns en teoretisk möjlighet att 
administrering tillsammans med mat kan öka biotillgängligheten för cholsyra och förbättra tolerabiliteten. 
4.6  Fertilitet, graviditet och amning 
Fertila kvinnor 
Fertila kvinnor eller deras partner behöver inte använda preventivmedel under behandling med cholsyra. 
Fertila kvinnor ska så snart som möjligt göra ett graviditetstest vid en misstänkt graviditet. 
Graviditet 
Det finns begränsad mängd data (mindre än 20 graviditeter) från användning av cholsyra hos gravida 
kvinnor. De gravida kvinnor som exponerades uppvisade inga biverkningar av cholsyra och graviditeterna 
resulterade i normala, friska barn. Djurstudier tyder inte på direkta eller indirekta 
reproduktionstoxikologiska effekter (se avsnitt 5.3). 
Det är av yttersta vikt att gravida kvinnor fortsätter behandlingen under graviditeten. Som en 
försiktighetsåtgärd ska gravida kvinnor och deras ofödda barn övervakas noggrant.  
Amning 
Cholsyra/metaboliter utsöndras i bröstmjölk, men vid terapeutiska doser av Orphacol förväntas inga 
effekter på ammade nyfödda/spädbarn. Orphacol kan användas under amning. 
Fertilitet 
5 
 
 
 
 
 
 
 
 
 
 
 
 
Det finns inga data tillgängliga om effekten av cholsyra på fertilitet. Vid terapeutiska doser förväntas inga 
effekter på fertilitet. 
4.7  Effekter på förmågan att framföra fordon och använda maskiner 
Cholsyra har ingen eller försumbar effekt på förmågan att framföra fordon och använda maskiner. 
4.8  Biverkningar 
Sammanfattning av säkerhetsprofilen 
På grund av att sjukdomarna är sällsynta är informationen om de allvarligaste och/eller vanligast 
förekommande biverkningar begränsad. Diarré, förhöjda transaminaser och klåda har associerats med 
överdosering och försvann efter dosreduktion. Utveckling av gallstenar i samband med långtidsbehandling 
har rapporterats hos ett begränsat antal patienter. 
Lista över biverkningar i tabellform 
I följande tabell anges de biverkningar som rapporterats i den vetenskapliga litteraturen vid behandling 
med cholsyra. Frekvensen av biverkningarna är inte känd (kan inte beräknas från tillgängliga data). 
MedDRA organsystem 
Magtarmkanalen 
Lever och gallvägar 
Hud och subkutan vävnad 
Biverkning 
Diarré 
Förhöjda transaminaser 
Gallsten 
Klåda  
Beskrivning av valda biverkningar 
Utveckling av klåda och/eller diarré har observerats under behandling med Orphacol. Dessa biverkningar 
klingade  av  efter  dosreduktion  och  tyder  på  överdosering.  Hos  patienter  som  uppvisar  klåda  och/eller 
ihållande  diarré  ska  gallsyror  i  serum  och/eller  urin  kontrolleras  för  att  se  om  eventuell  överdosering 
föreligger (se avsnitt 4.9). 
Gallsten har rapporterats efter långvarig behandling. 
Pediatrisk population 
Säkerhetsuppgifterna härrör huvudsakligen från pediatriska patienter. Den tillgängliga vetenskapliga 
litteraturen är inte tillräcklig för att upptäcka skillnader i säkerhet för cholsyra inom de pediatriska 
åldersgrupperna eller mellan pediatriska patienter och vuxna. 
Andra särskilda populationer 
Se avsnitt 4.2 för användning av Orphacol för särskilda populationer. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt att 
kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att 
rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Fall av symtomatisk överdosering har rapporterats, även oavsiktlig överdosering. Kliniska fynd 
begränsades till klåda och diarré. Laboratorieprover visade förhöjda värden av gammaglutamyltransferas 
(GGT) i serum och gallsyrekoncentrationer i serum. Efter dosminskning försvann de kliniska tecknen och 
laboratorievärdena blev normala. 
6 
 
 
 
 
 
 
 
 
 
 
 
 
 
 
Vid en oavsiktlig överdosering ska behandlingen fortsätta med rekommenderad dos efter det att kliniska 
tecken och/eller biologiska avvikelser normaliserats. 
5. 
FARMAKOLOGISKA EGENSKAPER 
5.1   Farmakodynamiska egenskaper 
Farmakoterapeutisk grupp: Gallsyror och derivat, cholsyra, ATC-kod: A05AA03  
Cholsyra är den vanligaste primära gallsyran hos människa. Hos patienter med medfödd 3β–hydroxi–Δ5–
C27–steroid-oxidoreduktasbrist och Δ4–3–oxosteroid–5β–reduktasbrist är biosyntesen av primära gallsyror 
reducerad eller saknas helt. Båda dessa medfödda sjukdomar är ytterst sällsynta, med en prevalens i 
Europa av cirka 3–5 patienter per 10 miljoner invånare med 3β–hydroxi–Δ5–C27–steroid-
oxidoreduktasbrist och en uppskattningsvis tio gånger lägre prevalens av Δ4–3–oxosteroid–5β–
reduktasbrist. Vid obehandlad sjukdom dominerar ofysiologiska kolestatiska och hepatotoxiska 
gallsyremetaboliter i lever, serum och urin. Den rationella grunden för behandling består i att korrigera 
den gallsyreberoende komponenten i gallflödet så att det blir möjligt att återfå normal biliär utsöndring 
och biliär eliminering av toxiska metaboliter; hämma produktionen av toxiska gallsyremetaboliter genom 
negativ feedback på kolesterol–7α–monooxygenas, som är det hastighetsbestämmande enzymet i 
gallsyresyntesen; samt förbättra patientens näringsstatus genom att korrigera tarmens malabsorption av 
fett och fettlösliga vitaminer. 
Klinisk erfarenhet har rapporterats i den vetenskapliga litteraturen från små kohorter av patienter och 
rapporter om enskilda fall; det absoluta patientantalet är litet på grund av att tillstånden är sällsynta. 
Eftersom de är sällsynta har det även varit omöjligt att genomföra kontrollerade kliniska studier. Totalt 
finns resultat rapporterade i den vetenskapliga litteraturen från behandling med cholsyra för cirka 
60 patienter med 3β–hydroxi–Δ5–C27–steroid-oxidoreduktasbrist. Detaljerade data om behandling under 
lång tid med cholsyra som monoterapi finns tillgängliga för 14 patienter som observerats i upp till 12,9 år. 
Behandlingsresultat med cholsyra hos sju patienter med Δ4–3–oxosteroid–5β–reduktasbrist i upp till 14 år 
finns rapporterade i den vetenskapliga litteraturen. Detaljerade data om behandling under medellång till 
lång tid finns tillgängliga för 5 av dessa patienter, varav 1 har behandlats med cholsyra som monoterapi. 
Oral behandling med cholsyra har visat sig fördröja eller undanröja behovet av levertransplantation; ge 
normala laboratorievärden; förbättra histologiska lesioner i levern, och markant förbättra samtliga symtom 
hos patienten. Masspektrometrianalys av urin under behandling med cholsyra visar förekomst av cholsyra 
och en markant minskning, eller till och med fullständig eliminering, av de toxiska gallsyremetaboliterna. 
Detta återspeglar att en effektiv feedbackreglering av gallsyresyntesen och en metabolisk jämvikt har 
återställts. Dessutom var koncentrationen av cholsyra i blodet normal och de fettlösliga vitaminerna 
återigen inom sitt normala intervall. 
Pediatrisk population 
Den kliniska erfarenheten som rapporteras i den vetenskapliga litteraturen är från en patientpopulation 
med medfödd 3β–hydroxi–Δ5–C27–steroid-oxidoreduktasbrist eller Δ4–3–oxosteroid–5β–reduktasbrist som 
huvudsakligen omfattar spädbarn från en månads ålder, barn och ungdomar. Det absoluta antalet fall är 
emellertid litet. 
Detta läkemedel har godkänts i enlighet med reglerna om ”godkännande i undantagsfall”. 
Det innebär att det inte har varit möjligt att få fullständig information om detta läkemedel beroende på att 
sjukdomen är sällsynt. 
Europeiska läkemedelsmyndigheten kommer att granska all ny information som kan bli tillgänglig varje år 
och uppdatera denna produktresumé om det är nödvändigt. 
5.2  Farmakokinetiska egenskaper 
7 
 
 
 
 
 
 
 
 
 
Cholsyra, en primär gallsyra, absorberas delvis i ileum. Den resterande delen omvandlas genom att 
bakterier i tarmen reducerar 7α–hydroxylgruppen till deoxicholsyra (3α, 12α–dihydroxi). Deoxicholsyra är 
en sekundär gallsyra. Mer än 90 % av de primära och sekundära gallsyrorna reabsorberas i ileum genom 
en specifik aktiv transportör och recirkuleras till levern via portvenen; resten utsöndras i avföringen. En 
bråkdel av gallsyrorna utsöndras i urinen. 
Inga farmakokinetiska studier för Orphacol finns tillgängliga.  
5.3  Prekliniska säkerhetsuppgifter 
Tillgängliga icke kliniska data i litteraturen visade inte några särskilda risker för människa baserat på 
studier av säkerhetsfarmakologi, allmäntoxicitet, gentoxicitet, karcinogenicitet och reproduktionseffekter. 
Dessa studier har emellertid inte genomförts på samma detaljnivå som för ett läkemedel, eftersom 
cholsyra är en fysiologisk substans i djur och människa. 
Intravenöst LD50 för cholsyra i möss är 350 mg/kg kroppsvikt. Parenteral administrering kan orsaka 
hemolys och hjärtstopp. Vid oral administrering är den toxiska potentialen hos gallsyror och salter i regel 
endast obetydlig. Oralt LD50 i mus är 1 520 mg/kg. I studier med upprepad dos har vanliga rapporterade 
effekter av cholsyra bland annat varit viktminskning, diarré och leverskador med förhöjda transaminaser. 
Ökad levervikt och gallsten har rapporterats i studier med upprepad dos vid samtidig administrering av 
cholsyra med kolesterol.  
Cholsyra visade icke-signifikant mutagen aktivitet vid ett antal in vitro genotoxicitetstester. Djurstudier 
visade att cholsyra inte hade några teratogena eller fetotoxiska effekter. 
6. 
FARMACEUTISKA UPPGIFTER 
6.1  Förteckning över hjälpämnen 
Kapselns innehåll: 
Laktosmonohydrat  
Kollodial vattenfri kiseldioxid 
Magnesiumstearat 
Kapselns hölje, Orphacol 50 mg-kapsel: 
Gelatin (bovint ursprung) 
Titandioxid (E 171) 
Indigokarmin (E 132) 
Kapselns hölje, Orphacol 250 mg-kapsel: 
Gelatin (bovint ursprung) 
Titandioxid (E 171) 
Indigokarmin (E 132) 
Gul järnoxid (E 172) 
6.2 
Inkompatibiliteter 
Ej relevant. 
6.3  Hållbarhet 
8 
 
 
 
 
 
 
 
 
 
 
 
 
 
 
 
 
3 år 
6.4  Särskilda förvaringsanvisningar 
Förvaras vid högst 30 °C. 
6.5  Förpackningstyp och innehåll 
Blisterförpackning (PVC/PVDC/Al) med 10 kapslar. 
Förpackningsstorlekar: 30, 60, 120.  
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering 
Användning i den pediatriska populationen 
Se även avsnitt 4.2. För spädbarn och barn som inte kan svälja kapslarna kan dessa öppnas och innehållet 
blandas med bröstmjölksersättning eller äpple/apelsinjuice alternativt äpple/aprikosjuice avsedd för 
spädbarn. Annan mat som fruktkompott eller yoghurt kan vara lämplig för administrering, men inga data 
finns tillgängliga om kompatibilitet eller smaklighet. 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
THERAVIA 
16 Rue Montrosier 
92200 Neuilly-sur-Seine 
Frankrike 
8. 
NUMMER PÅ GODKÄNNANDE FÖR FÖRSÄLJNING 
Orphacol 50 mg-kapsel: 
EU/1/13/870/001 
EU/1/13/870/002 
EU/1/13/870/003 
Orphacol 250 mg-kapsel 
EU/1/13/870/004 
EU/1/13/870/005 
EU/1/13/870/006 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 12 september 2013 
Datum för den senaste förnyelsen: 24 april 2019 
10.  DATUM FÖR ÖVERSYN AV PRODUKTRESUMÉN 
9 
 
 
 
 
 
 
 
 
 
 
 
 
 
 
 
 
 
 
 
 
Information om detta läkemedel finns tillgänglig på Europeiska läkemedelsmyndighetens hemsida 
http://www.ema.europa.eu. 
10 
 
 
BILAGA II 
A. 
B. 
C. 
D. 
E. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
SÄRSKILD SKYLDIGHET ATT VIDTA ÅTGÄRDER EFTER 
GODKÄNNANDE FÖR FÖRSÄLJNING FÖR GODKÄNNANDE 
FÖR FÖRSÄLJNING I UNDANTAGSFALL 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE SOM ANSVARAR FÖR FRISLÄPPANDE AV TILLVERKNINGSSATS 
Namn och adress till tillverkare som ansvarar för frisläppande av tillverkningssats 
THERAVIA 
16 Rue Montrosier 
92200 Neuilly-sur-Seine 
Frankrike 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2 i godkännandet för försäljning samt eventuella efterföljande överenskomna 
uppdateringar av riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
• 
Ytterligare riskminimeringsåtgärder 
Innan produkten släpps ut på marknaden ska innehavaren av godkännande försäljning i samförstånd med 
de berörda myndigheterna i medlemsstaterna genomföra ett utbildningsprogram för läkare i syfte att 
tillhandahålla utbildningsmaterial om korrekt diagnostisering och behandlingsplanering vid behandling av 
medfödda rubbningar i syntesen av primära gallsyror orsakad av 3β–hydroxi–Δ5–C27–steroid-
oxidoreduktasbrist eller Δ4–3–oxosteroid–5β–reduktasbrist, samt informera om förväntade och potentiella 
risker med behandlingen.  
Utbildningsprogrammet för läkare ska innehålla följande viktiga delar: 
12 
 
 
 
 
 
 
 
 
 
 
 
 
 
 
 
 
 
 
 
•  Förskrivning av en supraterapeutisk dos (term enligt MedDRA: läkemedelstoxicitet) 
•  Risk för gallsten. 
E. 
SÄRSKILD SKYLDIGHET ATT VIDTA ÅTGÄRDER EFTER GODKÄNNANDE FÖR 
FÖRSÄLJNING FÖR GODKÄNNANDE FÖR FÖRSÄLJNING I UNDANTAGSFALL 
Då detta läkemedel har godkänts i enlighet med reglerna om ”godkännande i undantagsfall” i artikel 14.8 i 
förordning (EG) nr 726/2004, ska innehavaren av godkännandet för försäljning, inom den fastställda 
tidsfristen, genomföra följande åtgärder: 
Förfallodatum 
- PSUR 
- årlig 
omprövning 
Beskrivning 
THERAVIA förbinder sig att övervaka säkerhet och effekt hos patienter som 
behandlas med Orphacol via en patientövervakningsdatabas, vars protokoll är 
godkänt av CHMP och finns dokumenterat i riskhanteringsplanen för Orphacol.  
Målet med detta övervakningsprogram är att övervaka insamlade data om effekt 
och säkerhet vid behandling med Orphacol för medfödda rubbningar i syntesen av 
primära gallsyror orsakad av 3β–hydroxi-Δ5–C27–steroid-oxidoreduktasbrist eller 
Δ4–3–oxosteroid–5β–reduktasbrist hos spädbarn, barn, ungdomar och vuxna. 
Rapporter om hur rekryteringen till patientövervakningsdatabasen fortskrider 
kommer att analyseras och rapporteras till CHMP i de periodiska 
säkerhetsrapporterna (PSUR) (när det gäller säkerhet) och de årliga 
omprövningarna (när det gäller effekt och säkerhet). Utvecklingen av och 
resultaten från databasen kommer att utgöra grunden för den årliga omprövningen 
av nytta/risk-förhållandet för Orphacol. 
13 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Orphacol 50 mg kapslar, hårda 
Orphacol 250 mg kapslar, hårda 
Cholsyra 
2. 
DEKLARATION AV AKTIV(A) SUBSTANS(ER) 
Varje hård kapsel innehåller 50 mg cholsyra. 
Varje hård kapsel innehåller 250 mg cholsyra. 
3. 
FÖRTECKNING ÖVER HJÄLPÄMNEN 
Innehåller laktos. Se bipacksedeln för ytterligare information. 
4. 
LÄKEMEDELSFORM OCH FÖRPACKNINGSSTORLEK 
30 hårda kapslar 
60 hårda kapslar 
120 hårda kapslar 
5. 
ADMINISTRERINGSSÄTT OCH ADMINISTRERINGSVÄG 
Kapseln ska inte tuggas. 
Läs bipacksedeln före användning. 
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- OCH 
RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras vid högst 30 °C. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
THERAVIA 
16 Rue Montrosier 
92200 Neuilly-sur-Seine 
Frankrike 
12.  NUMMER PÅ GODKÄNNANDE FÖR FÖRSÄLJNING 
EU/1/13/870/001 [30 hårda kapslar] 
EU/1/13/870/002 [60 hårda kapslar] 
EU/1/13/870/003 [120 hårda kapslar] 
EU/1/13/870/004 [30 hårda kapslar] 
EU/1/13/870/005 [60 hårda kapslar] 
EU/1/13/870/006 [120 hårda kapslar] 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
PC {nummer}  
SN {nummer}  
NN {nummer}  
18 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Orphacol 50 mg kapslar 
Orphacol 250 mg kapslar 
Cholsyra 
2. 
INNEHAVARE AV GODKÄNNANDE FÖR FÖRSÄLJNING 
THERAVIA 
3. 
UTGÅNGSDATUM 
Utg.dat. 
4. 
TILLVERKNINGSSATSNUMMER 
Lot 
5. 
ÖVRIGT 
19 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Orphacol 50 mg kapslar, hårda 
Orphacol 250 mg kapslar, hårda 
cholsyra 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du eventuellt 
får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar ta detta läkemedel. Den innehåller information 
som är viktig för dig. 
-  Spara denna bipacksedel, du kan behöva läsa den igen. 
-  Om du har ytterligare frågor vänd dig till läkare eller apotekspersonal. 
-  Detta läkemedel har ordinerats enbart åt dig. Ge det inte till andra. Det kan skada dem, även om de 
uppvisar sjukdomstecken som liknar dina. 
-  Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
1. 
2. 
3. 
4. 
5. 
6. 
Vad Orphacol är och vad det används för 
Vad du behöver veta innan du tar Orphacol 
Hur du tar Orphacol 
Eventuella biverkningar 
Hur Orphacol ska förvaras 
Förpackningens innehåll och övriga upplysningar 
1. 
Vad Orphacol är och vad det används för 
Orphacol innehåller cholsyra, en gallsyra som normalt bildas i levern. Vissa sjukdomar orsakas av 
bristande förmåga att bilda gallsyror och Orphacol används för att behandla spädbarn i åldersgruppen 
1 månad till 2 år, barn, ungdomar och vuxna med dessa sjukdomar. Cholsyran i Orphacol ersätter de 
gallsyror som saknas på grund av den bristande förmågan att bilda gallsyror. 
2. 
Innan du tar Orphacol 
Ta inte Orphacol 
- 
- 
om du är allergisk mot cholsyra eller något annat innehållsämne i detta läkemedel (anges i avsnitt 6) 
om du tar fenobarbital eller primidon, ett läkemedel som används för att behandla epilepsi. 
Varningar och försiktighet 
Under behandlingen kommer läkaren att genomföra olika blod- och urintester vid olika tidpunkter för att 
se hur din kropp reagerar på detta läkemedel, och för att ta reda på vilken dos du behöver. Tätare tester 
behövs om du växer snabbt eller om du är sjuk (om du t.ex. har leverproblem), eller om du är gravid- 
Andra läkemedel och Orphacol 
Tala om för läkare eller apotekspersonal om du tar, nyligen har tagit eller kan tänkas ta andra läkemedel. 
Vissa läkemedel som används för att sänka kolesterolnivån, så kallade gallsyrabindare (kolestyramin, 
kolestipol, kolesevelam), och läkemedel mot halsbränna som innehåller aluminium kan minska effekten 
21 
 
 
 
 
 
 
 
 
 
 
 
 
 
 
av Orphacol. Om du tar något av dessa läkemedel ska du ta Orphacol minst 5 timmar före eller efter du 
tagit dessa läkemedel.  
Ciklosporin (ett läkemedel som används för att minska kroppens immunförsvar) kan också påverka 
effekten av Orphacol. Tala om för läkare om du tar ciklosporin. 
Ursodeoxicholsyra kan minska effekten av Orphacol om båda läkemedlen tas samtidigt. Om du ordineras 
ursodeoxicholsyra tillsammans med Orphacol och läkemedlen ska tas en gång om dagen, ska du ta det ena 
läkemedlet på morgonen och det andra läkemedlet på kvällen. Om du ordineras flera doser av 
ursodeoxicholsyra och/eller Orphacol per dag ska du fråga din läkare eller apotekspersonal om råd om 
korrekt doseringsordning, eftersom dessa läkemedel ska tas med flera timmars mellanrum. 
Graviditet och amning 
Rådfråga läkare om du planerar att bli gravid. 
Gör ett graviditetstest genast när du misstänker att du kan vara gravid. Det är mycket viktigt att du 
fortsätter att ta Orphacol under graviditeten. 
Om du blir gravid under behandlingen med Orphacol kommer läkaren att avgöra vilken behandling och 
dos som är lämplig för dig. Som en försiktighetsåtgärd ska du och ditt ofödda barn övervakas noggrant 
under graviditeten. 
Orphacol kan användas under amning. Tala om för läkare om du planerar att amma eller ammar innan du 
tar Orphacol. 
Rådfråga läkare eller apotekspersonal innan du tar något läkemedel. 
Körförmåga och användning av maskiner 
Orphacol förväntas inte ha någon effekt på körförmåga eller användning av maskiner. 
Orphacol innehåller laktos 
Orphacol innehåller en viss sockerart (laktosmonohydrat). Om du vet att du inte tål vissa sockerarter bör 
du kontakta läkare innan du tar Orphacol. 
3.  Hur du tar Orphacol 
Ta alltid detta läkemedel enligt läkarens anvisningar. Rådfråga läkare om du är osäker. 
Vanlig startdos är 5 till 15 mg per kg kroppsvikt dagligen för spädbarn, barn, ungdomar och vuxna. 
Innan du påbörjar behandlingen kommer läkaren att utvärdera dina laboratorietester för att fastställa 
lämplig dos. Dosen kommer eventuellt att justeras igen beroende på hur du svarar på läkemedlet.  
Kapslarna med Orphacol tas genom munnen i samband med en måltid vid ungefär samma tid varje dag, på 
morgonen och/eller kvällen. Om du tar Orphacol på fasta tider i samband med en måltid blir det lättare att 
komma ihåg att ta läkemedlet, och det kan dessutom bidra till att läkemedlet lättare tas upp i kroppen. 
Kapslarna måste sväljas hela med vatten och ska inte tuggas. 
Om läkaren har ordinerat en dos som innebär att du måste ta mer än en kapsel per dag kan du i samråd 
med läkaren bestämma vid vilka tidpunkter du bör ta dem. Du kan till exempel ta en kapsel på morgonen 
och en på kvällen. På så vis behöver du inte ta lika många kapslar åt gången. Dock är detta kanske inte 
möjligt om du samtidigt har ordinerats ett annat läkemedel som innehåller ursodeoxicholsyra. I så fall bör 
du rådfråga din läkare eller apotekspersonal om korrekt doseringsföljd av ursodeoxicholsyra och Orphacol 
under dagen, eftersom dessa läkemedel bör tas med flera timmars mellanrum (se avsnitt 2). 
22 
 
 
 
 
 
 
 
 
 
 
 
 
 
 
Användning för barn 
För spädbarn och barn som inte kan svälja kapslarna kan kapslarna öppnas och innehållet blandas med 
bröstmjölksersättning eller äpple/apelsinjuice alternativt äpple/aprikosjuice avsedd för spädbarn.  
Om du har tagit för stor mängd av Orphacol 
Om du har tagit för stor mängd av Orphacol, kontakta läkare så snart som möjligt. Läkaren kommer att 
utvärdera resultatet av dina laboratorietester och meddela när du kan återuppta behandlingen med din 
normala dos. 
Om du har glömt att ta Orphacol 
Ta nästa dos när du normalt skulle ha tagit den. Ta inte dubbel dos för att kompensera för glömd dos. 
Om du slutar att ta Orphacol 
Det finns risk för bestående skador på levern om du slutar ta Orphacol. Du ska aldrig sluta ta Orphacol om 
inte läkaren råder dig till det. 
Om du har ytterligare frågor om detta läkemedel, kontakta läkare. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få dem. 
Flera patienter har upplevt klåda eller diarré, men sannolikheten för att detta ska inträffa är inte känd 
(frekvensen kan inte beräknas från tillgängliga data). Tala om för läkare om du har klåda eller diarré i mer 
än tre dagar. 
Förhöjda leverenzymer (serumtransaminaser) har rapporterats hos flera patienter under behandling med 
Orphacol (frekvensen kan inte beräknas från tillgängliga data). Läkaren beslutar vad som ska göras om 
detta händer dig. 
Gallsten har rapporterats efter behandling med Orphacol under lång tid. 
Rapportering av biverkningar 
Om du får biverkningar, tala med läkare. Detta gäller även biverkningar som inte nämns i denna 
information. Du kan också rapportera biverkningar direkt via det nationella rapporteringssystemet listat i 
bilaga V. Genom att rapportera biverkningar kan du bidra till att öka informationen om läkemedels 
säkerhet. 
5. 
Hur Orphacol ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och blisterförpackningen efter ”Utg.dat.”. 
Utgångsdatumet är den sista dagen i angiven månad. 
Förvaras vid högst 30 °C. 
Läkemedel ska inte kastas i avloppet eller bland hushållsavfall. Fråga apotekspersonalen hur man gör med 
mediciner som inte längre används. Dessa åtgärder är till för att skydda miljön. 
23 
 
 
 
 
 
 
 
 
 
 
 
 
 
 
 
 
 
 
 
6. 
Förpackningens innehåll och övriga upplysningar 
Innehållsdeklaration  
-  Den aktiva substansen är cholsyra. . 
Orphacol 50 mg: Varje hård kapsel innehåller 50 mg cholsyra. 
Orphacol 250 mg: Varje hård kapsel innehåller 250 mg cholsyra. 
-  Övriga innehållsämnen är: 
Kapselns innehåll: Laktosmonohydrat (se avsnitt 2 under ”Orphacol innehåller laktos” för mer 
information), kolloidal vattenfri kiseldioxid, magnesiumstearat 
Kapselns hölje:  
Orphacol 50 mg: gelatin, titandioxid (E 171), indigokarmin (E 132) 
Orphacol 250 mg: gelatin, titandioxid (E 171), indigokarmin (E 132), gul järndioxid (E 172). 
Läkemedlets utseende och förpackningsstorlekar 
Orphacol är tillgängliga som avlånga hårda kapslar. Kapslar med 50 mg cholsyra är blå och vita och 
kapslar med 250 mg cholsyra är gröna och vita. De är förpackade i blister med 10 kapslar i varje 
förpackning. 
Finns i förpackningsstorlekar med 30, 60 och 120 kapslar. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning och tillverkare 
Innehavare av godkännande för försäljning 
THERAVIA 
16 Rue Montrosier 
92200 Neuilly-sur-Seine 
Frankrike 
Tillverkare 
THERAVIA 
16 Rue Montrosier 
92200 Neuilly-sur-Seine 
Frankrike 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien 
THERAVIA 
Tél/Tel: +32 (0)2 40 11 442 
question@theravia.com  
България 
THERAVIA 
Teл.: +33 (0)1 72 69 01 86 
question@theravia.com  
Česká republika 
THERAVIA 
Tel.: +33 (0)1 72 69 01 86 
question@theravia.com  
Lietuva 
Immedica Pharma AB 
Tel/Puh: +46 (0)8 533 39 500  
info@immedica.com 
Luxembourg/Luxemburg 
THERAVIA 
Tél/Tel: +352 278 62 329 
question@theravia.com  
Magyarország 
Medis Hungary Kft 
Tel: +36 (2) 380 1028 
info@medis.hu  
24 
 
 
 
 
 
 
 
 
 
 
 
 
Danmark 
Immedica Pharma AB 
Tlf: +46 (0)8 533 39 500  
info@immedica.com 
Deutschland 
THERAVIA 
Tel: +49 (0)3022153008 
question@theravia.com  
Eesti 
Immedica Pharma AB 
Tel/Puh: +46 (0)8 533 39 500  
info@immedica.com 
Ελλάδα 
THERAVIA 
Τηλ: +33 (0)1 72 69 01 86 
question@theravia.com  
España 
THERAVIA 
Tel: + (34) 914 146 613 
question@theravia.com  
France 
THERAVIA 
Tél: +33 (0)1 72 69 01 86 
question@theravia.com  
Hrvatska 
Medis Adria d.o.o. 
Tel: +385 (1) 230 3446 
info@medisadria.hr  
Ireland 
THERAVIA 
Tel: +353 (0)1 695 00 63 
question@theravia.com  
Ísland 
Immedica Pharma AB 
Sími: + 46 (0)8 533 39 500 
info@immedica.com 
Italia 
THERAVIA 
Tel: + 39 (0)800 959 161 
question@theravia.com  
Malta 
THERAVIA 
Tel: +356 2776 1358 
question@theravia.com  
Nederland 
THERAVIA 
Tel: +31 (0)2 070 38 155 
question@theravia.com  
Norge 
Immedica Pharma AB 
Tel/Puh: +46 (0)8 533 39 500  
info@immedica.com 
Österreich 
THERAVIA 
Tel: +43 (0) 800 909 699 
question@theravia.com  
Polska 
THERAVIA 
Tel.: +33 (0)1 72 69 01 86 
question@theravia.com  
Portugal 
THERAVIA 
Tel: +33 (0)1 72 69 01 86 
question@theravia.com  
România 
THERAVIA 
Tel: +33 (0)1 72 69 01 86 
question@theravia.com  
Slovenija 
Medis d.o.o. 
Tel: +386 (1) 589 6900 
info@medis.si  
Slovenská republika 
THERAVIA 
Tel: +33 (0)1 72 69 01 86 
question@theravia.com  
Suomi/Finland 
Immedica Pharma AB 
Tel/Puh: +46 (0)8 533 39 500  
info@immedica.com 
25 
 
 
 
 
 
 
 
 
 
 
 
 
  
 
 
Κύπρος 
theravia 
Τηλ: +33 (0)1 72 69 01 86 
question@theravia.com 
Latvija 
Immedica Pharma AB 
Tel: +46 (0)8 533 39 500  
info@immedica.com 
Denna bipacksedel ändrades senast 
Sverige 
Immedica Pharma AB 
Tel: +46 (0)8 533 39 500  
info@immedica.com 
United Kingdom (Northern Ireland) 
THERAVIA 
Tel: +44 (0)3 301 002 375 
question@theravia.com  
Detta läkemedel har godkänts enligt reglerna om ”godkännande i undantagsfall”. Detta innebär att det inte 
har varit möjligt att få fullständig information om detta läkemedel eftersom sjukdomen är sällsynt. 
Europeiska läkemedelsmyndigheten går varje år igenom eventuell ny information och uppdaterar denna 
bipacksedel när så behövs. 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. Där finns också länkar till andra webbplatser rörande sällsynta sjukdomar och 
behandlingar. 
26 
 
 
 
 
 
 
 
