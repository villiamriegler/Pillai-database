12 May 2016 
EMA/89167/2016 
Utbildningsbroschyr för vårdpersonal och dagbok för 
patienter som använder Uptravi 
Åtgärder för att förhindra medicineringsfel till följd av dosökningar varje 
vecka under den inledande titreringsfasen 
Vårdpersonal som förväntas förskriva och lämna ut Uptravi (selexipag) kommer att få en 
utbildningsbroschyr för att säkerställa att läkemedlet används på rätt sätt. Patienterna kommer att få 
en dagbok som hjälp för att komma ihåg vilken dos de ska ta. De förskrivande läkarna kommer 
dessutom bara att kunna förskriva Uptravi efter att de gjort en registrering hos företaget som 
marknadsför Uptravi och mottagit lämplig information om hur Uptravi används säkert och effektivt. 
Uptravi är ett läkemedel som används för att behandla vuxna med pulmonell arteriell hypertension 
(PAH, onormalt högt blodtryck i lungornas artärer). Det finns som kapslar som ska tas genom munnen. 
Behandlingen med Uptravi innefattar en inledande titreringsfas, under vilken patienten får en låg 
startdos som gradvis höjs under flera veckor till en underhållsdos som sedan ges under en längre 
period. Behandlingen ska inledas med en dos på 200 mikrogram två gånger om dagen, på morgonen 
och på kvällen. Om patienten tolererar dosen kan läkaren öka den varje vecka med 200 mikrogram två 
gånger om dagen, upp till maximalt 1 600 mikrogram två gånger om dagen. Om patienten inte 
tolererar dosen kan läkaren behöva sänka den. 
Uptravi finns i olika styrkor (200, 400, 600, 800, 1 000, 1 200, 1 400 och 1 600 mikrogram). Styrkan 
på 200 mikrogram används för att långsamt stegra och trappa ner dosen under titreringen. Efter att 
underhållsdosen har fastställts kan de andra styrkorna användas för att låta patienterna bara ta en 
tablett på morgonen och en på kvällen, i stället för flera tabletter varje gång. 
Att Uptravi finns i olika styrkor och att dosen vanligtvis ändras en gång i veckan under titreringsfasen 
kan leda till förvirring hos patienterna, och till att de gör fel när de tar läkemedlet. Detta kan i sin tur 
leda till att patienterna antingen får för mycket (överdosering) eller för lite (underdosering) läkemedel. 
Underdosering kan leda till bristande effekt, medan överdosering kan leda till biverkningar såsom 
huvudvärk, diarré, illamående och kräkningar. 
Information till patienter 
•  Uptravi finns som tabletter i olika styrkor (200, 400, 600, 800, 1 000, 1 200, 1 400 och 1 600 
mikrogram). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
•  Du kommer att börja behandlingen med en tablett på 200 mikrogram två gånger om dagen, på 
morgonen och på kvällen (med cirka 12 timmars intervall). 
•  Om du tolererar denna dos kommer läkaren i normala fall att öka dosen varje vecka med 200 
mikrogram två gånger om dagen, upp till högst 1 600 mikrogram två gånger om dagen enligt 
diagrammet. 
Under titreringsfasen används bara styrkorna på 200 och 800 mikrogram. Om du inte tolererar 
dosen kan läkaren sänka den till det föregående steget. 
•  Den första dosen med Uptravi ska alltid tas på kvällen. När dosen ändras ska den nya dosen också 
först tas på kvällen. 
•  Du kommer att få en dagbok som hjälper dig hålla reda på antalet tabletter du behöver ta under 
titreringsfasen. Använd de dagboksrutor som motsvarar styrkan på tabletterna du tar. För varje 
styrka har dagboken två rutor för varje behandlingsdag, en för morgondosen och en för 
kvällsdosen. Använd dessa rutor för att skriva ner antalet tabletter du tar. Om du bara använder 
styrkan på 200 mikrogram ser dagbokssidorna ut så här: 
Efter att du har gått igenom de fyra stegen av ökande dos och befinner dig vid steg 5, kommer du 
att ta både styrkan på 200 mikrogram och 800 mikrogram samtidigt. I så fall bör du använda 
följande dagbokssida för att få hjälp med att hålla reda på antalet tabletter du behöver ta: 
Utbildningsbroschyr för vårdpersonal och dagbok för patienter som använder Uptravi  
EMA/89167/2016 
Sida 2/4 
 
 
 
 
 
 
 
 
•  Om vissa biverkningar är svåra att tolerera under titreringen kan din läkare sänka dosen genom att 
minska antalet tabletter som du tar. Om biverkningarna är hanterbara efter att dosen har trappats 
ner kan läkaren besluta att du bör stanna kvar på den dosen. 
•  Efter att en lämplig dos fastställts för dig (kallas för underhållsdosen) kan läkaren förskriva en 
annan styrka av Uptravi-tabletten så att du bara behöver ta en tablett på morgonen och en på 
kvällen för att få rätt mängd läkemedel. 
•  Kontakta läkare, apotekspersonal eller sjuksköterska om du har frågor som rör behandlingen. 
Information till sjukvårdspersonal 
• 
Innan Uptravi förskrivs måste vårdpersonalen göra en registrering i företagets system för 
kontrollerad tillgång. 
•  När vårdpersonalen förskriver Uptravi ska de följa anvisningarna i produktresumén och 
utbildningsmaterialet för Uptravi (broschyr). 
•  Uptravi finns som tabletter i olika styrkor (200, 400, 600, 800, 1 000, 1 200, 1 400 och 1 600 
mikrogram). Behandlingen ska inledas med en dos på 200 mikrogram två gånger om dagen, med 
cirka 12 timmars intervall. 
•  Om patienten tolererar dosen kan den ökas varje vecka med 200 mikrogram två gånger om dagen, 
upp till maximalt 1 600 mikrogram två gånger om dagen. Under titreringen används styrkorna 200 
och 800 mikrogram. Efter att underhållsdosen har fastställts kan en annan styrka förskrivas så att 
patienten bara tar en enda tablett två gånger om dagen. Om patienten inte tolererar dosen kan 
den sänkas till det föregående steget. 
•  Den första dosen med Uptravi ska alltid tas på kvällen. Detta gäller även alla förändringar av 
dosen. 
• 
Innan Uptravi förskrivs eller delas ut ska vårdpersonalen ge patienterna en titreringsvägledning 
och dagbok för att hjälpa dem med att hålla reda på antalet tabletter de tar. Dagboken innehåller 
två rutor för varje dag och varje styrka som patienten kryssar i för att markera antalet tabletter de 
tar på morgonen och kvällen. 
Utbildningsbroschyr för vårdpersonal och dagbok för patienter som använder Uptravi  
EMA/89167/2016 
Sida 3/4 
 
 
 
 
 
 
 
 
 
Mer om läkemedlet 
Uptravi är ett läkemedel som används för att behandla vuxna med pulmonell arteriell hypertension 
(PAH, onormalt högt blodtryck i lungornas artärer). PAH är en försvagande sjukdom där det finns en 
allvarlig förträngning i lungornas blodkärl. Detta leder till högt blodtryck i de kärl som transporterar 
blodet från hjärtat till lungorna. Trycket minskar den mängd syre som kan komma in i blodet i 
lungorna och försvårar därmed fysisk aktivitet. 
Uptravi innehåller den aktiva substansen selexipag. 
Mer information om Uptravi finns på EMA:s webbplats ema.europa.eu/Find medicine/Human 
medicines/European public assessment reports. 
Utbildningsbroschyr för vårdpersonal och dagbok för patienter som använder Uptravi  
EMA/89167/2016 
Sida 4/4 
 
 
 
 
 
 
