EMA/268849/2021 
EMEA/H/C/005055 
Jayempi (azatioprin) 
Sammanfattning av Jayempi och varför det är godkänt inom EU 
Vad är Jayempi och vad används det för? 
Jayempi är ett immunsuppressivt läkemedel (ett läkemedel som minskar immunsystemets aktivitet) 
som används ensamt eller tillsammans med andra läkemedel för att 
• 
• 
• 
• 
förhindra att kroppen stöter bort en njure, en lever, ett hjärta, lungor eller en bukspottkörtel som 
transplanterats, 
behandla skovvis förlöpande multipel skleros (ms), en sjukdom i hjärnan och ryggmärgen där 
inflammation angriper det skyddande höljet (höljet) runt nerverna och skadar själva nerverna, 
behandla generaliserad myasthenia gravis (en sjukdom som drabbar nerverna och orsakar 
muskelsvaghet), 
behandla följande autoimmuna sjukdomar (som orsakas av att kroppens eget försvarssystem 
angriper normal vävnad) hos patienter för vilka kortikosteroidläkemedel inte är lämpliga: 
−  Svår reumatoid artrit eller kronisk polyartrit (långvarig skada och inflammation i flera leder) 
som inte kan kontrolleras med andra läkemedel. 
−  Kronisk inflammatorisk tarmsjukdom (till exempel Crohns sjukdom och ulcerös kolit). 
−  Autoimmun hepatit, en leversjukdom. 
−  Systemisk lupus erythematosus (ett tillstånd som orsakar svullna leder, trötthet och 
hudutslag). 
−  Dermatomyosit (förvärrad muskelinflammation och svaghet tillsammans med hudutslag). 
−  Polyarteritis nodosa (inflammation i blodkärlen). 
−  Pemfigus vulgaris och bullös pemfigoid (sjukdomar som orsakar blåsbildning i hud och 
slemhinnor, fuktiga kroppsytor såsom munslemhinnan). 
−  Behçets sjukdom (en sjukdom där immunsystemet angriper sina egna blodkärl och orsakar 
återkommande inflammation, särskilt i ögonen, munnen och könsslemhinnorna). 
−  Refraktär autoimmun hemolytisk anemi (en sjukdom som innebär att de röda blodkropparna 
bryts ner). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
−  Refraktär idiopatisk trombocytopen purpura (blödningar under huden på grund av skadade 
och minskat antal blodplättar). 
Jayempi är ett ”hybridläkemedel”, vilket innebär att det liknar ett ”referensläkemedel” som innehåller 
samma aktiva substans men ges på ett annat sätt. Referensläkemedlet för Jayempi är Imurek och 
finns som tabletter, medan Jayempi finns som en vätska som tas genom munnen. 
Jayempi innehåller den aktiva substansen azatioprin. 
Hur används Jayempi? 
Behandling med Jayempi ska inledas av läkare med erfarenhet av användning och övervakning av 
immunsuppressiva medel. Läkemedlet är receptbelagt. 
Jayempi tas genom munnen, med hjälp av sprutan som medföljer i förpackningen, minst 1 timme före 
eller 2 timmar efter måltid eller mjölk. Dosen beror på vilken sjukdom Jayempi används för att 
förebygga eller behandla och om det ges ensamt eller tillsammans med andra läkemedel. Dosen 
beräknas utifrån patientens vikt. 
För mer information om hur du använder Jayempi, läs bipacksedeln eller tala med läkare eller 
apotekspersonal. 
Hur verkar Jayempi? 
Den aktiva substansen i Jayempi, azatioprin, är en prodrug till 6-merkaptopurin, vilket innebär att det 
omvandlas till 6-merkaptopurin i kroppen. Det verkar genom att blockera produktionen av puriner, 
molekyler som kroppens celler behöver för att producera DNA och RNA (genetiskt material). Detta 
förhindrar produktionen av genetiskt material i de celler (t.ex. B- och T-lymfocyter) som medverkar i 
immunsvaret, och hämmar därmed immunsystemet. 
Referensläkemedlet Imurek och andra läkemedel som innehåller merkaptopurin i tablettform har 
använts i EU i flera år för behandling av patienter med autoimmuna sjukdomar. 
Vilka fördelar med Jayempi har visats i studierna? 
Eftersom azatioprin har använts för att behandla autoimmuna sjukdomar i EU i flera år i tablettform, 
lade företaget som marknadsför Jayempi fram resultat från studier som tidigare utförts med 
azatioprin-tabletter och som publicerats i den vetenskapliga litteraturen. 
Liksom för alla läkemedel har företaget lagt fram kvalitetsdata för Jayempi. En studie utfördes också 
för att visa att Jayempi är ”bioekvivalent” med referensläkemedlet. Två läkemedel är bioekvivalenta 
när de bildar samma halter av den aktiva substansen i kroppen och förväntas därmed ha samma 
effekt. Även om Jayempi inte visade på bioekvivalens med Imurek fanns det ingen verklig skillnad i 
koncentrationen av 6-merkaptopurin i blodet mellan de två beredningarna. Därför drogs slutsatsen att 
ingen kliniskt relevant skillnad i säkerhet och effekt förväntas mellan vätskan och tablettberedningen. 
Vilka är riskerna med Jayempi? 
De främsta biverkningarna som orsakas av Jayempi är benmärgsdepression (ett tillstånd där 
benmärgen inte kan producera tillräckligt med blodkroppar) som oftast visar sig som leukopeni (lågt 
antal vita blodkroppar) och trombocytopeni (lågt antal blodplättar); virus-, svamp- och 
bakterieinfektioner; livshotande leverskada; överkänslighet (allergisk reaktion), Stevens-Johnsons 
syndrom och toxisk epidermal nekrolys (livshotande reaktioner med influensaliknande symtom och 
smärtsamma utslag och blåsor i hud, mun, ögon och könsorgan). 
Jayempi (azatioprin)  
EMA/268849/2021 
Sida 2/3 
 
 
 
Jayempi får inte ges till personer som är allergiska mot den aktiva substansen azatioprin, 6-
merkaptopurin eller något annat innehållsämne. Patienter får inte ges något levande vaccin, särskilt 
inte vaccin mot BCG, smittkoppor eller gula febern, förrän tidigast 3 månader efter avslutad 
behandling med azatioprin. Jayempi får inte ges till ammande kvinnor. 
En fullständig förteckning över biverkningar och restriktioner för Jayempi i bipacksedeln. 
Varför är Jayempi godkänt i EU? 
Europeiska läkemedelsmyndigheten (EMA) fann att det styrkts att Jayempi i enlighet med EU:s krav 
har likvärdig kvalitet som Imurek och att de två läkemedlen förväntas ha samma effekt. EMA noterade 
även att riskerna med att använda läkemedlet är välkända. 
EMA fann därför att fördelarna med Jayempi är större än riskerna och att Jayempi kan godkännas för 
försäljning i EU. 
Vad görs för att garantera säker och effektiv användning av Jayempo? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Jayempi har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Jayempi utvärderas noggrant och nödvändiga åtgärder vidtas för 
att skydda patienterna. 
Mer information om Jayempi 
Mer information om Jayempi på EMA:s webbplats: ema.europa.eu/medicines/human/EPAR/jayempi. 
Jayempi (azatioprin)  
EMA/268849/2021 
Sida 3/3 
 
 
 
