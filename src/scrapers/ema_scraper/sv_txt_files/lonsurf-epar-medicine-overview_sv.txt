EMA/301690/2023 
EMEA/H/C/003897 
Lonsurf (trifluridin/tipiracil) 
Sammanfattning av Lonsurf och varför det är godkänt inom EU 
Vad är Lonsurf och vad används det för? 
Lonsurf är ett läkemedel som används för att behandla vuxna med metastaserande (som spridit sig till 
andra delar av kroppen) kolorektalcancer (tjocktarms- eller ändtarmscancer) eller metastaserande 
magsäckscancer. Det ges till patienter som redan har genomgått andra behandlingar mot sin cancer, 
eller till patienter som inte tolererar sådana behandlingar. Det kan ges i kombination med bevacizumab 
(ett annat cancerläkemedel) för att behandla kolorektalcancer. 
Lonsurf innehåller de aktiva substanserna trifluridin och tipiracil. 
Hur används Lonsurf? 
Lonsurf ska förskrivas av läkare med erfarenhet av att ge behandlingar med cancerläkemedel. 
Läkemedlet är receptbelagt. 
Lonsurf finns som tabletter som ska tas två gånger om dagen under vissa bestämda dagar i varje 
behandlingscykel. Behandlingen med Lonsurf bör fortsätta så länge patienten har nytta av den och 
biverkningarna tolereras. 
För mer information om hur du använder Lonsurf, läs bipacksedeln eller tala med läkare eller 
apotekspersonal. 
Hur verkar Lonsurf? 
Lonsurf är ett cytotoxiskt läkemedel (ett läkemedel som dödar celler som delar sig, såsom 
cancerceller). Det innehåller två aktiva substanser: trifluridin och tipiracil. 
I kroppen omvandlas trifluridin till en aktiv form som införlivas i DNA (cellernas genetiska material). 
Som ett resultat av detta stör trifluridin DNA-funktionen och hindrar cellerna från att dela sig och 
mångfaldigas. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
 
 
 
 
 
Omvandlingen av trifluridin till dess aktiva form sker snabbare i cancerceller än i normala celler, vilket 
leder till högre halter av den aktiva formen av läkemedlet och en längre verkan i cancercellerna. Detta 
minskar tillväxten av cancerceller, medan de normala cellerna endast påverkas marginellt. 
Tipiracil fördröjer nedbrytningen av trifluridin och ökar därigenom halten av trifluridin i blodet. Detta 
förstärker trifluridins effekt. 
Vilka fördelar med Lonsurf har visats i studierna? 
Lonsurf förlängde den totala överlevnaden (hur länge patienterna levde efter att ha påbörjat 
behandlingen) hos patienter med metastaserande kolorektalcancer och patienter med metastaserande 
magsäckscancer. Samtliga patienter i studierna hade genomgått andra behandlingar tidigare. 
Kolorektalcancer 
I en huvudstudie som omfattade 800 patienter överlevde de som behandlades med Lonsurf i 
genomsnitt i 7,1 månader, jämfört med 5,3 månader för patienter som fick placebo (overksam 
behandling). Alla patienter fick stödjande vård. 
I en andra huvudstudie på 492 patienter levde de patienter som behandlades med Lonsurf och 
bevacizumab i genomsnitt i 10,8 månader, jämfört med 7,5 månader för de patienter som endast fick 
Lonsurf. 
Magsäckscancer 
I en studie på 507 vuxna patienter med metastaserande magsäckscancer levde de patienter som 
behandlades med Lonsurf i genomsnitt i 5,7 månader, jämfört med 3,6 månader för patienter som fick 
placebo. Alla patienter fick stödjande vård. 
Vilka är riskerna med Lonsurf? 
En fullständig förteckning över biverkningar och restriktioner för Lonsurf finns i bipacksedeln. 
De vanligaste biverkningarna som orsakas av Lonsurf när det används som enda läkemedel (kan 
förekomma hos fler än 3 av 10 användare) är neutropeni (låga nivåer av neutrofiler, en typ av vita 
blodkroppar som bekämpar infektion), illamående, trötthet och anemi (låga nivåer av röda 
blodkroppar). 
Vid användning i kombination med bevacizumab är de vanligaste biverkningarna som orsakas av 
Lonsurf (kan förekomma hos fler än 3 av 10 användare) neutropeni, trötthet och illamående. 
Varför är Lonsurf godkänt i EU? 
Europeiska läkemedelsmyndigheten (EMA) fann att fördelarna med Lonsurf är större än riskerna och 
att Lonsurf kan godkännas för försäljning i EU. EMA fann att fördelarna med Lonsurf var betydande när 
det gäller att förlänga överlevnadstiden hos patienter med metastaserande kolorektalcancer och 
metastaserande magsäckscancer som fått tidigare behandling. 
När det gäller dess säkerhet kan biverkningarna av Lonsurf vara allvarliga, men de är i linje med vad 
som kan förväntas för denna typ av läkemedel. Myndigheten ansåg att åtgärderna som införts är 
tillräckliga för att kunna hantera dessa risker. 
Lonsurf (trifluridin/tipiracil)  
EMA/301690/2023  
Sida 2/3 
 
 
 
Vad görs för att garantera säker och effektiv användning av Lonsurf? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Lonsurf har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Lonsurf kontinuerligt. 
Biverkningar som har rapporterats för Lonsurf utvärderas noggrant och nödvändiga åtgärder vidtas för 
att skydda patienterna. 
Mer information om Lonsurf 
Den 25 april 2016 beviljades Lonsurf ett godkännande för försäljning som gäller i hela EU. 
Mer information om Lonsurf finns på EMA:s webbplats: 
ema.europa.eu/medicines/human/EPAR/lonsurf. 
Denna sammanfattning uppdaterades senast 07-2023. 
Lonsurf (trifluridin/tipiracil)  
EMA/301690/2023  
Sida 3/3 
 
 
 
