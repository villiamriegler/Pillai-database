EMA/872778/2022 
EMEA/H/C/005754 
VidPrevtyn Beta (SARS-CoV2 preS dTM-protein, 
rekombinant [B.1.351-stam]) 
Sammanfattning av VidPrevtyn Beta och varför det är godkänt inom EU 
Vad är VidPrevtyn Beta och vad används det för? 
VidPrevtyn Beta är ett vaccin som är avsett att förebygga sjukdomen covid-19 hos personer som är 
18 år eller äldre. Det kan ges en gång som en påfyllnadsdos till personer som redan fått ett mRNA- 
eller adenovirusvektoriserat covid-19-vaccin. 
VidPrevtyn Beta innehåller en version av ett protein som finns på ytan av SARS-CoV-2 (spikeproteinet 
från det virus som orsakar covid-19), som har framställts i laboratorium.  
Hur används VidPrevtyn Beta? 
VidPrevtyn Beta ges som en injektion, vanligtvis i överarmsmuskeln. Det kan ges en gång som en 
påfyllnadsdos minst 4 månader efter ett tidigare mRNA-vaccin eller ett adenovirusvektoriserat vaccin 
mot covid-19.  
De nationella myndigheterna kommer att ansvara för tillhandahållandet av vaccinet. 
För mer information om hur du använder VidPrevtyn Beta, läs bipacksedeln eller tala med någon som 
arbetar inom hälso- och sjukvården. 
Hur verkar VidPrevtyn Beta? 
VidPrevtyn Beta verkar genom att förbereda kroppen för att försvara sig mot covid-19. Vaccinet 
innehåller en laboratorieframställd version av det spikeprotein som finns på ytan av beta-varianten av 
SARS-CoV-2. Det innehåller också ett ”adjuvans”, ett ämne som hjälper till att förbättra immunsvaret 
på vaccinet.  
När en person får vaccinet identifierar dennes immunsystem proteinet som främmande och bildar 
antikroppar och T-celler (kroppens naturliga försvar) mot det. Om den vaccinerade personen senare 
kommer i kontakt med SARS-CoV-2 kommer immunsystemet att känna igen spikeproteinet på viruset 
och angripa det. Antikropparna och immuncellerna kan skydda mot covid-19 genom att samarbeta för 
att döda viruset, hindra att det kommer in i kroppens celler och förstöra infekterade celler.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med VidPrevtyn Beta har visats i studierna? 
Fördelarna med VidPrevtyn Beta bedömdes i två jämförande studier av immunsvar där det immunsvar 
som VidPrevtyn Beta utlöste jämfördes med det som utlöstes av ett godkänt jämförelsevaccin som 
visat sig vara effektivt mot sjukdomen. 
Den första prövningen omfattade 162 personer från 18 års ålder som fick en påfyllnadsdos av 
VidPrevtyn Beta eller jämförelsevaccinet (det ursprungligen godkända Comirnaty-vaccinet inriktat på 
spikeproteinet i ursprungsstammen av SARS-CoV-2). Studien visade att en påfyllnadsdos av 
VidPrevtyn Beta utlöser en högre produktion av antikroppar mot BA.1-subvarianten av omikron än 
Comirnaty.  
I en andra huvudstudie återställde en påfyllnadsinjektion med VidPrevtyn Beta immuniteten mot olika 
virusvarianter av SARS-CoV-2 hos 627 personer i åldern 18 år eller äldre med avslutad 
primärvaccination med ett mRNA-vaccin (Comirnaty eller Spikevax) eller ett adenovirusvektoriserat 
vaccin (Vaxzevria eller Jcovden).  
Kan barn vaccineras med VidPrevtyn Beta?  
VidPrevtyn Beta rekommenderas för närvarande inte till personer under 18 år. Europeiska 
läkemedelsmyndigheten (EMA) har kommit överens med företaget om en plan för att testa vaccinet på 
barn i ett senare skede. 
Kan personer med nedsatt immunförsvar vaccineras med VidPrevtyn Beta? 
VidPrevtyn Beta har inte studerats hos personer med nedsatt immunförsvar. Även om det är möjligt 
att personer med nedsatt immunförsvar inte svarar lika bra på vaccinet finns det inga särskilda 
betänkligheter om säkerheten. Personer med nedsatt immunförsvar kan fortfarande vaccineras 
eftersom riskerna med covid-19 kan vara större för dessa personer.  
Kan gravida eller ammande kvinnor vaccineras med VidPrevtyn Beta?  
Djurstudier visar inga skadliga effekter under graviditeten, men uppgifterna om användning av 
VidPrevtyn Beta under graviditeten är mycket begränsade.  
Beslutet om huruvida vaccinet ska ges till gravida bör fattas i nära samråd med hälso- och 
sjukvårdspersonal efter att fördelarna och riskerna har övervägts.  
Även om det inte finns några studier om amning antas det inte finnas någon risk vid amning.  
Kan personer med allergier vaccineras med VidPrevtyn Beta? 
Personer ska inte vaccineras med vaccinet om de redan vet att de har en allergi mot någon av 
vaccinets komponenter som anges i avsnitt 6 i bipacksedeln, eller mot substansen oktylfenoletoxylat.  
Allergiska reaktioner (överkänslighet) kan förekomma hos personer som får vaccinet. Liksom för alla 
vacciner ska VidPrevtyn Beta därför ges under noggrann medicinsk övervakning, med tillgång till 
lämplig medicinsk behandling.  
VidPrevtyn Beta (SARS-CoV2 preS dTM-protein, rekombinant [B.1.351-stam]) 
EMA/872778/2022 
Sida 2/4 
 
 
 
Hur väl fungerar VidPrevtyn Beta för personer av olika etniska ursprung 
och kön? 
Det immunsvar som vaccinet utlöste i huvudstudien kvarstod oberoende av kön. Det finns ingen 
anledning att tro att det immunsvar som VidPrevtyn Beta framkallar skulle variera mellan olika etniska 
grupper.  
Vilka är riskerna med VidPrevtyn Beta? 
De vanligaste biverkningarna som orsakas av VidPrevtyn Beta (kan förekomma hos fler än 1 av 10 
användare) är smärta på injektionsstället, huvudvärk, muskel- eller ledsmärta, allmän sjukdomskänsla 
och frossa. Illamående, diarré, feber, trötthet, rodnad eller svullnad på injektionsstället kan 
förekomma hos färre än 1 av 10 användare. Lymfadenopati (förstorade lymfkörtlar) och klåda, 
blåmärken eller en varm känsla vid injektionsstället kan förekomma hos färre än 1 av 100 användare. 
Allergiska reaktioner kan uppstå med VidPrevtyn Beta. Liksom för alla vacciner ska VidPrevtyn Beta 
ges under noggrann övervakning med tillgång till lämplig medicinsk behandling. 
Varför är VidPrevtyn Beta godkänt i EU? 
Utifrån data där det immunsvar som VidPrevtyn Beta utlöste jämfördes med det som utlöstes av ett 
godkänt covid-19-vaccin fann Europeiska läkemedelsmyndigheten att VidPrevtyn Beta förväntas vara 
minst lika effektivt som jämförelseläkemedlet vad gäller att skydda mot sjukdomen hos personer från 
18 års ålder. Vad gäller säkerheten är de flesta biverkningarna lindriga till måttliga och går över inom 
ett fåtal dagar. 
EMA fann därför att fördelarna med VidPrevtyn Beta är större än riskerna och att VidPrevtyn Beta kan 
godkännas för försäljning i EU.  
Vad görs för att garantera säker och effektiv användning av VidPrevtyn 
Beta? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av VidPrevtyn Beta har tagits med i produktresumén och 
bipacksedeln.  
En riskhanteringsplan för VidPrevtyn Beta har också upprättats och innehåller viktig information om 
vaccinets säkerhet, hur ytterligare information ska samlas in och hur eventuella risker minimeras.  
Säkerhetsåtgärder kommer att vidtas för VidPrevtyn Beta i enlighet med EU:s plan för 
säkerhetsövervakning av covid-19-vacciner för att se till att ny säkerhetsinformation snabbt samlas in 
och analyseras. Företaget som marknadsför VidPrevtyn Beta kommer att tillhandahålla 
säkerhetsrapporter varje månad.  
Liksom för alla läkemedel övervakas de vetenskapliga uppgifterna för VidPrevtyn Beta kontinuerligt. 
Misstänkta biverkningar som har rapporterats för VidPrevtyn Beta utvärderas noggrant och nödvändiga 
åtgärder vidtas för att skydda patienter. 
Mer information om VidPrevtyn Beta 
Den 10 november 2022 beviljades VidPrevtyn Beta ett godkännande för försäljning som gäller i hela 
EU. 
VidPrevtyn Beta (SARS-CoV2 preS dTM-protein, rekombinant [B.1.351-stam]) 
EMA/872778/2022 
Sida 3/4 
 
 
 
Mer information om VidPrevtyn Beta finns på EMA:s webbplats: 
ema.europa.eu/medicines/human/EPAR/vidprevtyn-beta 
Denna sammanfattning uppdaterades senast 11-2022. 
VidPrevtyn Beta (SARS-CoV2 preS dTM-protein, rekombinant [B.1.351-stam]) 
EMA/872778/2022 
Sida 4/4 
 
 
 
