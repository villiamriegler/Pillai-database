EMA/155324/2022 
EMEA/H/C/005725 
Vydura (rimegepant) 
Sammanfattning av Vydura och varför det är godkänt inom EU 
Vad är Vydura och vad används det för? 
Vydura är ett läkemedel som används för att behandla migrän med eller utan aura (ovanliga visuella 
eller andra sensoriska upplevelser) hos vuxna. Det används också för att förebygga migrän hos vuxna 
som har minst fyra migränanfall per månad. 
Vydura innehåller den aktiva substansen rimegepant. 
Hur används Vydura? 
Vydura finns som en frystorkad tablett som ska placeras på eller under tungan, där den löses upp. 
Vydura tas en gång om dagen för behandling av migrän samt en gång varannan dag för förebyggande 
av migrän. 
Läkemedlet är receptbelagt. 
För mer information om hur du använder Vydura, läs bipacksedeln eller tala med läkare eller 
apotekspersonal. 
Hur verkar Vydura? 
En kemisk signalsubstans som kallas kalcitoningenrelaterad peptid (CGRP) bidrar till utvecklingen av 
migrän. Den aktiva substansen i Vydura, rimegepant, binder till receptorn (målet) för CGRP. Genom 
att binda till denna receptor förhindrar läkemedlet att CGRP binder till den. Detta hjälper till att 
behandla migrän och förhindrar även att migrän uppstår. 
Vilka fördelar med Vydura har visats i studierna? 
I tre huvudstudier på sammanlagt cirka 3 500 vuxna visade sig Vydura vara effektivare än placebo 
(overksam behandling) för att behandla migrän. Patienter med ett migränanfall som orsakade måttlig 
till svår huvudvärk registrerade smärtnivån två timmar efter behandling med hjälp av en fyragradig 
Likert-skala (0 = ingen smärta, 1 = lätt smärta, 2 = måttlig smärta och 3 = svår smärta). 
I de tre studierna hade i genomsnitt 20 procent av de patienter som tog Vydura ingen huvudvärk efter 
två timmar, jämfört med i genomsnitt 12 procent av dem som tog placebo. Vydura var också effektivt 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
för att behandla andra migränsymtom såsom fotofobi (onormal ljuskänslighet), fonofobi (onormal 
ljudkänslighet) eller illamående. I genomsnitt var omkring 36 procent av de patienter som tog Vydura 
fria från något av de ovanstående symtomen två timmar efter behandlingen, jämfört med omkring 
27 procent av dem som tog placebo. 
En annan studie visade att Vydura är effektivt för att minska antalet dagar som patienter lider av 
migrän. I studien ingick 747 vuxna som hade mellan 4 och 18 migränanfall per månad. Patienterna tog 
Vydura eller placebo varannan dag i upp till 12 veckor. De patienter som behandlades med Vydura 
hade i genomsnitt 4,3 färre dagar med migrän under studiens sista 4 veckor, jämfört med 3,5 färre 
dagar för de patienter som tog placebo. 
Vilka är riskerna med Vydura? 
Den vanligaste biverkningen som orsakas av Vydura (kan förekomma hos upp till 1 av 10 användare) 
är illamående. Överkänslighet (allergisk reaktion) inklusive dyspné (andningssvårigheter) och svåra 
hudutslag kan förekomma hos upp till 1 av 100 användare. 
En fullständig förteckning över biverkningar och restriktioner för Vydura finns i bipacksedeln. 
Varför är Vydura godkänt i EU? 
Vydura visade sig vara effektivare än placebo för att lindra huvudvärk och andra migränsymtom och 
för att minska antalet dagar som patienterna fick migrän, även om effekten anses vara måttlig. 
Säkerhetsprofilen för Vydura anses vara gynnsam. 
Europeiska läkemedelsmyndigheten (EMA) fann därför att fördelarna med Vydura är större än riskerna 
och att Vydura kan godkännas för försäljning i EU. 
Vad görs för att garantera säker och effektiv användning av Vydura? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Vydura har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Vydura kontinuerligt. Misstänkta 
biverkningar som har rapporterats för Vydura utvärderas noggrant och nödvändiga åtgärder vidtas för 
att skydda patienterna. 
Mer information om Vydura 
Mer information om Vydura finns på EMA:s webbplats: ema.europa.eu/medicines/human/EPAR/vydura 
Vydura (rimegepant)  
EMA/155324/2022 
Sida 2/2 
 
 
 
 
 
