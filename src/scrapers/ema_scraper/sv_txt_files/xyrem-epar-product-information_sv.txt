BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Xyrem 500 mg/ml oral lösning 
2. 
KVALITATIV OCH KVANTITATIV SAMMANSÄTTNING 
Varje ml lösning innehåller 500 mg natriumoxibat. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Oral lösning. 
Lösningen är klar eller något opaliserande. 
4. 
KLINISKA UPPGIFTER 
4.1  Terapeutiska indikationer 
Behandling av narkolepsi med kataplexi hos vuxna patienter, ungdomar och barn från 7 års ålder. 
4.2  Dosering och administreringssätt 
Behandling bör påbörjas och övervakas av läkare med erfarenhet av behandling av narkolepsi. Läkare 
ska strikt följa kontraindikationer, varningar och försiktighetsåtgärder.  
Dosering 
Vuxna 
Rekommenderad startdos är 4,5 g/dag natriumoxibat uppdelad i två lika stora doser på 2,25 g/dos. 
Dosen bör titreras tills effekt uppnås baserat på effektivitet och tolerabilitet (se avsnitt 4.4) upp till 
maximalt 9 g/dag uppdelat i två lika stora doser på 4,5 g/dos. Detta genom att justera upp eller ned i 
dosökningar på 1,5 g/dag (dvs 0,75 g/dos). Minst en till två veckor rekommenderas mellan 
dosökningarna. Dosen på 9 g/dag får ej överskridas på grund av risken för allvarliga biverkningar vid 
doser på 18 g/dag eller däröver (se avsnitt 4.4). 
Singeldoser på 4,5 g ska inte ges såvida patienten inte tidigare titrerats till denna dosnivå. 
Vid samtidig behandling med natriumoxibat och valproat (se avsnitt 4.5) rekommenderas att dosen 
natriumoxibat minskas med 20%. Rekommenderad startdos av natriumoxibat, vid samtidig behandling 
med valproat, är 3,6 g/dag, oralt administrerat som två lika stora doser om ungefär 1,8 g. Om samtidig 
behandling är befogad, ska patientens behandlingssvar och tolerans övervakas och dosen anpassas 
därefter (se avsnitt 4.4). 
Utsättning av Xyrem 
Effekter relaterade till utsättning av natriumoxibat har inte systematiskt utvärderats i kontrollerade 
kliniska prövningar (se avsnitt 4.4). 
Om patienten upphör att ta läkemedlet under mer än 14 dagar i följd, ska titrering startas igen från den 
lägsta dosen. 
2 
 
 
 
 
 
 
 
 
 
 
 
 
 
 
 
 
 
 
 
 
 
Särskilda patientgrupper 
Äldre 
Äldre patienter bör följas noggrant under behandling med natriumoxibat med avseende på nedsatt 
motorisk och/eller kognitiv funktion (se avsnitt 4.4). 
Nedsatt leverfunktion 
Startdosen bör halveras till alla patienter med nedsatt leverfunktion och svar på dosökningar bör följas 
noggrant (se avsnitt 4.4 och 5.2). 
Nedsatt njurfunktion 
Alla patienter med nedsatt njurfunktion bör överväga att minska natriumintaget (se avsnitt 4.4). 
Pediatrisk population 
Ungdomar och barn från 7 års ålder med en minsta kroppsvikt på 15 kg: 
Xyrem administreras oralt två gånger varje natt. Doseringsrekommendationerna anges i tabell 1. 
Tabell 1 Rekommenderad dos av natriumoxibat vid initiering och titrering för pediatriska 
patienter 
Patientens vikt 
Initial total daglig 
dos  
Titreringsregim (till klinisk 
effekt) 
Rekommenderad maximal 
total daglig dos 
(uppdelat 
på 2 doser)* 
≤ 1 g/dag 
≤ 0,5 g/dag/vecka 
0,2 g/kg/dag 
≤ 2 g/dag 
≤ 1 g/dag/vecka 
≤ 3 g/dag 
≤ 1 g/dag/vecka 
15 kg 
till < 20 kg 
20 kg 
till < 30 kg 
30 kg 
till < 45 kg 
≥ 45 kg 
≤ 4,5 g/dag 
9 g/dag 
*Vid läggdags och 2,5 till 4 timmar senare. För barn som sover mer än 8 timmar per natt, kan 
natriumoxibat ges efter läggdags, medan barnet är i säng, i två lika stora uppdelade doser 
med 2,5 till 4 timmars mellanrum. 
≤ 1,5 g/dag/vecka 
Dosen ska titreras gradvis till effekt, baserat på effekt och tolerabilitet (se avsnitt 4.4). Minst en till 
två veckor rekommenderas mellan ökningar av doseringen. Dosrekommendationerna för 
natriumoxibat (initial dos, titreringsregim och maximal dos) för pediatriska patienter är baserade på 
kroppsvikt. Därför ska patienternas kroppsvikt kontrolleras med jämna mellanrum, särskilt under 
titrering, för att säkerställa att korrekt dos av natriumoxibat administreras.  
Den rekommenderade maximala totala dagliga dosen är 0,2 g/kg/dag hos pediatriska patienter som 
väger mindre än 45 kg. För barn som väger 45 kg eller mer är den maximala dagliga dosen 9 g/dag.  
Om natriumoxibat och valproat används samtidigt (se avsnitt 4.5), rekommenderas en minskning av 
natriumoxibatdosen med 20 %, t.ex. 4,8 g/dag istället för 6 g/dag.  
Säkerhet och effekt för natriumoxibat hos barn under 7 år har inte fastställts och därför 
rekommenderas natriumoxibat inte till barn under 7 år. Barn som väger under 15 kg ska inte ges 
natriumoxibat.  
3 
 
 
 
 
 
 
 
 
 
 
 
 
 
Administreringssätt  
Xyrem ska intas oralt vid sänggåendet och igen 2,5 till 4 timmar senare. Det rekommenderas att båda 
doserna Xyrem förbereds samtidigt inför sänggåendet. 
Xyrem tillhandahålls tillsammans med en graderad mätspruta och två 90 ml doseringsbägare med 
barnskyddat lock. Varje uppmätt dos av Xyrem måste dispenseras i doseringsbägaren och spädas ut 
med 60 ml vatten före intag. Eftersom mat signifikant minskar biotillgängligheten av natriumoxibat 
bör både vuxna och pediatriska patienter ha ätit minst flera (2-3) timmar före intag av den första dosen 
Xyrem vid sänggåendet. Vuxna och pediatriska patienter bör i fortsättningen försöka att uppnå samma 
tidsskillnad mellan intag av dosen och måltider. Dosen ska intas inom 24 timmar efter beredning, 
annars ska den kasseras. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
Patienter med egentlig depression. 
Patienter med brist på succinylsemialdehyddehydrogenas. 
Patienter under behandling med opioider eller barbiturater. 
4.4  Varningar och försiktighet 
Xyrem har potential att inducera andningsdepression 
Andningsdepression och CNS-depression 
Natriumoxibat har även potential att orsaka andningsdepression. Patienter ska undersökas före 
behandling beträffande sömnapné och försiktighet ska iakttas vid övervägande av behandling. Apné 
och andningsdepression har setts hos fastande friska personer efter ett enstaka intag av 4,5 g (två 
gånger den rekommenderade startdosen). Under övervakning efter marknadsintroduktion har det 
observerats att natriumoxibat kan predisponera patienter för en kvävande känsla under sömnen. 
Patienter bör utfrågas rörande tecken på depression av centrala nervsystemet (CNS) eller 
andningsdepression. Särskild försiktighet bör iakttas hos patienter med underliggande 
andningsproblem. Patienter ska övervakas med avseende på tecken på andningsdepression under 
behandlingen. På grund av den högre risken för sömnapné bör patienter med BMI 
≥40 kg/m2 övervakas noga när de tar natriumoxibat. 
Cirka 80% av patienterna som fick natriumoxibat i kliniska prövningar fortsatte använda CNS-
stimulerande medel. Huruvida detta påverkade andningen under natten är okänt. Före höjning av 
natriumoxibatdosen (se avsnitt 4.2) bör förskrivare vara medvetna om att sömnapné förekommer hos 
upp till 50% av patienterna med narkolepsi. 
  Bensodiazepiner 
Eftersom samtidig behandling med bensodiazepiner och natriumoxibat kan ge en ökad risk för 
andningsdepression bör denna kombination undvikas. 
  Alkohol och CNS-dämpande läkemedel 
Användning av alkohol eller något CNS-dämpande läkemedel tillsammans med natriumoxibat 
kan resultera i förstärkning av den CNS-depressiva effekten av natriumoxibat samt ökad risk 
för andningsdepression. Patienten ska därför varnas för användning av alkohol tillsammans 
med natriumoxibat. 
4 
 
 
 
 
 
 
 
 
 
 
 
 
 
Läkemedel som hämmar gamma-hydroxibutansyra (GHB) dehydrogenas 
Försiktighet rekommenderas för patienter som behandlas samtidigt med valproat eller andra 
hämmare av GHB dehydrogenas eftersom farmakokinetiska och farmakodynamiska 
interaktioner har observerats då natriumoxibat ges samtidigt som valproat (se avsnitt 4.5). 
Om samtidig behandling är befogad ska dosen justeras därefter (se avsnitt 4.2). 
Dessutom ska patientens behandlingssvar och tolerans noga övervakas och dosen anpassas 
därefter. 
 
Topiramat 
Kliniska observationer av koma och ökade plasmakoncentrationer av GHB har förekommit 
efter samtidig administrering av natriumoxibat och topiramat. Patienter bör därför varnas för 
användning av topiramat tillsammans med natriumoxibat (se avsnitt 4.5). 
Missbrukspotential och beroende 
Natriumoxibat, som är natriumsaltet av GHB, är en CNS-dämpande aktiv substans med välkänd 
potential för missbruk. Före behandling bör läkare utvärdera patienternas anamnes eller benägenhet 
vad gäller drogmissbruk. Patienterna bör följas upp rutinmässigt och vid misstanke om missbruk bör 
behandling med natriumoxibat avslutas. 
Det har förekommit fallrapporter av beroende efter olaglig användning av GHB i täta upprepade doser 
(18 till 250 g/dag) över den terapeutiska dosnivån. Trots att det inte finns några klara bevis för 
framkallande av beroende hos patienter som tar natriumoxibat i terapeutiska doser kan denna 
möjlighet inte uteslutas. 
Patienter med porfyri 
Natriumoxibat anses inte säkert till patienter med porfyri eftersom natriumoxibat har visats kunna ge 
porfyri hos djur och i in vitro-system. 
Neuropsykiatriska händelser 
Patienter kan bli förvirrade under behandling med natriumoxibat. Om detta inträffar bör de utvärderas 
fullständigt och lämplig åtgärd övervägas på individuell basis. Andra neuropsykiatriska händelser 
omfattar ångest, psykos, paranoia, hallucinationer och agitation. Uppkomst av tankestörningar 
inklusive tankar på att begå våldshandlingar (inklusive skada andra) och/eller beteendeavvikelser när 
patienter behandlas med natriumoxibat kräver noggrann och omedelbar utvärdering. 
Uppkomst av depression när patienter behandlas med natriumoxibat kräver noggrann och omedelbar 
utvärdering. Patienter med en tidigare anamnes med affektiva störningar (inklusive depressiv 
sjukdom, ångest och bipolär sjukdom), självmordsförsök och psykos bör följas speciellt noggrant med 
hänsyn till uppkomst av depressiva symtom och/eller självmordstankar under behandling med 
natriumoxibat. Egentlig depression är en kontraindikation för användning av natriumoxibat (se 
avsnitt 4.3). 
Om en patient får urin- eller fekal-inkontinens under terapi med natriumoxibat bör förskrivaren 
överväga att utföra undersökningar för att utesluta underliggande etiologi. 
Sömngång har rapporterats hos patienter i kliniska prövningar med natriumoxibat. Det är oklart om 
några eller alla dessa episoder överensstämmer med äkta somnambulism (en parasomni som inträffar 
under non-REM-sömn) eller med någon annan specifik medicinsk störning. Risken för skada bör 
finnas i åtanke för alla patienter som går i sömnen. Därför bör episoder av sömngång utvärderas 
fullständigt och lämplig intervention övervägas. 
Pediatrisk population: 
Övervakning under titreringsfasen 
Patientens tolerans, i synnerhet med avseende på tecken på eventuell CNS- och andningsdepression, 
ska övervakas noggrant vid varje dosökning under titreringen. Noggrann övervakning ska inkludera 
5 
 
 
 
 
 
 
 
 
 
 
att föräldern/vårdgivarna observerar barnets andning efter intag av natriumoxibat, för att bedöma om 
andningen är onormal under de första två timmarna, till exempel högljudd andning, sömnapné eller 
cyanos av läpparna/ansiktet. Om onormal andning observeras ska medicinsk hjälp uppsökas. Om en 
avvikelse observeras efter den första dosen ska den andra dosen inte administreras. Om ingen 
avvikelse observeras kan den andra dosen administreras. Den andra dosen ska inte ges tidigare 
än 2,5 timmar eller senare än 4 timmar efter den första dosen. I särskilda fall, t.ex. om det är osäkert 
om föräldern/vårdgivarna kan hantera noggrann övervakning enligt beskrivningen, rekommenderas 
inte natriumoxibat såvida inte medicinsk övervakning av behandlingen kan ordnas.  
Om det är osäkert om dosen har administrerats, ska dosen inte administreras igen, för att minska 
risken för överdosering. 
Viktminskning 
Viktminskning är vanligt hos patienter som behandlas med natriumoxibat (se avsnitt 4.8). För 
pediatriska patienter är det viktigt att deras vikt kontrolleras med jämna mellanrum, särskilt under 
dostitrering, för att säkerställa att korrekt dos av natriumoxibat administreras (se avsnitt 4.2). 
Neuropsykiatriska händelser 
För barn och ungdomar ska extra försiktighet iakttas för att bedöma eventuella självmords- eller 
depressionstillstånd innan behandling med natriumoxibat påbörjas (se avsnitt 4.8), och för att 
övervaka eventuella behandlingsframkallande händelser.  
Alkohol och CNS-depressiva medel 
Med tanke på risken för alkoholintag bland ungdomar, noteras att alkohol kan ytterligare öka CNS- 
och andningsdepressiva effekter av natriumoxibat hos barn och ungdomar som tar natriumoxibat (se 
avsnitt 4.5). 
Natriumintag 
Detta läkemedel innehåller 182,24 mg natrium per dos om 1 g natriumoxibat, motsvarande 9,11 % av 
WHOs högsta rekommenderat dagligt intag (2 g natrium för vuxna).  
Den maximala dagliga dosen av denna produkt motsvarar 82 % av WHOs högsta rekommenderat 
dagligt intag av natrium.  
Xyrem anses ha ett högt natriuminnehåll. Detta bör beaktas särskilt hos patienter som ordinerats 
saltfattig (natriumfattig) kost.  
Ett minskat natriumintag bör noggrant övervägas vid behandling av patienter med hjärtsvikt, 
hypertension eller nedsatt njurfunktion (se avsnitt 4.2 och 4.9). 
Äldre 
Erfarenhet av natriumoxibat till äldre är mycket begränsad. Äldre patienter bör därför följas noggrant 
under behandling med natriumoxibat med avseende på nedsatt motorisk och/eller kognitiv funktion. 
Patienter med epilepsi 
Krampanfall har setts hos patienter som behandlas med natriumoxibat. Hos patienter med epilepsi har 
säkerhet och effekt av natriumoxibat inte fastställts, användning rekommenderas därför ej. 
Rebound-effekter och utsättningssyndrom 
Utsättningseffekter av natriumoxibat har inte utvärderats systematiskt i kontrollerade kliniska 
prövningar. Hos vissa patienter kan kataplexi återkomma i en högre frekvens vid avbrytande av 
natriumoxibatbehandling, detta kan emellertid bero på normal variabilitet hos sjukdomen. Trots att 
erfarenheten från kliniska prövningar med natriumoxibat hos patienter med narkolepsi/kataplexi vid 
terapeutiska doser inte visar på några klara bevis på utsättningssyndrom sågs i sällsynta fall händelser 
som insomnia, huvudvärk, ångest, yrsel, sömnstörningar, somnolens, hallucinationer och psykotiska 
störningar efter utsättning av GHB. 
6 
 
 
 
 
 
 
 
 
 
Utbildningsmaterial 
Förskrivare och patienter/vårdgivare kommer att få utbildningsmaterial med viktig information om 
Xyrem. I materialen betonas i synnerhet att pediatriska patienters tillväxt och inlärningsförmåga ska 
bedömas vid behandlingsstart och att man utöver eventuella biverkningar ska rapportera alla 
beteendeförändringar (sociala och inlärningsrelaterade) till barnets sjukvårdspersonal.  
4.5 
Interaktioner med andra läkemedel och övriga interaktioner 
Den kombinerade användningen av alkohol med natriumoxibat kan resultera i förstärkning av den 
CNS-depressiva effekten av natriumoxibat. Patienter bör varnas för användning av alla alkoholhaltiga 
drycker i samband med natriumoxibat. 
Natriumoxibat bör ej användas i kombination med lugnande medel och sömnmedel eller andra CNS-
dämpande medel. 
Sömninducerande medel 
Läkemedelsinteraktionsstudier hos friska vuxna med natriumoxibat (enstaka dos om 2,25 g) och 
lorazepam (enstaka dos om 2 mg) och zolpidemtartrat (enstaka dos om 5 mg) visade inga 
farmakokinetiska interaktioner. Ökad sömnighet observerades efter samtidig administrering av 
natriumoxibat (2,25 g) och lorazepam (2 mg). Farmakodynamisk interaktion med zolpidem har inte 
utvärderats. När högre doser natriumoxibat, upp till 9 g/dygn, kombineras med högre doser 
sömnmedel (inom rekommenderat dosintervall) kan farmakodynamiska interaktioner förknippade med 
symtom på CNS-depression och/eller andningsdepression inte uteslutas (se avsnitt 4.3). 
Tramadol 
En läkemedelsinteraktionsstudie hos friska vuxna med natriumoxibat (enstaka dos om 2,25 g) och 
tramadol (enstaka dos om 100 mg) visade ingen farmakokinetisk/farmakodynamisk interaktion. När 
högre doser natriumoxibat, upp till 9 g/dygn, kombineras med högre doser opioider (inom 
rekommenderat dosintervall) kan farmakodynamiska interaktioner förknippade med symtom på CNS-
depression och/eller andningsdepression inte uteslutas (se avsnitt 4.3). 
Antidepressiva 
Läkemedelsinteraktionsstudier hos friska vuxna visade inga farmakokinetiska interaktioner mellan 
natriumoxibat (enstaka dos om 2,25 g) och de antidepressiva läkemedlen protriptylinhydroklorid 
(enstaka dos om 10 mg) och duloxetin (60 mg vid steady state). Ingen ytterligare effekt på sömnighet 
visades vid jämförelse av enstaka doser med enbart natriumoxibat (2,25 g) och med natriumoxibat 
(2,25 g) i kombination med duloxetin (60 mg vid steady state). Antidepressiva medel har använts vid 
behandling av kataplexi. En eventuell additiv effekt av antidepressiva medel och natriumoxibat kan 
inte uteslutas. Biverkningsfrekvensen har ökat när natriumoxibat administreras samtidigt med 
tricykliska antidepressiva. 
Modafinil 
En läkemedelsinteraktionsstudie hos friska vuxna visade inga farmakokinetiska interaktioner mellan 
natriumoxibat (enstaka dos om 4,5 g) och modafinil (enstaka dos om 200 mg). Natriumoxibat har 
administrerats samtidigt med CNS-stimulerande läkemedel hos cirka 80% av patienterna i kliniska 
studier av narkolepsi. Huruvida detta påverkade andningen under natten är oklart. 
Omeprazol 
Samtidig administrering av omeprazol har ingen kliniskt signifikant effekt på natriumoxibats 
farmakokinetik. Dosen av natriumoxibat kräver därför ingen justering när det ges samtidigt med 
protonpumpshämmare. 
Ibuprofen 
Läkemedelsinteraktionsstudier på friska vuxna visade inga farmakokinetiska interaktioner mellan 
natriumoxibat och ibuprofen. 
7 
 
 
 
 
 
 
 
 
 
 
Diklofenak 
Läkemedelsinteraktionsstudier på friska vuxna visade inga farmakokinetiska interaktioner mellan 
natriumoxibat och diklofenak. I psykometriska tester såg man att samtidig behandling med 
natriumoxibat och diklofenak hos friska frivilliga minskade koncentrationssvårigheterna jämfört med 
administrering av Xyrem som monoterapi. 
Läkemedel som hämmar GHB dehydrogenas 
Eftersom natriumoxibat metaboliseras av GHB-dehydrogenas finns en potentiell risk för interaktioner 
med läkemedel som stimulerar eller hämmar detta enzym (t ex valproat, fenytoin eller etosuximid) (se 
avsnitt 4.4).  
Samtidig behandling med natriumoxibat (6 g per dag) och valproat (1250 mg per dag) resulterade i en 
ökning av systemisk exponering för natriumoxibat med ungefär 25% och ingen signifikant ändring av 
Cmax. Ingen påverkan på farmakokinetiken hos valproat observerades. De resulterande 
farmakodynamiska effekterna, vilka inkluderade en ökad nedsättning av kognitiva funktioner och 
sömnighet, var större vid kombinationsbehandling jämfört med behandling med varje läkemedel för 
sig. Om samtidig behandling är befogad ska patientens behandlingssvar och tolerans övervakas och 
dosen anpassas därefter (se avsnitt 4.2). 
Topiramat 
Farmakodynamiska och farmakokinetiska interaktioner kan inte uteslutas när natriumoxibat används 
tillsammans med topiramat, eftersom kliniska observationer av koma och ökade 
plasmakoncentrationer av GHB har rapporterats hos en patient(er) vid samtidig behandling med 
natriumoxibat och topiramat (se avsnitt 4.4). 
In vitro-studier med poolade humana levermikrosomer tyder på att natriumoxibat inte signifikant 
hämmar aktiviteten av humana isoenzymer (se avsnitt 5.2). 
4.6  Fertilitet, graviditet och amning 
Graviditet 
Djurstudier har inte visat någon teratogenicitet men embryodöd observerades i studier på både råtta 
och kanin (se avsnitt 5 3). 
Data från ett begränsat antal gravida kvinnor som exponerats under första trimestern indikerar en 
eventuell riskökning för spontanabort. Andra relevanta epidemiologiska data finns ännu inte 
tillgängliga. Begränsade data från gravida kvinnor under den andra och tredje trimestern indikerar 
ingen missbildningspotential eller foster-/neonatal toxicitet av natriumoxibat. 
Natriumoxibat rekommenderas ej under graviditet. 
Amning 
Natriumoxibat och/eller dess metaboliter utsöndras i bröstmjölk. Förändringar i sömnmönstret har 
observerats hos ammade spädbarn till exponerade mödrar. Dessa förändringar kan vara förenliga med 
effekterna av natriumoxibat på nervsystemet. Natriumoxibat ska inte användas under amning. 
Fertilitet 
Det finns inga tillgängliga kliniska data angående effekten av natriumoxibat på fertilitet. Studier på 
han- och honråtta med doser upp till 1 000 mg/kg/dag GHB har inte visat någon negativ effekt på 
fertilitet. 
4.7  Effekter på förmågan att framföra fordon och använda maskiner 
Natriumoxibat har påtaglig effekt på förmågan att framföra fordon och använda maskiner. 
8 
 
 
 
 
 
 
 
 
 
 
 
 
 
Under åtminstone 6 timmar efter intag av natriumoxibat ska patienter inte ägna sig åt några aktiviteter 
som kräver fullständig mental uppmärksamhet eller motorisk koordination, som att använda maskiner 
eller köra bil. 
Från det att patienterna först börjar ta natriumoxibat tills de vet huruvida detta läkemedel har 
kvarstående effekter på dem dagen efter, bör de vara extremt försiktiga vid bilkörning, användning av 
tunga maskiner eller vid utförande av någon annan uppgift som kan vara farlig eller kräver full mental 
uppmärksamhet. 
För pediatriska patienter bör läkare och föräldrar eller vårdgivare observera att om den dagliga dosen i 
förhållande till kroppsvikt överstiger 0,1 g/kg/dag, kan väntetiden vara längre än 6 timmar, beroende 
på individuell känslighet. 
4.8  Biverkningar 
Sammanfattning av säkerhetsprofilen 
Kliniska studier 
Säkerhetsprofilen var kvalitativt densamma i studier med vuxna och pediatriska. 
Hos vuxna var de vanligaste rapporterade biverkningarna yrsel, illamående, och huvudvärk, vilka alla 
förekommer hos 10% till 20% av patienterna. De allvarligaste biverkningarna är självmordsförsök, 
psykos, andningsdepression och kramper. 
Hos vuxna fastställdes säkerheten och effekten av natriumoxibat vid behandling av narkolepsisymtom 
i fyra multicenter, randomiserade, dubbelblinda, placebokontrollerade parallellgruppsstudier på 
patienter med narkolepsi med kataplexi, med undantag för en studie där kataplexi inte krävdes för 
inklusion i studien. För att bedöma indikationen fibromyalgi för natriumoxibat hos vuxna 
genomfördes två fas 3 och en fas 2 dubbelblind, placebokontrollerad studie med parallella grupper. 
Randomiserade, dubbelblinda, placebokontrollerade, crossover läkemedelsinteraktionsstudier med 
ibuprofen, diklofenak och valproat genomfördes dessutom på friska, vuxna försökspersoner och 
sammanfattas i avsnitt 4.5. 
Erfarenhet efter godkännande för försäljning 
Förutom de biverkningar som rapporterats i kliniska studier, har biverkningar rapporterats efter 
marknadsintroduktion. Det är inte alltid möjligt att med säkerhet uppskatta frekvensen av förekomsten 
av biverkningar i den population som ska behandlas. 
Sammanfattning av biverkningar i tabellform 
Biverkningarna är listade enligt MedDRA-klassificering av organsystem. 
Uppskattning av förekomst: mycket vanliga (≥ 1/10); vanliga (≥ 1/100, < 1/10); mindre vanliga 
(≥ 1/1000, < 1/100); sällsynta (≥ 1/10 000,< 1/1000); mycket sällsynta (< 1/10 000), ingen känd 
frekvens (kan inte beräknas från tillgängliga data). 
Inom varje frekvensgrupp anges biverkningarna efter minskande allvarlighetsgrad. 
Infektioner och infestationer 
Vanliga: nasofaryngit, sinuit 
Immunsystemet 
Mindre vanliga: överkänslighet 
Metabolism och nutrition 
Vanliga: anorexi, minskad aptit 
Ingen känd frekvens: dehydrering, ökad aptit 
9 
 
 
 
 
 
 
 
 
 
 
 
 
 
 
Psykiska störningar 
Vanliga: depression, kataplexi, ångest, onormala drömmar, förvirringstillstånd, desorientering, 
mardrömmar, sömngång, sömnstörningar, sömnlöshet, sömnlöshet efter insomnande, oro 
Mindre vanliga: självmordsförsök, psykos, paranoia, hallucinationer, onormalt tänkande, agitation, 
initial sömnlöshet 
Ingen känd frekvens: självmordstankar, mordtankar, aggression, eufori, sömn-relaterad ätstörning, 
panikattacker, mani / bipolär sjukdom, vanföreställningar, bruxism, irritabilitet och ökad libido 
Centrala och perifera nervsystemet 
Mycket vanliga: yrsel, huvudvärk 
Vanliga: sömnförlamning, somnolens, tremor, balansrubbningar, koncentrationssvårigheter, hypestesi, 
parestesi, dåsighet, dysgeusi 
Mindre vanliga: myokloni, minnesförlust, restless legs-syndrom (RLS) 
Ingen känd frekvens: krampanfall, medvetslöshet, dyskinesi 
Ögon 
Vanliga: dimsyn 
Öron och balansorgan 
Vanliga: vertigo 
Ingen känd frekvens: tinnitus 
Hjärtat 
Vanliga: hjärtklappning 
Blodkärl 
Vanliga: hypertoni 
Andningsvägar, bröstkorg och mediastinum 
Vanliga: dyspné, snarkningar, nästäppa 
Ingen känd frekvens: andningsdepression, sömnapné, kvävande känsla 
Magtarmkanalen 
Mycket vanliga: illamående (förekomsten av illamående är högre hos kvinnor än hos män) 
Vanliga: kräkningar, diarré, smärtor i övre delen av buken 
Mindre vanliga: fekal-inkontinens 
Ingen känd frekvens: muntorrhet 
Hud och subkutan vävnad 
Vanliga: hyperhidros, utslag 
Ingen känd frekvens: urtikaria, angioödem, seborré 
Muskuloskeletala systemet och bindväv 
Vanliga: artralgi, muskelspasmer, ryggvärk 
Njurar och urinvägar 
Vanliga: nattlig enures, urininkontinens 
Ingen känd frekvens: pollakisuri/urinträngningar, nokturi 
Allmänna symtom och/eller symtom vid administreringsstället 
Vanliga: asteni, trötthet, berusningskänsla, perifert ödem 
Undersökningar 
Vanliga: förhöjt blodtryck, viktminskning  
10 
 
 
 
 
 
 
 
 
 
 
 
 
 
Skador och förgiftningar och behandlingskomplikationer 
Vanliga: fallolycka 
Beskrivning av vissa biverkningar 
Hos vissa patienter kan kataplexi återkomma i en högre frekvens vid avbrytande av behandling med 
natriumoxibat, detta kan emellertid bero på normal variabilitet hos sjukdomen. Trots att erfarenheten 
från kliniska prövningar med natriumoxibat hos patienter med narkolepsi/kataplexi vid terapeutiska 
doser inte visar på några klara bevis på utsättningssyndrom observerades i sällsynta fall biverkningar 
som insomnia, huvudvärk, ångest, yrsel, sömnstörningar, somnolens, hallucinationer och psykotiska 
störningar efter utsättning av GHB. 
Särskilda patientgrupper 
Pediatrisk population 
I den pediatriska populationen fastställdes effekten och säkerheten av natriumoxibat för behandling av 
narkolepsi med kataplexisymtom i en fas 2/3 dubbelblind, placebokontrollerad multicenterstudie med 
randomiserad utsättning.  
I en studie på barn och ungdomar var de oftast rapporterade relaterade behandlingsframkallande 
biverkningarna enures (18,3 %), illamående (12,5 %), kräkningar (8,7 %) och viktminskning (8,7 %), 
minskad aptit (6,7 %), huvudvärk (5,8 %), yrsel (5,8 %). Självmordstankar (1 %) och akut psykos 
(1 %) har också rapporterats som biverkningar (se avsnitt 4.4 och avsnitt 5). 
Övervakning efter godkännandet för försäljning har visat att natriumoxibatbehandling hos vissa barn 
mellan 7 och < 18 år avbröts på grund av onormalt beteende, aggression och humörsvängningar. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Information om tecken och symtom associerade med överdos av natriumoxibat är begränsad. 
Huvuddelen av data härrör från otillåten användning av GHB. Natriumoxibat är natriumsaltet av 
GHB. Händelser associerade med utsättningssyndrom har observerats utanför det terapeutiska 
intervallet. 
Symtom 
Patienter har visat varierande grad av sänkt medvetande vilken snabbt kan fluktuera mellan ett 
förvirrat, upprört stridslystet sinne och ataxi och koma. Kräkningar (även vid nedsatt medvetenhet), 
diafores, huvudvärk och nedsatt psykomotorisk förmåga har observerats. Dimsyn har rapporterats. Ett 
ökande djup av koma samt acidos har observerats vid högre doser. Myokloni och toniska-kloniska 
anfall har rapporterats. Det finns rapporter om minskad andningsfrekvens och -djup och om 
livshotande andningsdepression som krävt intubation och ventilering. Cheyne-Stokes andning och 
apné har observerats. Bradykardi och hypotermi kan åtfölja medvetslöshet, liksom muskulär hypotoni, 
men senreflexer förblir intakta. Bradykardi har svarat på intravenös atropinadministrering. Förekomst 
av hypernatremi med metabolisk alkalos har rapporterats vid samtidig användning av NaCl-
infusionsvätska. 
Behandling 
Magsköljning kan övervägas om intag av andra ämnen misstänks. Eftersom kräkningar kan inträffa 
under nedsatt medvetenhet kan lämplig position (framstupa sidoläge) och skydd av luftvägarna genom 
intubation vara motiverat. Även om kräkreflexen kan vara frånvarande i patienter under djup koma 
kan till och med medvetslösa patienter göra våldsamt motstånd mot intubation och rapid sequence 
induction (utan användning av lugnande medel) bör övervägas.  
11 
 
 
 
 
 
 
 
 
 
 
Ingen tillbakagång av natriumoxibats CNS-depressiva verkan kan förväntas vid administration av 
flumazenil. Det finns inte tillräckliga bevis för att rekommendera användning av naloxon vid 
behandling av överdosering med GHB. Användning av hemodialys och andra former av 
extrakorporeala metoder att avlägsna läkemedel på har inte studerats vid överdosering med 
natriumoxibat, men har rapporterats i fall av acidos på grund av överdosering med GHB. På grund av 
natriumoxibats snabba metabolism är eventuellt sådana åtgärder inte befogade. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga medel med verkan på nervsystemet, ATC kod: N07XX04 
Verkningsmekanism 
Natriumoxibat är ett CNS-dämpande medel som minskar excessiv dagtidssömnighet och kataplexi hos 
patienter med narkolepsi samt modifierar sömnmönstret vilket minskar fragmenterad nattsömn. Den 
exakta mekanismen för natriumoxibats effekt är okänd, men antas verka genom att befrämja slow 
(delta) wave-sömn och konsolidera nattsömn. Natriumoxibat som administreras före nattsömn ökar 
stadium 3- och 4-sömn och ökar sömnlatensen samtidigt som frekvensen av sleep onset REM-perioder 
(SOREMPs) minskas. Andra mekanismer, som återstår att klargöra, kan också vara inblandade. 
I databasen med kliniska prövningar fortsatte mer än 80% av patienterna med samtidig användning av 
stimulerande medel. 
Vuxna 
Effektiviteten av natriumoxibat för behandling av narkolepsisymtom fastställdes i fyra, 
randomiserade, dubbelblinda, placebokontrollerade multicenter-studier med parallella grupper 
(studier 1, 2, 3 och 4) hos patienter med narkolepsi med kataplexi utom i studie 2 där kataplexi ej var 
ett inklusionskriterium. Samtidig behandling med stimulerande medel var tillåten i samtliga studier 
(utom för den aktiva behandlingsfasen i studie 2); antidepressiva medel sattes ut före den aktiva 
behandlingen i alla studier med undantag av studie 2. I varje studie delades den dagliga dosen upp på 
två lika stora doser. Den första dosen varje natt togs vid läggdags och den andra dosen 
togs 2,5-4 timmar senare. 
Tabell 2. 
narkolepsi 
Sammanfattning av kliniska studier med natriumoxibat för behandling av 
Studie 
1 
2 
3 
4 
Primär 
effektivitet 
EDS 
(ESS); 
CGIc 
EDS 
(MWT) 
N 
246 
231 
Kataplexi 
136 
Kataplexi 
55 
Sekundär effekt 
Varaktighet  Aktiv behandling 
MWT/ sömnmönster 
/kataplexi/sömnepisoder/ 
FOSQ 
Sömnmönster/EES/CGIc 
/sömnepisoder 
EDS (ESS)/CGIc/ 
sömnepisoder 
Inga 
8 veckor 
och dos (g/d) 
Natriumoxibat 4,5 -
 9 
8 veckor 
4 veckor 
Natriumoxibat 6 - 9 
Modafinil  
200 - 600 mg 
Natriumoxibat 3 - 9 
4 veckor 
Natriumoxibat 3 - 9 
EDS – excessiv dagtidssömnighet (Excessive daytime sleepiness); ESS – Epworth Sleepiness Scale; 
MWT – Maintenance of Wakefulness Test; sömnepisoder – antal oavsiktliga sömnepisoder under 
dagen; CGIc – Clinical Global Impression of Change; FOSQ – Functional Outcomes of Sleep 
Questionnaire 
12 
 
 
 
 
 
 
 
 
 
 
 
Studie 1 inkluderade 246 patienter med narkolepsi och innehöll en 1 veckas upptitrering. De primära 
effektivitetsmåtten var ändringar i excessiv dagtidssömnighet mätt genom Epworth Sleepiness Scale 
(EES), och ändringen i den totala svårighetsgraden hos patientens narkolepsisymtom värderat av 
prövaren genom mätningar av Clinical Global Impression of Change (CGI-c). 
Tabell 3 
Sammanfattning av ESS i studie 1 
Epworth Sleepiness Scale (ESS; intervall 0-24) 
Dosgrupp [g/d (n)]  Utgångsläge 
Slutpunkt 
Placebo (60) 
4,5 (68) 
6 (63) 
9 (55) 
(baseline) 
17,3 
17,5 
17,9 
17,9 
16,7 
15,7 
15,3 
13,1 
Median av 
ändring från 
utgångsläget 
-0,5 
-1,0 
-2,0 
-2,0 
Ändring från utgångsläget 
jämfört med placebo 
(p-värde) 
- 
0,119 
0,001 
< 0,001 
Tabell 4 
Sammanfattning av CGI-c i studie 1 
Clinical Global Impressions of Change (CGI-c) 
Dosgrupp [g/d (n)] 
Placebo (60) 
4,5 (68) 
6 (63) 
9 (55) 
Patienter som svarat på 
behandling* 
N (%) 
13 (21,7) 
32 (47,1) 
30 (47,6) 
30 (54,4) 
Ändring från utgångsläget jämfört 
med placebo 
(p-värde) 
- 
0,002 
< 0,001 
< 0,001 
*Data från CGI-c analyserades genom att definiera patienter som svarat på behandling som de 
patienter som förbättrades väldigt mycket eller mycket. 
Studie 2 jämförde effekten av oralt administrerad natriumoxibat, modafinil och natriumoxibat + 
modafinil med placebo vid behandling av dagtidssömnighet vid narkolepsi. Under den 8 veckor 
dubbelblinda perioden tog patienter modafinil i deras fastställda dos eller motsvarande placebo. 
Dosen natriumoxibat eller motsvarande placebo var 6 g/dag de första 4 veckorna och ökades sedan 
till 9 g/dag under resterande 4 veckor. Det primära effektivitetsmåttet var excessiv dagtidssömnighet 
mätt genom objektiv respons i MWT. 
Tabell 5 
Sammanfattning av MWT i studie 2 
Dosgrupp 
Placebo (56) 
Natriumoxibat (55) 
Modafinil (63) 
Natriumoxibat +  
Modafinil (57) 
STUDIE 2 
Slutpunkt 
Utgångsläge 
(baseline) 
9,9 
11,5 
10,5 
10,4 
6,9 
11,3 
9,8 
12,7 
Medel av 
ändring från 
utgångsläget  
-2,7 
0,16 
-0,6 
2,3 
Slutpunkt jämfört 
med placebo 
- 
< 0,001 
0,004 
< 0,001 
Studie 3 inkluderade 136 narkoleptiska patienter med medelsvår till svår kataplexi (median 
på 21 kataplexiska anfall per vecka) vid utgångsläget. Det primära effektivitetsmåttet i denna studie 
var frekvensen av kataplexianfall. 
13 
 
 
 
 
 
 
 
 
 
 
 
Tabell 6 
Sammanfattning av resultaten i studie 3 
Dosering 
Antal patienter 
Studie 3 
Utgångsläge 
(baseline) 
Kataplexiattacker 
Median av 
ändring från 
utgångsläget 
(baseline) 
Ändring från 
utgångsläget 
jämfört med 
placebo 
(p-värde) 
Placebo 
3,0 g/dag 
6,0 g/dag 
9,0 g/dag 
33 
33 
31 
33 
20,5 
20,0 
23,0 
23,5 
Median av attacker/vecka 
-4 
-7 
-10 
-16 
- 
0,5235 
0,0529 
0,0008 
Studie 4 inkluderade 55 narkoleptiska patienter som hade tagit oblindad natriumoxibat 
i 7 till 44 månader. Patienterna randomiserades till fortsatt behandling med natriumoxibat i deras 
fastställda doser eller till placebo. Studie 4 var specifikt designad för att utvärdera den fortsatta 
effekten av natriumoxibat efter långtidsanvändning. Det primära effektivitetsmåttet i denna studie var 
frekvensen av kataplexianfall. 
Tabell 7 
Sammanfattning av resultaten i studie 4 
Behandlingsgrupp 
Antal  
patienter 
Studie 4 
Kataplexiattacker 
Utgångsläge 
(baseline) 
Median av 
ändring från 
utgångsläget 
Ändring från 
utgångsläget jämfört 
med placebo  
(p-värde) 
Median av attacker/två veckor 
Placebo 
Natriumoxibat 
29 
26 
4,0 
1,9 
21,0 
0 
- 
p<0,001 
I studie 4 var svaret numeriskt likt för patienter behandlade med doser på 6 till 9 g/dag, men ingen 
effekt sågs hos patienter behandlade med doser lägre än 6 g/dag. 
Pediatrisk population 
Effekten av natriumoxibat hos pediatriska patienter med narkolepsi med kataplexi, fastställdes i en 
dubbelblind, placebokontrollerad multicenterstudie med randomiserad utsättning.  
Denna studie påvisade den kliniska effekten av natriumoxibat vid behandling av kataplexi och 
överdriven sömnighet under dagtid (EDS) vid narkolepsi hos pediatriska patienter. 
63 patienter randomiserades i effektpopulationen, där det primära effektmåttet i denna studie var 
förändringen i antalet kataplexianfall per vecka mellan de senaste 2 veckorna av den stabila 
dosperioden och den dubbelblinda perioden. 
Under den dubbelblinda perioden var medianändringen (Q1, Q3) från utgångsläget (dvs. de 2 sista 
veckorna av den stabila dosperioden) i antalet kataplexianfall per vecka 12,71 (3,44, 19,77), för 
patienter som randomiserats till placebo och 0,27 (-1,00, 2,50) för patienter som randomiserats till 
natriumoxibat.  
14 
 
 
 
 
 
 
 
 
 
 
 
 
 
Tabell 8 
Sammanfattning av resultat från studier 13-005 hos barn/ungdomar  
Behandlingsgrupp 
Antal 
patienter 
Antal kataplexianfall per vecka (median) 
Utgångsläget 
(dvs. 
sista 2 veckorna 
av period med 
stabil dos) 
Dubbelblind 
period 
Ändring från 
utgångsläget 
Placebo 
Natriumoxibat 
p-värde 
32 
31 
4,67 
3,50 
21,25 
3,77 
12,71 
0,27 
<0,0001 
När undergruppsanalyser enligt åldersgrupp (7–11 år och 12–17 år) utfördes för det primära 
effektmåttet, observerades liknande resultat. Under den dubbelblinda behandlingsperioden, bland 
patienter i åldrarna 7 till 11 år, var medianförändringen (Q1, Q3) från baslinjen i det veckovisa antalet 
kataplexianfall 18,32 (7,58, 35,75) för patienter som randomiserats till placebo och 0,13 (-1,15, 2,05) 
för patienter som randomiserats till natriumoxibat (p <0,0001). Under den dubbelblinda 
behandlingsperioden, bland patienter i åldrarna 12 till 17 år, var medianförändringen (Q1, Q3) från 
baslinjen i det veckovisa antalet kataplexianfall 9,39 (1,08, 16,12) för patienter som randomiserats till 
placebo och 0,58 (-0,88, 2,58) för patienter som randomiserats till natriumoxibat (p = 0,0044) 
Under den dubbelblinda behandlingsperioden var medianförändringen (Q1, Q3) av det sekundära 
effektmåttet (förändring av ESS-poäng) från utgångsläget (som inträffade vid besök 3 – slutet av den 
stabila dosperioden) i poäng på sömnighetsskalan Epworth Sleepiness Scale for Children and 
Adolescent (ESS-CHAD), 3,0 (1,0, 5,0) för patienter som randomiserats till placebo och 0,0 (-
1,0, 2,0) för patienter som randomiserats till natriumoxibat. Jämförelsen av poängförändringen från 
utgångsläget mellan behandlingarna var statistiskt signifikant (p = 0,0004) när den analyseras med 
ANCOVA-modellen, med behandling som en faktor och rankbaslinjevärde som en kovariat. Patienter 
som randomiserats till placebo hade i genomsnitt högre poäng på ESS (CHAD) vid utgångsläget 
jämfört med patienterna som stod på natriumoxibat. 
Tabell 9 
behandlingsperioden (effektpopulation) 
Sammanfattning av poäng på ESS (CHAD) under den dubbelblinda 
 Behandlingsgrupp  
Antal 
patienter 
Förändring av poäng på ESS (CHAD) (median) 
Slut på den 
Utgångsläget 
(Besök 3 – Slut 
dubbelblinda 
på perioden med 
behandlingsperioden 
stabil dos) 
(Besök 4) 
Ändring från 
utgångsläget 
Placebo 
32 
11,0 
12,0 
3,0 
0,0 
Natriumoxibat 
p-värde 
0,0004 
Förkortningar: ESS (CHAD) = Epworth Sleepiness Scale for Children and Adolescent (Epworths 
sömnighetsskala för barn och ungdomar)  
9,0 
8,0 
31 
15 
 
 
 
 
 
 
 
 
 
 
 
 
5.2  Farmakokinetiska egenskaper 
Natriumoxibat absorberas snabbt och nästan fullständigt efter oral administrering; absorptionen 
försenas och minskar vid intag av måltid med högt fettinnehåll. Natriumoxibat elimineras 
huvudsakligen genom metabolism med en halveringstid på 0,5 till 1 timme. Farmakokinetiken är icke-
linjär med en area under plasmakoncentrationskurvan (AUC) mot tidskurvan som ökar 3,8 gånger när 
dosen fördubblas från 4,5 g till 9 g. Farmakokinetiken ändras inte vid upprepad dosering. 
Absorption 
Natriumoxibat absorberas snabbt efter oral administrering med en absolut biotillgänglighet på 
cirka 88%. Genomsnittlig maximal plasmakoncentration (1:a och 2:a toppen) efter administrering av 
en 9 g daglig dos uppdelad i två ekvivalenta doser givna med fyra timmars mellanrum 
var 78 respektive 142 µg/ml. Genomsnittlig tid till maximal plasmakoncentration (Tmax) sträckte sig 
från 0,5 till 2 timmar i åtta farmakokinetiska studier. Efter oral administrering stiger 
plasmakoncentrationerna av natriumoxibat mer än proportionellt med ökande dos. Singeldoser större 
än 4,5 g har inte studerats. Administrering av natriumoxibat omedelbart efter en måltid med högt 
fettinnehåll resulterade i fördröjd absorption (genomsnittlig Tmax ökade från 0,75 timmar 
till 2,0 timmar) och en genomsnittlig minskning i maximal plasmanivå (Cmax) på 58% och systemisk 
exponering (AUC) på 37%. 
Distribution 
Natriumoxibat är en hydrofil substans med en distributionsvolym på i medeltal 190-384 ml/kg. Vid 
natriumoxibatkoncentrationer från 3 till 300 µg/ml är mindre än 1% bundet till plasmaproteiner. 
Metabolism  
Djurförsök indikerar att metabolism är den huvudsakliga elimineringsvägen för natriumoxibat, vid 
vilken koldioxid och vatten bildas via citronsyracykeln (Krebs) och i andra hand genom 
I den primära elimineringsvägen är ett cytosoliskt NADP+-förbundet enzym, GHB-dehydrogenas 
inblandat vilket katalyserar omvandlingen av natriumoxibat till succinylsemialdehyddehydrogenas. 
Succinylsyra går in i Krebs-cykeln där den metaboliseras till koldioxid och vatten. Ett andra 
mitokondriskt oxidoreduktasenzym, ett transhydrogenas, katalyserar också omvandlingen till 
succinsemialdehyd i närvaro av 
oxidation via 3,4-dihydroxibutyrat till acetyl-CoA som också går in i citronsyracykeln för att resultera 
i omvandling till koldioxid och vatten. Inga aktiva metaboliter har identifierats. 
-ketoglutarat. En alternativ väg för metabolism omfattar 
-oxidation. 
-
In vitro-studier med poolade humana levermikrosomer tyder på att natriumoxibat inte signifikant 
hämmar aktiviteten av de humana isoenzymerna: CYP1A2, CYP2C9, CYP2C19, CYP2D6, CYP2E1, 
eller CYP3A upp till en koncentration på 3 mM (378 µg/ml). Dessa nivåer är avsevärt högre än de 
nivåer som uppnås vid terapeutiska doser. 
Eliminering 
Elimineringen av natriumoxibat sker nästan uteslutande genom metabolism till koldioxid som sedan 
elimineras genom utandning. I medeltal förekommer mindre än 5% av oförändrat läkemedel i urinen 
inom 6 till 8 timmar efter dosering. Fekal utsöndring är försumbar. 
Särskilda patientgrupper 
Äldre 
Hos ett begränsat antal patienter äldre än 65 år var natriumoxibats farmakokinetik inte annorlunda än 
hos patienter yngre än 65 år.  
Pediatrisk population 
De huvudsakliga farmakokinetiska egenskaperna för natriumoxibat hos pediatriska patienter är 
desamma som de som rapporterats i farmakokinetiska studier av natriumoxibat hos vuxna 
16 
 
 
 
 
 
 
 
 
 
 
Pediatriska och vuxna patienter som får samma mg/kg-dos har liknande plasmakoncentration-
tidprofiler. (se avsnitt 4.2)  
Nedsatt njurfunktion 
Eftersom njuren inte har en signifikant roll i eliminationen av natriumoxibat har inga 
farmakokinetiska studier gjorts på patienter med nedsatt njurfunktion; ingen effekt av njurfunktionen 
på natriumoxibats farmakokinetik är att förvänta. 
Nedsatt leverfunktion 
Natriumoxibat genomgår signifikant presystemisk (hepatisk första-passage) metabolism. Efter en oral 
singeldos på 25 mg/kg fördubblades AUC värdena hos cirrotiska patienter med en reducering av oral 
clearance från 9,1 hos friska vuxna till 4,5 och 4,1 ml/min/kg i klass A (utan ascites) respektive klass 
C (med ascites) -patienter. Halveringstiden för eliminering var signifikant längre för klass C- och 
klass A-patienter jämfört med kontrollgruppen (medel t1/2 på 59 och 32 mot 22 minuter). Startdosen 
bör halveras hos patienter med nedsatt leverfunktion och svar på dosökningar bör följas noggrant (se 
avsnitt 4.2). 
Ras 
Raseffekter på natriumoxibats metabolism har inte utvärderats. 
5.3  Prekliniska säkerhetsuppgifter 
Upprepad administrering av natriumoxibat till råtta (90 dagar och 26 veckor) och hund (52 veckor) 
resulterade inte i några signifikanta fynd i klinisk kemi och mikro- och makropatologi. 
Behandlingsrelaterade kliniska symtom var i huvudsak sedering, minskad konsumtion av föda och 
sekundära förändringar i kroppsvikt, kroppsviktsökning och organvikt. Exponeringen i råtta och hund 
vid NOEL var lägre (~50%) än hos människa. Natriumoxibat var inte mutagent eller klastogent i in 
vitro- och in vivo-försök. 
Gammabutyrolakton (GBL), en pro-drug till GHB som provats vid exponering liknande den som 
förväntas i människa (1,21-1,64 gånger) har klassificerats av NTP som icke-karcinogen på råttor och 
osäkert karcinogen på möss, på grund av en liten ökning av feokromocytom vilken var svår att värdera 
på grund av hög dödlighet i högdos-gruppen. I en karcinogenicitetsstudie på råtta med oxibat 
identifierades inga substansrelaterade tumörer. 
GHB hade ingen effekt på parning, allmän fertilitet eller spermaparametrar och orsakade inte 
embryofetal toxicitet hos råttor exponerade för upp till 1000 mg/kg/dag GHB (1,64 gånger den 
humana exponeringen uträknad i icke dräktiga djur). Perinatal mortalitet ökade och medelvikten för 
ungar minskade under diperioden i F1-djur vid hög dos. Samband mellan dessa utvecklingseffekter 
och maternell toxicitet kunde inte fastställas. I kaniner observerades en viss fostertoxicitet. 
I en 10 veckors toxicitetsstudie med upprepad dos, som utfördes på unga råttor som behandlats från 
postnatal dag 21 till 90, orsakade natriumoxibat biverkningar inklusive dödsfall under den första 
behandlingsveckan, när djuren var 21 till 27 dagar gamla, vilket motsvarar en ungefärlig ålder på 3–
4 år hos barn. Akut toxicitet sågs vid exponeringar mindre än de som förväntas hos pediatriska 
patienter, och mortalitet föregicks av natriumoxibatrelaterade kliniska tecken (bradypné, djup 
andning, minskad aktivitet, okoordinerad gång, nedsatt rätningsreflex), i linje med dess förväntade 
farmakologi. Anledningen till denna relativt starkare toxicitet under den första behandlingsveckan är 
inte helt klar. Den kan hänga samman med att unga djur verkar uppvisa högre systemisk exponering 
än äldre unga råttor. Det kan också bero på högre känslighet för natriumoxibat hos ungarna jämfört 
med äldre unga och vuxna råttor och/eller på ett toleransutvecklingsfenomen. Minskad kroppsvikt och 
minskat foderintag på samma sätt som hos vuxna observerades också, dessutom observerades 
andningssymtom (djup och långsam andning). Natriumoxibat orsakade inga negativa effekter på 
tillväxt och utveckling fram till exponeringsnivåer 2- till 4-faldigt högre än den exponering som 
förväntas vid den högsta rekommenderade dosen hos pediatriska patienter (200 mg/kg/dag hos 
17 
 
 
 
 
 
 
 
 
pediatriska patienter som väger mindre än 45 kg eller 9 g/dag för pediatriska patienter med en 
kroppsvikt ≥45 kg).  
Studier visar att GHB orsakar en unik diskriminativ effekt som i vissa avseenden liknar effekten av 
alkohol, morfin och vissa GABA-liknande läkemedel. Självadministreringsstudier på råttor, möss och 
apor har gett motstridiga resultat medan tolerans mot GHB liksom korstolerans mot alkohol och 
baklofen tydligt har demonstrerats hos gnagare. 
6. 
FARMACEUTISKA UPPGIFTER 
6.1  Förteckning över hjälpämnen 
Renat vatten 
Äppelsyra för pH-justering 
Natriumhydroxid för pH-justering 
6.2 
Inkompatibiliteter 
Detta läkemedel får inte blandas med andra läkemedel. 
6.3  Hållbarhet 
5 år 
Öppnad förpackning: 90 dagar  
Efter utspädning i doseringsbägare ska den tillredda lösningen användas inom 24 timmar. 
6.4  Särskilda förvaringsanvisningar 
Inga särskilda förvaringsanvisningar. 
Förvaringsanvisningar för läkemedlet efter öppnande finns i avsnitt 6.3. 
Förvaringsanvisningar för läkemedel efter spädning, se avsnitt 6.3. 
6.5  Förpackningstyp och innehåll och utrustning för användning 
180 ml lösning i en bärnstensfärgad oval 240 ml PET-flaska som levereras med en 
plast/folieförsegling och försluts med en barnskyddande förslutning gjord av HDPE/polypropen med 
en insats av papp. 
Varje kartong innehåller en flaska, en flaskadaptor att trycka fast, en graderad mätspruta (av 
polypropen), två doseringsbägare av polypropen och två barnskyddande skruvlock av HDPE.  
6.6  Särskilda anvisningar för destruktion och övrig hantering 
Inga särskilda krav. 
7. 
INNEHAVARE AV GODKÄNNANDE FÖR FÖRSÄLJNING 
UCB Pharma SA 
Allée de la Recherche 60 
B-1070 Bryssel 
Belgien 
18 
 
 
 
 
 
 
 
 
 
 
 
 
 
 
 
 
 
 
 
 
 
 
8. 
NUMMER PÅ GODKÄNNANDE FÖR FÖRSÄLJNING 
EU/1/05/312/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för första godkännande: 13 oktober 2005 
Datum för senaste förnyelse: 08 september 2015 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/. 
19 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING 
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare som ansvarar för frisläppande av tillverkningssats 
UCB Pharma S.A. 
Chemin du Foriest 
B-1420 Braine l’Alleud 
Belgien 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som lämnas ut mot särskilt recept och som med begränsningar lämnas ut mot recept (se 
bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
  Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
  Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2. i godkännandet för 
försäljning samt eventuella efterföljande överenskomna uppdateringar av riskhanteringsplanen.  
En uppdaterad riskhanteringsplan ska lämnas in  
  på begäran av Europeiska läkemedelsmyndigheten, 
  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
Om datum för inlämnandet av en periodisk säkerhetsrapport och uppdateringen av en 
riskhanteringsplan sammanfaller kan de lämnas in samtidigt. 
  Ytterligare riskminimeringsåtgärder 
Innehavaren av godkännandet för försäljning ska ta fram ett utbildningsmaterial för Xyrem för att 
säkerställa att läkare som avser att förskriva Xyrem är medvetna om doseringen av Xyrem och de 
väsentliga riskerna. De fem delarna i detta omfattande program är: 
  Checklista för sjukvårdspersonal (dvs. formulär för behandlingsstart och uppföljningsbesök): 
för att påminna läkare om att kontrollera följande: 
21 
 
 
 
 
 
 
 
 
 
 
 
 
 
 
 
 
a.  kontraindikationer, varningar och försiktighet i produktresumén och särskilt lyfta 
fram att Xyrem kan orsaka CNS-depression och andningsdepression, att alkohol kan 
resultera i en potentiering av CNS-depression och att Xyrem har en 
missbrukspotential. 
b.  För pediatriska patienter: längd, vikt, inlärning, socialt och psykiatriskt beteende. 
  Vanliga frågor för patienter (som ska ges till patienten): för att förse patienter med svar på 
några vanliga frågor som de kan ha om att ta Xyrem. 
  Patientinstruktioner för administrering av natriumoxibat (som ska ges till patienten): för att 
förse patienter med information om användning av Xyrem. 
  Xyrem-guide för pediatriska patienter och deras vårdgivare för att ge information om säker 
användning och hantering av natriumoxibat. 
  Patientkort (som ska ges till patienten): för att påminna patienter, vårdgivare och läkare om 
den viktiga säkerhetsinformationen som är relaterad till användningen av Xyrem. 
Innehavaren av godkännandet för försäljning har etablerat ett kontrollerat distributionsprogram som 
förbättrar befintliga kontroller för att Xyrem ska nå den avsedda populationen av narkolepsipatienter 
och samtidigt minimerar risken för att Xyrem sprids till dem som vill missbruka det.  
22 
 
 
BILAGA III 
MÄRKNING OCH BIPACKSEDEL 
23 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
24 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN OCH PÅ 
INNERFÖRPACKNINGEN 
Kartong och flaska 
1. 
LÄKEMEDLETS NAMN 
Xyrem 500 mg/ml oral lösning 
Natriumoxibat 
2. 
DEKLARATION AV AKTIV(A) SUBSTANS(ER) 
Varje ml lösning innehåller 500 mg natriumoxibat 
3. 
FÖRTECKNING ÖVER HJÄLPÄMNEN 
Högt natriuminnehåll – se bipacksedeln för mer information 
4. 
LÄKEMEDELSFORM OCH FÖRPACKNINGSSTORLEK 
En flaska med 180 ml oral lösning 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning.  
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN  
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Öppnad förpackning av detta läkemedel ska användas inom 90 dagar. Efter utspädning i 
doseringsbägare ska beredningen användas inom 24 timmar. 
25 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
UCB Pharma S.A. 
Allée de la Recherche 60 
B-1070 Bryssel 
Belgien 
12.  NUMMER PÅ GODKÄNNANDE FÖR FÖRSÄLJNING 
EU/1/05/312/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
Receptbelagt läkemedel. 
15.  BRUKSANVISNING 
16. 
INFORMATION I PUNKTSKRIFT 
Xyrem 500 mg/ml (avser endast kartongen) 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC: 
SN: 
NN:  
26 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
27 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren  
Xyrem 500 mg/ml oral lösning 
natriumoxibat 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande:  
1. 
2. 
3. 
4. 
5. 
6. 
Vad Xyrem är och vad det används för 
Vad du behöver veta innan du tar Xyrem 
Hur du tar Xyrem 
Eventuella biverkningar 
Hur Xyrem ska förvaras 
Förpackningens innehåll och övriga upplysningar 
1. 
Vad Xyrem är och vad det används för 
Xyrem innehåller den aktiva substansen natriumoxibat. Xyrem verkar genom att stärka nattsömnen, 
men den exakta verkningsmekanismen är okänd. 
Xyrem används för att behandla narkolepsi med kataplexi hos vuxna, ungdomar och barn från 7 år. 
Narkolepsi är en sömnstörning som kan innefatta sömnanfall under den normalt vakna delen av 
dygnet, liksom kataplexi, sömnförlamning, hallucinationer och dålig sömn. Kataplexi är ett anfall av 
plötslig muskelsvaghet eller förlamning utan att förlora medvetandet, som svar på en plötslig 
känslomässig reaktion såsom vrede, rädsla, glädje, skratt eller överraskning. 
2. 
Vad du behöver veta innan du tar Xyrem 
Ta inte Xyrem 
- 
om du är allergisk mot natriumoxibat eller något av övriga innehållsämnen i detta läkemedel 
(anges i avsnitt 6), 
om du har succinsemialdehyddehydrogenas-brist (en sällsynt ämnesomsättningsstörning), 
om du lider av egentlig depression, 
om du behandlas med läkemedel som innehåller opioider eller barbiturater. 
Varningar och försiktighet 
Tala med läkare eller apotekspersonal innan du tar Xyrem: 
- 
om du har andnings- eller lungproblem (och särskilt om du är överviktig), eftersom Xyrem kan 
orsaka svårigheter att andas, 
om du har eller tidigare haft en depressionssjukdom, självmordstankar, ångest, psykos (en 
psykisk störning som kan innebära hallucinationer, osammanhängande tal eller oorganiserat och 
upprört beteende) eller bipolär sjukdom, 
om du har hjärtsvikt, hypertoni (högt blodtryck), lever- eller njurproblem, eftersom din dos kan 
behöva justeras, 
om du tidigare har missbrukat droger, 
- 
- 
- 
- 
- 
- 
28 
 
 
 
 
 
 
 
 
 
 
 
 
 
- 
- 
om du har epilepsi eftersom användning av Xyrem inte rekommenderas vid detta 
sjukdomstillstånd, 
om du har porfyri (en ovanlig metabolisk sjukdom). 
Om något av detta passar in på dig ska du berätta det för din läkare innan du tar Xyrem. 
Under  tiden  du  tar  Xyrem  ska  du  genast  tala  om  för din läkare om du råkar ut för sängvätning och 
inkontinens (både urin och avföring), känner dig förvirrad, får hallucinationer, går i sömnen eller får 
onormala tankar. Dessa effekter är ovanliga men om de ändå skulle uppstå så är de oftast av lindrig 
till måttlig natur.  
Om du är äldre kommer din läkare att noga övervaka ditt tillstånd för att kontrollera om Xyrem har de 
önskade effekterna. 
Det finns en välkänd risk för missbruk av Xyrem. Det finns fall av beroende efter olaglig användning 
av natriumoxibat. 
Läkaren kommer att fråga om du har missbrukat droger innan du börjar ta Xyrem och under tiden du 
använder detta läkemedel. 
Barn och ungdomar 
Xyrem kan tas av ungdomar och barn från 7 års ålder och som väger över 15 kg. 
Xyrem ska inte tas av barn under 7 år eller barn som väger under 15 kg.  
Om du är barn eller ungdom kommer din läkare att övervaka din kroppsvikt regelbundet. 
Medan läkaren justerar dosen, vilket kan ta flera veckor, ska föräldern/vårdgivaren noggrant 
kontrollera barnets andning under de första 2 timmarna efter intag av natriumoxibat, för att bedöma 
om det förekommer avvikelser i andningen, till exempel andningsstillestånd under korta perioder 
medan barnet sover, högljudd andning och blåaktig färg på läpparna och i ansiktet. Om avvikelser i 
andningen observeras, ska vård uppsökas och läkaren informeras så snart som möjligt. Om en 
avvikelse observeras efter den första dosen ska den andra dosen inte ges. Om ingen avvikelse 
observeras kan den andra dosen ges. Den andra dosen ska inte ges tidigare än 2,5 timmar eller senare 
än 4 timmar efter den första dosen.  
Om du är eller har varit upprörd, särskilt om du är väldigt nedstämd eller har förlorat intresset för 
livet, är det viktigt att du talar om detta för läkaren eller vårdgivaren. 
Andra läkemedel och Xyrem 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
I synnerhet ska Xyrem inte tas tillsammans med sömnmedel eller läkemedel som minskar aktiviteten i 
det centrala nervsystemet (det centrala nervsystemet är den del av kroppen som har med hjärnan och 
ryggmärgen att göra). 
Tala också om för läkare eller apotekspersonal om du tar någon av följande typer av läkemedel: 
 
 
 
läkemedel som ökar aktiviteten i det centrala nervsystemet 
läkemedel mot depression 
läkemedel som kan omvandlas på ett liknande sätt i kroppen (t ex valproat, fenytoin eller 
etosuximid som används för behandling av krampanfall) 
topiramat (som används för behandling av epilepsi) 
 
29 
 
 
 
 
 
 
 
 
 
 
 
 
 
 
Om du tar valproat så kommer din dagliga dos Xyrem att behöva justeras (se avsnitt 3) eftersom detta 
kan leda till interaktioner med valproat. 
Xyrem med alkohol 
Du får inte dricka alkohol medan du tar Xyrem, då dess effekter kan förstärkas. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du använder detta läkemedel. 
Det finns väldigt få kvinnor som tagit Xyrem någon gång under graviditeten och några få av dessa har 
fått missfall. Risken med att ta Xyrem under graviditet är okänd och därför rekommenderas inte 
användning av Xyrem av gravida kvinnor eller kvinnor som planerar att bli gravida.  
Patienter som tar Xyrem ska inte amma eftersom det är känt att Xyrem passerar över i bröstmjölk. 
Förändringar i sömnmönstret har observerats hos ammade spädbarn vars mödrar utsatts för 
natriumoxibat. 
Körförmåga och användning av maskiner 
Xyrem kommer att påverka dig om du kör eller använder verktyg eller maskiner. Kör inte bil, använd 
inte tunga maskiner, och utför ingen verksamhet som är farlig eller som kräver att du är mentalt alert 
under minst sex timmar efter att du tagit Xyrem. Från det att du börjar ta Xyrem tills du vet om det gör 
dig sömnig dagen efter ska du vara extremt försiktig när du kör bil, använder tunga maskiner eller gör 
något annat som kan vara farligt eller kräver din fulla mentala uppmärksamhet. 
Gällande pediatriska patienter informeras läkare, föräldrar och vårdgivare om att väntetiden för att 
utföra aktiviteter som kräver mental vakenhet eller motorisk koordination som kan innebära fysisk 
risk, eventuellt måste vara längre än 6 timmar, beroende på individuell känslighet.  
Xyrem innehåller natrium 
Detta läkemedel innehåller 182,24 mg natrium (huvudingrediensen i koksalt/bordssalt) per gram. 
Detta motsvarar 9,11 % av högsta rekommenderat dagligt intag av natrium för vuxna. 
Rådgör med läkare eller apotekspersonal om ditt behov av natriumoxibat (Xyrem) är 2 g eller mer 
dagligen under en längre period, särskilt om du har ordinerats saltfattig (natriumfattig) kost. 
3. 
Hur du tar Xyrem 
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. 
Det är viktigt att du enbart använder sprutan som medföljer i förpackningen när du förbereder doser 
av Xyrem. Xyrem-sprutan har två olika mätskalor, en skala är eventuellt mer till hjälp för dig än den 
andra, beroende på vilken dos din läkare har ordinerat. Genom att titta på varje skala kommer du att se 
vilken som har en exakt markering för din dos. 
Vuxna som tar enbart Xyrem  
 
 
 
För vuxna är rekommenderad startdos 4,5 g varje dag, vilket ges som två separata doser 
på 2,25 g vardera.  
Din läkare kan komma att stegvis öka dosen upp till maximalt 9 g varje dag, vilket ges som två 
separata doser på 4,5 g vardera.  
Ta Xyrem genom munnen två gånger varje natt:  
-  Ta den första dosen när du går till sängs och den andra dosen 2,5 till 4 timmar senare. Du 
kan behöva ställa en väckarklocka för att du ska kunna vakna och ta den andra dosen.  
-  Mat minskar mängden Xyrem som tas upp av kroppen. Det är därför bäst om du tar Xyrem 
vid bestämda tider 2 till 3 timmar efter en måltid.  
30 
 
 
 
 
 
 
 
 
 
 
 
-  Förbered båda doserna innan du går till sängs.  
-  Ta doserna inom 24 timmar efter beredning. 
Ungdomar och barn som är 7 år och äldre och väger 15 kg eller mer som tar enbart Xyrem  
För barn som är 7 år och äldre och som väger 15 kg eller mer, kommer en läkare att bestämma den 
rätta dosen baserat på kroppsvikten.  
Din läkare kommer att bestämma den rätta dosen för dig. Överskrid inte den dos som ordinerats åt dig. 
Vuxna – Xyrem tillsammans med valproat  
Din läkare kommer att anpassa dosen Xyrem om du tar valproat tillsammans med Xyrem. 
 
 
För vuxna är rekommenderad startdos av Xyrem vid samtidig behandling med 
valproat 3,6 g varje dag, vilket ges som två separata doser på 1,8 g. 
Ta den första dosen vid sänggående och den andra dosen 2,5 till 4 timmar senare. 
Ungdomar och barn som är 7 år och äldre och väger 15 kg eller mer som tar Xyrem med 
valproat  
Om du tar valproat tillsammans med Xyrem, kommer din läkare att anpassa dosen av Xyrem.  
Njur- eller leverproblem  
  Om du har problem med njurarna bör du överväga att minska ditt saltintag. 
  Om du har problem med levern ska startdosen halveras. Din läkare kommer gradvis att öka 
din dos. 
Anvisningar för spädning av Xyrem 
Följande anvisningar förklarar hur man förbereder Xyrem. Läs anvisningarna noga och följ dem steg 
för steg. Låt inte barn förbereda Xyrem. 
Till din hjälp innehåller Xyrem-kartongen 1 flaska läkemedel, en mätspruta (med två olika slags 
mätskalor) och två doseringskoppar med barnskyddande lock. 
Steg 1 
  Ta av flaskans lock genom att trycka 
ned och vrida locket moturs (mot 
vänster).  
  Efter att du tagit av locket ska 
flaskan ställas upprätt på en 
bordsskiva.  
  Det finns en försegling av plasttäckt 
folie längst upp på flaskan som måste 
tas bort innan flaskan används första 
gången.  
  Håll flaskan i upprätt läge och tryck samtidigt in flaskadaptern i flaskans 
hals. Detta behöver bara göras första gången flaskan öppnas. Adaptern 
kan sedan bli kvar i flaskan för all senare användning. 
Steg 2 
  För därefter in 
mätsprutans spets i 
flaskans mittöppning och 
tryck stadigt nedåt. 
  Medan du håller flaskan 
och sprutan med ena 
handen drar du upp den 
31 
 
 
 
 
 
 
 
 
 
 
ordinerade dosen med den andra handen genom att dra i kolven. 
OBS: Läkemedel kommer inte att flöda in i sprutan om inte 
flaskan hålls i upprätt läge 
Steg 3 
  Ta bort sprutan från flaskans mittöppning.  
  Töm läkemedlet från sprutan i en av de 
tillhandahållna doseringskopparna genom att 
trycka ned kolven. Upprepa detta steg med 
den andra doseringskoppen.  
  Tillsätt därefter cirka 60 ml vatten till varje 
doseringskopp (60 ml är omkring fyra 
matskedar). 
Steg 4 
 Sätt på de medföljande locken på doseringskopparna och vrid 
varje lock medurs (mot höger) tills det klickar och låser sig i 
barnskyddande läge (observera: eftersom doseringskoppens 
lock kan vridas både med- och moturs är det först när 
klickljudet hörs som det är säkerställt att locket är låst i det 
barnskyddande läget). 
 Skölj ur sprutan med vatten. 
    Strax innan läggdags: 
-  Vuxna patienter ska placera den andra dosen nära 
sängen. 
-  Föräldern eller vårdgivaren till ungdomar och barn i åldern 7 år och äldre ska inte lämna 
den andra dosen nära barnets säng eller inom räckhåll för barnet. 
-  Du kan behöva ställa en väckarklocka så att du vaknar för att ta den andra dosen 
tidigast 2,5 timmar och senast 4 timmar efter din första dos.  
Gör sedan följande: 
o Ta av locket från den första doseringskoppen genom att trycka ned den barnskyddande låsfliken 
och vrida locket moturs (mot vänster).  
o Drick hela den första dosen medan du sitter i sängen, sätt tillbaka locket på koppen, och lägg 
dig sedan genast ned. För barn som sover längre än 8 timmar, men mindre än 12 timmar, kan 
den första dosen ges efter att barnet har sovit i 1 till 2 timmar 
  När du vaknar eller väcker barnet 2,5 till 4 timmar senare tar du av locket från den andra 
doseringskoppen. Drick hela den andra dosen medan du sitter i sängen och direkt innan du 
lägger dig ned för att fortsätta sova. Sätt tillbaka locket på den andra koppen. 
Om du upplever att Xyrem har för stark eller för svag effekt, vänd dig till din läkare eller 
apotekspersonal. 
Om du har tagit för stor mängd av Xyrem 
Symtom på överdosering av Xyrem är bland annat upprördhet, förvirring, nedsatt rörlighet, nedsatt 
andning, dimsyn, kraftig svettning, huvudvärk, kräkningar, sänkt medvetandenivå som leder till koma 
och anfall, överdriven törst, muskelkramper och svaghet. Om du tar eller råkar få i dig mer Xyrem än 
vad du blivit tillsagd att ta ska du genast söka akut läkarhjälp. Du ska ta med dig den märkta 
läkemedelsflaskan, även om den är tom. 
32 
 
 
 
 
 
 
 
 
 
Om du har glömt att ta Xyrem 
Om du glömmer att ta den första dosen ska du ta den så snart du kommer ihåg den, och sedan fortsätta 
som förut. Om du missar den andra dosen, hoppa över den dosen och ta inte Xyrem igen förrän nästa 
natt. Ta inte dubbla doser för att kompensera glömd dos. 
Om du är osäker på du tog Xyrem 
Om du är osäker på om du tog en dos, ska du inte ta dosen igen, för att minska risken för 
överdosering.  
Om du slutar att ta Xyrem 
Du ska fortsätta ta Xyrem hela den tid som din läkare anvisat dig. Du kan finna att dina 
kataplexiattacker kommer tillbaka om du avbryter din medicinering och du kan uppleva sömnlöshet, 
huvudvärk, ångest, yrsel, sömnproblem, sömnighet, hallucination och onormala tankar. 
Om du låter bli att ta Xyrem under mer än 14 dagar i följd bör du kontakta din läkare eftersom du bör 
återuppta användningen av Xyrem med en reducerad dos. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. Dessa är vanligen lindriga till måttliga. 
Vuxna – de vanligaste biverkningarna som observerats i kliniska studier (förekommer 
hos 10 % till 20 % av patienterna): 
  yrsel 
  illamående 
  huvudvärk. 
Om du upplever någon av dessa biverkningar ska du omedelbart tala om detta för din läkare. 
Barn och ungdomar – vanligaste biverkningarna som observerats i en klinisk studie: 
  sängvätning (18,3 %) 
  illamående (12,5 %) 
  kräkningar (8,7 %) 
  viktminskning (8,7 %) 
  minskad aptit (6,7 %) 
  huvudvärk (5,8 %)  
  yrsel (5,8 %) 
  självmordstankar (1 %)  
  känsla av att må mentalt dåligt (förlust av kontakt med verkligheten) (1 %) 
Om du upplever någon av dessa biverkningar ska du omedelbart tala om detta för din läkare 
Biverkningarna hos vuxna och barn är desamma. Om du upplever någon av biverkningarna som anges 
nedan ska du omedelbart tala om detta för din läkare:  
Mycket vanliga (kan påverka fler än 1 av 10 användare): 
 
 
 
illamående  
yrsel  
huvudvärk 
33 
 
 
 
 
 
 
 
 
  
 
 
 
 
Vanliga (kan påverka upp till 1 av 10 användare): 
  sömnproblem inklusive sömnlöshet, onormala drömmar, sömnförlamning, sömnighet, 
mardrömmar, sömngång, sängvätning, överdriven sömnighet under dagtid, problem att somna mitt 
i natten 
  känsla av berusning, skakningar, förvirring/desorientering, dimsyn, balansrubbning, fall, känsla av 
att allt snurrar (vertigo) 
  kännbara hjärtslag, förhöjt blodtryck, andfåddhet 
  kräkningar, magont, diarré 
  anorexi, minskad aptit, viktminskning 
  svaghet, trötthet, sedering 
  svettning 
  depression 
  muskelkramper, svullnad 
  ledsmärta, ryggsmärta 
  uppmärksamhetsstörning, störd känslighet särskilt för beröring, onormal beröringskänsla, onormal 
smak 
  ångest, nervositet 
  urinläckage (urininkontinens) 
  snarkningar, täppt näsa 
  hudutslag 
  bihåleinflammation, inflammation i näsan och halsen  
Mindre vanliga (kan påverka upp till 1 av 100 användare): 
  psykos (psykisk störning som kan innebära hallucinationer, osammanhängande tal eller 
oorganiserat och upprört beteende) 
  känsla av att vara förföljd (paranoia), onormalt tänkande, hallucinationer, upprördhet, 
självmordsförsök 
  problem att somna, rastlösa ben (en form av domnande och stickande känsla i benen)  
  glömska 
  myoklonus (ofrivilliga muskelsammandragningar) 
  ofrivillig tarmtömning 
  överkänslighet 
Ingen känd frekvens (kan inte beräknas från tillgängliga data): 
  kramper 
  minskat andningsdjup eller -frekvens, kort andningsuppehåll under sömnen 
  nässelutslag 
  självmordstankar, vanföreställningar, tankar på att begå våldsamma handlingar (inklusive att skada 
andra)  
  irritabilitet, aggressivitet 
  upprymdhet (eufori) 
  panikattack 
  mani/bipolär sjukdom 
  muntorrhet, uttorkning 
  svullnad av ansiktet (angioödem) 
  bruxism (tandgnissling och ihopbitning av käken) 
  pollakiuri/urinträngningar (ökat behov av att urinera)  
  tinnitus (oljud i öronen, t.ex. ringningar eller surrande) 
  sömnrelaterad ätstörning 
  ökad aptit  
  medvetslöshet 
  dyskinesi (t.ex. onormala, okontrollerade rörelser av armar och ben) 
  mjäll 
34 
 
 
  ökad sexlust 
  nokturi (ökad urinering på natten)  
  kvävande känsla 
Om du upplever någon av de biverkningar som anges ovan ska du omedelbart tala om detta för din 
läkare.  
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som 
inte nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet.  
5. 
Hur Xyrem ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på flaskan efter (EXP). Utgångsdatumet är den sista dagen i 
angiven månad. 
Efter spädning i doseringsbägare, ska det utspädda läkemedlet användas inom 24 timmar.  
När du har öppnat en flaska Xyrem ska allt innehåll som du inte använt inom 90 dagar efter öppnandet 
kasseras. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är natriumoxibat. Varje ml innehåller 500 mg natriumoxibat. 
Övriga innehållsämnen är renat vatten, äppelsyra och natriumhydroxid. 
Läkemedlets utseende och förpackningsstorlekar 
Xyrem tillhandahålls i en 240 ml bärnstensfärgad plastflaska som innehåller 180 ml oral lösning och 
försluts med ett barnskyddande skruvlock. När flaskan levereras finns en försegling av plasttäckt folie 
längst upp på flaskan under skruvlocket. Varje förpackning innehåller en flaska, en flaskadapter, en 
mätspruta av plast och två doseringskoppar med barnskyddande lock. 
Xyrem är en klar till lätt halvgenomskinlig lösning. 
Innehavare av godkännande för försäljning 
UCB Pharma S.A., Allée de la Recherche 60, B-1070 Bryssel, Belgien 
Tillverkare 
UCB Pharma S.A., Chemin du Foriest, B-1420 Braine l'Alleud, Belgien 
Av din läkare ska du ha fått ett informationspaket om Xyrem som innehåller ett häfte om hur 
läkemedlet ska tas, patientinformation med vanliga frågor och svar samt ett patientkort.  
Kontakta ombudet för innehavaren av godkännandet för försäljning om du vill veta mer om detta 
läkemedel: 
35 
 
 
 
 
 
 
 
 
 
 
 
 
  
 
 
 
 
 
België/Belgique/Belgien 
UCB Pharma SA/NV 
Tel/Tél: + 32 / (0)2 559 92 00 
България 
Ю СИ БИ България ЕООД 
Teл.: + 359 (0) 2 962 30 49 
Česká republika 
UCB s.r.o. 
Tel: + 420 221 773 411 
Danmark 
UCB Nordic A/S 
Tlf: + 45 / 32 46 24 00 
Deutschland 
UCB Pharma GmbH 
Tel: + 49 /(0) 2173 48 4848 
Eesti 
UCB Pharma Oy Finland 
Tel: + 358 9 2514 4221 (Soome) 
Ελλάδα 
UCB Α.Ε.  
Τηλ: + 30 / 2109974000 
España 
UCB Pharma, S.A. 
Tel: + 34 / 91 570 34 44 
France 
UCB Pharma S.A. 
Tél: + 33 / (0)1 47 29 44 66 
Hrvatska 
Medis Adria d.o.o. 
Tel: +385 (0) 1 230 34 46 
Ireland 
UCB (Pharma) Ireland Ltd. 
Tel: + 353 / (0)1-46 37 395  
Ísland 
Vistor hf. 
Tel: + 354 535 7000 
Italia 
UCB Pharma S.p.A. 
Tel: + 39 / 02 300 791 
Κύπρος 
Lifepharma (Z.A.M.) Ltd 
Τηλ: + 357 22 34 74 40  
Lietuva 
UCB Pharma Oy Finland 
Tel: + 358 9 2514 4221 (Suomija) 
Luxembourg/Luxemburg 
UCB Pharma SA/NV 
Tél/Tel: + 32 / (0)2 559 92 00 
Magyarország 
UCB Magyarország Kft. 
Tel.: + 36-(1) 391 0060 
Malta 
Pharmasud Ltd. 
Tel: + 356 / 21 37 64 36 
Nederland 
UCB Pharma B.V. 
Tel.: + 31 / (0)76-573 11 40 
Norge 
UCB Nordic A/S 
Tel: + 45 / 32 46 24 00 
Österreich 
UCB Pharma GmbH 
Tel: + 43 (0) 1 291 80 00 
Polska 
UCB Pharma Sp. z o.o. 
Tel.: + 48 22 696 99 20 
Portugal 
UCB Pharma (Produtos Farmacêuticos), Lda 
Tel: + 351 / 21 302 5300 
România 
UCB Pharma Romania S.R.L. 
Tel: + 40 21 300 29 04 
Slovenija 
Medis, d.o.o. 
Tel: + 386 1 589 69 00 
Slovenská republika 
UCB s.r.o., organizačná zložka 
Tel: + 421 (0) 2 5920 2020 
Suomi/Finland 
UCB Pharma Oy Finland 
Puh/ Tel: + 358 9 2514 4221 
Sverige 
UCB Nordic A/S 
Tel: + 46 / (0) 40 29 49 00 
36 
 
 
 
 
 
 
 
 
 
 
 
 
 
 
 
 
 
 
 
 
 
 
 
Latvija 
UCB Pharma Oy Finland 
Tel: + 358 9 2514 4221(Somija) 
United Kingdom (Northern Ireland) 
UCB (Pharma) Ireland Ltd. 
Tel: + 353 / (0)1-46 37 395 
Denna bipacksedel ändrades senast  
Övriga informationskällor 
Ytterligare information om detta läkemedel finns på europeiska läkemedelsmyndighetens webbplats 
http://www.ema.europa.eu. 
37 
 
 
 
