EMA/CHMP/371445/2015  
EMEA/H/C/000125 
Sammanfattning av EPAR för allmänheten 
Cystagon 
merkaptamin 
Detta är en sammanfattning av det offentliga europeiska utredningsprotokollet (EPAR) för Cystagon. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Cystagon? 
Cystagon är ett läkemedel som innehåller den aktiva substansen merkaptamin (kallas också 
cysteamin). Det finns som kapslar (50 mg och 150 mg). 
Vad används Cystagon för? 
Cystagon används för att behandla patienter som har nefropatisk cystinos (nefropatisk innebär att 
symtomen kommer från njurarna). Cystinos är en ovanlig ärftlig sjukdom som kännetecknas av att 
cystin, en aminosyra som finns naturligt i kroppen, ansamlas i vissa celler, särskilt i njurarna och 
ögonen, och skadar dem. 
Läkemedlet är receptbelagt. 
Hur används Cystagon? 
Cystagonbehandling ska inledas av en läkare med erfarenhet av att behandla cystinos. 
Cystinhalten i vita blodkroppar ska mätas för att justera dosen. 
För barn upp till 12 år beräknas den rekommenderade dagliga dosen efter kroppsyta (beräknas utifrån 
patientens längd och vikt), med 1,30 gram/m2 uppdelat på fyra doser per dag. För patienter över 12 år 
och en vikt över 50 kg är den rekommenderade dagliga dosen 2 gram uppdelat på fyra doser per dag. 
Startdoserna ska vara en fjärdedel till en sjättedel av de förväntade slutliga doserna. Startdosen bör 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
ökas gradvis under 4–6 veckor. Den maximala dosen bör aldrig överstiga 1,95 gram per kvadratmeter 
kroppsyta och dag. Mer information finns i bipacksedeln. 
Hur verkar Cystagon? 
Den aktiva substansen i Cystagon, merkaptamin, reagerar med cystin för att bilda en annan aminosyra 
som kallas cystein, och med en förening som kallas cystein-cysteaminsalt. Det här saltet kan kroppen 
avlägsna från cellerna. Mängden cystin i organen minskas därför och detta begränsar skadan på dessa 
organ. 
Hur har Cystagons effekt undersökts? 
Cystagon har undersökts i tre huvudstudier med 234 patienter under en tolvårsperiod. Studierna 
omfattade barn och nyligen rekryterade patienter på vilka två olika doser testades. Eftersom sjukdomen 
är mycket allvarlig var det av etiska skäl inte möjligt att direkt jämföra Cystagon med en 
placebobehandling (overksam behandling). Jämförelsen gjordes istället med en grupp patienter som 
hade behandlats med en placebobehandling som ingick i ett annat oberoende försök. I studierna tittade 
man på njurfunktion, överlevnad och tillväxt hos patienterna. 
Vilken nytta har Cystagon visat vid studierna? 
De tre studierna visade att Cystagon fördröjer njurproblem och behovet av dialys eller 
njurtransplantation när behandlingen startar vid låg ålder. Det förbättrar också överlevnaden och 
tillväxten för de behandlade barnen. 
Vilka är riskerna med Cystagon? 
De vanligaste biverkningarna som orsakas av Cystagon (uppträder hos mer än 1 av 10 patienter) är 
aptitförlust, kräkning, illamående, diarré, letargi (brist på energi) och feber. En fullständig förteckning 
över biverkningar som rapporterats för Cystagon finns i bipacksedeln. 
Cystagon får inte ges till personer som är överkänsliga (allergiska) mot cysteamin, mot något annat 
innehållsämne, eller mot ett läkemedel som kallas penicillamin. Det bör inte heller ges till kvinnor som 
ammar eller är gravida (särskilt under graviditetens första tre månader) om det inte är absolut 
nödvändigt. 
Varför har Cystagon godkänts? 
Cystinos är en ovanlig, livshotande sjukdom och Cystagon anses vara ett läkemedel som gör nytta vid 
behandling av denna sjukdom. CHMP fann att nyttan med Cystagon är större än riskerna och 
rekommenderade att Cystagon skulle godkännas för försäljning. 
Mer information om Cystagon 
Den 23 juni 1997 beviljade Europeiska kommissionen ett godkännande för försäljning av Cystagon som 
gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Cystagon finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2013. 
Cystagon  
EMA/CHMP/371445/2015 
Sida 2/2 
 
 
 
