EMA/711722/2015 
EMEA/H/C/002075 
Sammanfattning av EPAR för allmänheten 
Entacapone Teva 
entakapon 
Detta är en sammanfattning av det offentliga europeiska utredningsprotokollet (EPAR) för Entacapone 
Teva. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur Entacapone Teva ska användas. 
Vad är Entacapone Teva? 
Entacapone Teva är ett läkemedel som innehåller den aktiva substansen entakapon. Det finns som 
tabletter (200 mg).  
Entacapone Teva är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är Comtess. Mer information om generiska läkemedel finns 
i dokumentet med frågor och svar här. 
Vad används Entacapone Teva för? 
Entacapone Teva används för att behandla patienter med Parkinsons sjukdom. Parkinsons sjukdom är 
en progressiv hjärnsjukdom som orsakar skakningar, långsamma rörelser och muskelstelhet. 
Entacapone Teva används tillsammans med levodopa (antingen en kombination av levodopa och 
benserazid eller en kombination av levodopa och karbidopa) när patienten drabbas av fluktuationer mot 
slutet av perioden mellan två läkemedelsdoser. Fluktuationer sker när läkemedlets effekter avtar och 
symtomen kommer tillbaka. De är kopplade till en minskning av effekten av levodopa när patienten 
upplever plötsliga förändringar mellan att vara ”on” och kunna röra sig och att vara ”off” och ha svårt 
att röra sig. Entacapone Teva används när dessa fluktuationer inte kan behandlas med enbart 
standardkombinationen med levodopa. 
Läkemedlet är receptbelagt.  
30 Churchill Place ● Canary Wharf ● London E14 5EU ● United Kingdom 
+44 (0)20 3660 5555 
Telefon 
Frågor kan ställas via vår webbplats www.ema.europa.eu/contact 
+44 (0)20 3660 6000  Fax 
An agency of the European Union   
© Europeiska läkemedelsmyndigheten, 2016. Kopiering tillåten med angivande av källan. 
 
 
  
 
 
 
 
Hur används Entacapone Teva? 
Entacapone Teva används endast tillsammans med antingen levodopa och benserazid eller levodopa 
och karbidopa. Det ges som en tablett med varje dos av det andra läkemedlet. Den högsta dosen är tio 
tabletter per dag. När patienterna först får Entacapone Teva som tillägg till den befintliga behandlingen 
kan de behöva ta en lägre daglig dos av levodopa, antingen genom att justera dosintervallet eller 
genom att minska mängden levodopa som tas i varje dos. Entacapone Teva får endast användas 
tillsammans med vedertagna kombinationer av levodopa. Det får inte användas med kombinationer 
med ”modifierad frisättning” (då levodopa frisätts långsamt under några timmar). 
Hur verkar Entacapone Teva? 
Hos patienter med Parkinsons sjukdom börjar de celler som producerar signalsubstansen dopamin att 
dö och mängden dopamin i hjärnan minskar. Därefter förlorar patienterna förmågan att kontrollera sina 
rörelser. Den aktiva substansen i Entacapone Teva, entakapon, verkar genom att återställa nivåerna av 
dopamin i de delar av hjärnan som kontrollerar rörelserna och koordinationen. Det verkar endast 
tillsammans med levodopa, en kopia av signalsubstansen dopamin som kan ges genom munnen. 
Entakapon blockerar ett enzym som medverkar till att bryta ned levodopa i kroppen och kallas katekol-
O-metyltransferas (COMT). Detta gör att levodopa förblir aktivt under längre tid. Det gör också att 
symtomen vid Parkinsons sjukdom, t.ex. stelhet och långsamma rörelser, förbättras. 
Hur har Entacapone Tevas effekt undersökts? 
Eftersom Entacapone Teva är ett generiskt läkemedel har studierna på människor begränsats till tester 
som visar att det är bioekvivalent med referensläkemedlet Comtess. Två läkemedel är bioekvivalenta 
när de bildar samma nivåer av den aktiva substansen i kroppen. 
Vilka är fördelarna och riskerna med Entacapone Teva? 
Eftersom Entacapone Teva är ett generiskt läkemedel och bioekvivalent med referensläkemedlet anses 
nyttan och riskerna vara desamma som för referensläkemedlet. 
Varför har Entacapone Teva godkänts? 
CHMP fann att det styrkts att Entacapone Teva i enlighet med EU:s krav har likvärdig kvalitet och är 
bioekvivalent med Comtess. Kommittén fann därför att nyttan är större än de konstaterade riskerna, 
liksom för Comtess. Kommittén rekommenderade att Entacapone Teva skulle godkännas för försäljning. 
Mer information om Entacapone Teva 
Den 18 februari 2011 beviljade Europeiska kommissionen ett godkännande för försäljning av 
Entacapone Teva som gäller i hela EU.  
EPAR finns i sin helhet på EMA:s webbplats under ema.europa.eu/Find medicine/Human 
medicines/European Public Assessment Reports. Mer information om behandling med Entacapone Teva 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på myndighetens webbplats. 
Denna sammanfattning uppdaterades senast 11-2015. 
Entacapone Teva 
EMA/711722/2015 
Sida 2/2 
 
 
 
 
