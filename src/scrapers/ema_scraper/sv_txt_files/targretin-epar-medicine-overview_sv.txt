EMA/234177/2018 
EMEA/H/C/000326 
Targretin (bexaroten) 
Sammanfattning av Targretin och varför det är godkänt inom EU 
Vad är Targretin och vad används det för? 
Targretin är ett cancerläkemedel som används för att behandla de synliga tecknen på kutant T-
cellslymfom (CTCL). CTCL är en sällsynt typ av lymfom (cancer i lymfvävnaden) där vissa vita 
blodkroppar (T-celler) växer i huden. Targretin ges till patienter med långt framskriden sjukdom och 
som har fått minst en annan behandling. 
Hur används Targretin? 
Targretin är receptbelagt och behandlingen ska alltid inledas och utföras av läkare som har erfarenhet 
av att behandla patienter med CTCL. 
Targretin finns som kapslar (75 mg). Doseringen av Targretin baseras på patientens kroppsyta i 
kvadratmeter (m2). Den rekommenderade startdosen är 300 mg/m2/dag, som tas som en enda dos en 
gång dagligen i samband med måltid. Dosen justeras efter patientens svar på behandlingen eller efter 
biverkningarna. Behandlingen ska fortgå så länge patienten har nytta av den. 
För mer information om hur du använder Targretin, läs i bipacksedeln eller tala med läkare eller 
apotekspersonal. 
Hur verkar Targretin? 
Den aktiva substansen i Targretin, bexaroten, tillhör gruppen retinoider, ämnen som är besläktade 
med A-vitamin. Det är inte känt exakt hur bexaroten verkar vid CTCL. 
Vilka fördelar med Targretin har visats i studierna? 
Targretins effekt har undersökts i två studier med sammanlagt 193 patienter med CTCL som hade fått 
minst två föregående behandlingar. Targretin jämfördes inte med något annat läkemedel. 93 av dessa 
patienter hade långt framskriden sjukdom som inte hade svarat på annan behandling. 61 patienter 
behandlades med startdosen 300 mg/m2/dag. Det främsta effektmåttet var behandlingssvaret efter 16 
veckor. Detta mättes genom läkarens gradering av förbättringen samt med en skattning av fem 
kliniska tecken (drabbad kroppsyta, hudrodnad, förhöjda områden, fjällning och färg). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Omkring hälften av de patienter som fick 300 mg/m2 svarade på behandlingen, enligt läkarens 
gradering, inom båda studierna. Svarsfrekvensen enligt de fem hudskattningarna var 36 procent 
respektive 27 procent. 
Vilka är riskerna med Targretin? 
De vanligaste biverkningarna som orsakas av Targretin (kan förekomma hos fler än 1 av 10 patienter) 
är leukopeni (lågt antal vita blodkroppar), hypotyreoidism (underfunktion av sköldkörteln), 
hyperlipidemi (höga halter av fett i blodet), hyperkolesterolemi (högt blodkolesterol), exfoliativ 
dermatit (hudfjällning), klåda, hudutslag, smärta, huvudvärk och svaghet. En fullständig förteckning 
över biverkningar som rapporterats för Targretin finns i bipacksedeln. 
Targretin får inte ges till gravida eller ammande kvinnor, eller kvinnor som kan bli gravida och inte 
använder tillförlitliga preventivmedel; patienter som har haft pankreatit (bukspottkörtelinflammation); 
patienter med okontrollerad hyperkolesterolemi (högt blodkolesterol), hypertriglyceridemi (hög halt av 
triglycerider (fett) i blodet) eller sköldkörtelsjukdom; patienter med hypervitaminos A (höga halter av 
A-vitamin); patienter med leversjukdom; patienter med pågående systemisk infektion (infektion i 
kroppen). En fullständig förteckning över restriktioner finns i bipacksedeln. 
Varför är Targretin godkänt i EU? 
Europeiska läkemedelsmyndigheten fann att fördelarna med Targretin är större än riskerna vid 
behandling av hudmanifestationer hos patienter med långt framskridet CTCL som inte svarar på minst 
en behandling. EMA rekommenderade att Targretin skulle godkännas för försäljning. 
Vad görs för att garantera säker och effektiv användning av Targretin? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Targretin har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Targretin kontinuerligt. 
Biverkningar som har rapporterats för Targretin utvärderas noggrant och nödvändiga åtgärder vidtas 
för att skydda patienter. 
Mer information om Targretin 
Den 29 mars 2001 beviljades Targretin ett godkännande för försäljning som gäller i hela EU. 
Mer information om Targretin finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 04-2018. 
Targretin (bexaroten) 
EMA/234177/2018 
Sida 2/2 
 
 
 
