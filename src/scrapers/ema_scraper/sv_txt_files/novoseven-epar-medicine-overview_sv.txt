EMA/236357/2022 
EMEA/H/C/000074 
NovoSeven (eptakog alfa) 
Sammanfattning av NovoSeven och varför det är godkänt inom EU 
Vad är NovoSeven och vad används det för? 
NovoSeven är ett  läkemedel som används för att behandla blödningsepisoder och förebygga blödningar 
efter kirurgiska ingrepp. Det ges till  patienter med följande tillstånd: 
• 
• 
• 
• 
Patienter med kongenital hemofili (en medfödd blödningsrubbning)  som utvecklat eller förväntas 
utveckla hämmande substanser (antikroppar) mot  faktor VIII eller IX. 
Patienter med förvärvad hemofili (en blödningssjukdom orsakad av utvecklingen av faktor VIII-
hämmare). 
Patienter med medfödd brist på faktor VII. 
Patienter med Glanzmanns trombasteni (en ovanlig blödningsrubbning)  som inte kan behandlas 
med transfusion av blodplättar (komponenter som gör att  blodet kan koagulera). 
Läkemedlet används också för att behandla patienter med svår postpartumblödning (allvarlig blödning 
efter förlossning) när läkemedel som stimulerar sammandragning av livmoderns muskler 
(uteruskontraherande medel) inte  räcker för att kontrollera blödningen. 
NovoSeven innehåller den aktiva substansen eptakog alfa. 
Hur används NovoSeven? 
NovoSeven är receptbelagt. Vid användning för att behandla blödningsepisoder eller förebygga 
blödningar efter operation ska behandlingen inledas under överinseende av en läkare som har 
erfarenhet av att  behandla hemofili eller blödningsrubbningar. 
Läkemedlet finns som pulver och vätska som bereds till en lösning för injektion i en ven. Dosen beror 
på patientens tillstånd  och kroppsvikt och typen av blödning. 
Patienter eller vårdare kan själva ge NovoSeven efter att ha fått  lämplig utbildning.  För mer 
information om hur du använder NovoSeven, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam   ●  The Netherlands 
Address for visits and deliveries  Refer to www.ema.europa.eu/how-to-find-us  
Telephone +31 (0)88  781 
Send us a question  Go to 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
 
 
 
  
 
 
 
 
Hur verkar NovoSeven? 
Den aktiva substansen i NovoSeven, eptakog alfa, är nästan identisk med det mänskliga protein som 
kallas faktor VII och verkar på samma sätt. I kroppen medverkar faktor VII till blodkoaguleringen. Den 
aktiverar en annan faktor, faktor X, som sätter igång koaguleringsprocessen vid platsen för 
blödningen. Genom att  aktivera faktor X kan NovoSeven hjälpa till  att  kontrollera blödningen när 
kroppens egna koagulationsfaktorer finns i för låg halt,  saknas eller inte fungerar som de ska. 
Eftersom faktor VII verkar direkt på faktor X, oberoende av faktorerna VIII och IX, kan NovoSeven ges 
till  patienter med hemofili som utvecklat antikroppar mot  faktor VIII eller faktor IX. NovoSeven 
används också för att ersätta faktor VII hos patienter med faktor VII-brist. 
Vilka fördelar med NovoSeven har visats i studierna? 
NovoSeven har studerats på patienter med hemofili och på patienter med faktor VII-brist. 
Huvudeffektmåttet var antalet blödningsepisoder som kontrollerades effektivt. 
I en studie  på 61  patienter med hemofili som hade utvecklat antikroppar visades det att  84 procent av 
de 57 allvarliga blödningarna och 59  procent av de 38  blödningarna vid kirurgiska ingrepp 
kontrollerades effektivt med NovoSeven. I en annan studie undersöktes det om NovoSeven kan 
användas i hemmet. Studien omfattade 60 patienter med lindriga till måttliga  blödningsepisoder och 
visade att  90 procent av dessa episoder kunde kontrolleras effektivt. 
Uppgifter om användningen av NovoSeven hos patienter med Glanzmanns trombasteni erhölls från ett 
register över patienter som behandlats med läkemedlet. Av dessa framgick det att  behandlingen med 
NovoSeven var framgångsrik vid 79 procent av blödningsepisoderna (262  av 333)  och vid 88  procent 
av de kirurgiska ingreppen (140  av 159). 
NovoSeven har också studerats på patienter med svår postpartumblödning.  När det gavs tillsammans 
med standardvård visade sig läkemedlet vara effektivare än enbart standardvård när det gällde att 
kontrollera blödning, vilket mättes genom behovet av kirurgisk behandling för att blockera eller 
underbinda ett blödande kärl (embolisering eller ligering) för att  stoppa blödningen. I en studie på 
84 kvinnor med svår postpartumblödning  vars blödning inte kunde kontrolleras med ett 
uteruskontraherande medel behövde 50 procent (21  av 42) av de kvinnor som behandlades med 
NovoSeven tillsammans med standardvård embolisering och/eller ligering för att stoppa blödningen, 
jämfört med 83 procent (35 av 42) av dem som enbart fick standardvård. 
Vilka är riskerna med NovoSeven? 
De vanligaste biverkningarna som orsakas av NovoSeven (kan förekomma hos upp till  1 av 
100 användare) är venös tromboembolism (problem som orsakas av blodproppar i venerna), 
hudutslag,  pruritus (klåda), urtikaria (nässelutslag), feber och minskat behandlingssvar. 
NovoSeven får inte ges till personer som är överkänsliga (allergiska) mot eptakog alfa, mus-, hamster- 
eller koprotein eller något annat innehållsämne. 
En fullständig  förteckning över biverkningar och restriktioner finns i bipacksedeln. 
Varför är NovoSeven godkänt i EU? 
Hos patienter med blödningsrubbningar har NovoSeven visat sig vara effektivt när det gäller att 
förebygga och kontrollera blödningsepisoder, även efter operation. Hos kvinnor med allvarlig 
NovoSeven (eptakog alfa)  
EMA/236357/2022 
Sida 2/3 
 
 
 
 
postpartumblödning som inte kan kontrolleras effektivt med uteruskontraherande medel minskar 
NovoSeven behovet av kirurgiska ingrepp för att  kontrollera blödningen. Europeiska 
läkemedelsmyndigheten (EMA) fann därför att fördelarna med NovoSeven är större än riskerna och att 
NovoSeven kan godkännas för försäljning i EU. 
Vad görs för att garantera säker och effektiv användning av NovoSeven? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av NovoSeven har tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för NovoSeven kontinuerligt. 
Biverkningar som har rapporterats för NovoSeven utvärderas noggrant och nödvändiga åtgärder vidtas 
för att skydda patienter. 
Mer information om NovoSeven 
Den 23  februari 1996 beviljades NovoSeven ett godkännande för försäljning som gäller i hela EU. 
Mer information om NovoSeven finns på EMA:s webbplats: 
ema.europa.eu/medicines/human/EPAR/novoseven. 
Denna sammanfattning  uppdaterades senast 05-2022. 
NovoSeven (eptakog alfa)  
EMA/236357/2022 
Sida 3/3 
 
 
 
