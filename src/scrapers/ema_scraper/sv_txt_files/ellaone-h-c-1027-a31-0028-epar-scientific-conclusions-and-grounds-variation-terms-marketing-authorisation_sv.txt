Bilaga IV 
Vetenskapliga slutsatser och skäl till ändring av villkoren för 
godkännanden för försäljning 
27 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser 
Övergripande sammanfattning av den vetenskapliga utvärderingen av 
akutpreventivmedel innehållande levonorgestrel eller ulipristalacetat 
Akutpreventivmedel kan användas för att förhindra oavsiktlig graviditet efter oskyddat samlag eller 
efter misslyckad antikonceptionsmetod. Akutpreventivmedlen kan delas in i levonorgestrel (LNG)- 
och ulipristalacetat (UPA)-innehållande akutpreventivmedel och de verkar genom att hämma 
och/eller fördröja ovulationen. 
Användningen av akut antikonception är en tillfällig metod som är mycket mindre effektiv än de 
flesta regelbundet använda preventivmedel, t.ex. kombinerade hormonella preventivmedel, 
preparat med enbart gestagen samt olika långverkande metoder såsom intrauterina inlägg och 
implantat. 
Den 16 januari 2014 skickade den svenska myndigheten en hänskjutningsanmälan i enlighet med 
artikel 31 i direktiv 2001/83 EG avseende alla akutpreventivmedel som innehåller LNG eller UPA 
och bad CHMP att yttra sig om huruvida godkännandena för försäljning bör kvarstå, ändras, 
tillfälligt upphävas eller dras in. CHMP ombads bedöma om effekten av akutpreventivmedel 
påverkas av kvinnornas kroppsvikt och/eller kroppsmasseindex (body mass index, BMI). 
CHMP granskade alla data från kliniska studier, publicerad litteratur och erfarenhet efter 
godkännande för försäljning, däribland svar som lämnats in av innehavarna av godkännande för 
försäljning, om effekten av akutpreventivmedel innehållande LNG eller UPA, särskilt vad gäller 
förhållandet hög vikt/BMI hos kvinnor. 
Levonorgestrel (LNG) 
LNG är ett syntetiskt progestagen. För akut antikonception är det nödvändigt att ta en tablett om 
1,5 mg LNG, eller samtidigt ta två tabletter om 0,75 mg LNG. Produkterna är avsedda att sättas in 
för akut antikonception inom 72 timmar (3 dagar) efter oskyddat samlag eller efter misslyckad 
antikonceptionsmetod, och har godkänts i över 100 länder runt om i världen och använts i över 
30 år. 
Åtta relevanta studier med LNG-innehållande akutpreventivmedel finns i den offentliga litteraturen. 
Vid datainlämningen tillhandahölls en analys av tre WHO-studier (Von Hertzen et al., 1998 
2002 
2; Dada et al., 2010 
3) samt en analys av två andra studier (Creinin et al., 2006 
al., 2010 
5). 
De övriga studierna har lämnats in i form av publicerad litteratur. 
1 och 
4; Glasier et 
Det finns begränsade och svårbedömbara data från kliniska prövningar som utvärderade effekten 
av hög kroppsvikt/hög BMI på den antikonceptiva effekten. I metaanalysen som ingick i de tre 
WHO-studierna, främst avseende afrikanska och asiatiska kvinnor, sågs ingen tendens till sänkt 
effekt vid ökande kroppsvikt/BMI (tabell 1). I de två jämförande studierna av Creinin och kollegor 
(2006) samt Glasier och kollegor (2010), främst på kaukasiska kvinnor, sågs däremot en sänkt 
antikonceptiv effekt vid ökande kroppsvikt eller BMI (tabell 2). I båda metaanalyserna uteslöts 
1   von Hertzen H et al. Randomised controlled trial of levonorgestrel versus the Yuzpe regimen of combined oral 
contraceptives for emergency contraception. Lancet, 1998; 352: 428-33. 
2   von Hertzen H et al. Low dose mifepristone and two regimens of levonorgestrel for emergency contraception: a 
WHO multicentre randomised trial. Lancet, 2002; 360: 1803-10 
3   Dada OA et al. A randomized, double-blind, noninferiority study to compare two regimens of levonorgestrel for 
emergency contraception in Nigeria. Contraception 2010; 82: 373–378. 
4   Creinin MD et al. Progesterone receptor modulator for emergency contraception: a randomized controlled trial. 
Obstet Gynecol 2006;108: 1089–97. 
5   Glasier A et al. Ulipristal acetate versus levonorgestrel for emergency contraception: a randomized noninferiority 
trial and meta-analysis. Lancet 2010; 375: 555–62. 
28 
 
                                                      
intag senare än 72 timmar efter oskyddat samlag (dvs. icke-avsedd (off-label) användning av LNG) 
och kvinnor som haft ytterligare oskyddade samlag. 
Tabell 1: Metaanalys av tre WHO- studier (Von Hertzen et al., 1998 och 2002; Dada et al., 2010) 
BMI (kg/m2) 
0–18,5 
18,5–25 
Undervikt 
Normal 
Övervikt 
Kraftig övervikt 
600 
N total 
N graviditeter  11 
Graviditets-
frekvens 
Konfidens-
intervall 
1,83 % 
0,92–3,26 
3952 
39 
25–30 
1051 
6 
≥ 30 
256 
3 
0,99 % 
0,57 % 
1,17 % 
0,70–1,35 
0,21–1,24 
0,24–3,39 
Tabell 2: Metaanalys av studier av Creinin et al., 2006 och Glasier et al., 2010 
BMI (kg/m2) 
64 
N total 
N graviditeter  1 
Graviditets-
frekvens 
Konfidens-
intervall 
1,56 % 
0,04–8,40 
Undervikt 
Normal 
Övervikt 
Kraftig övervikt 
0–18,5 
18,5–25 
25–30 
933 
9 
339 
8 
≥ 30 
212 
11 
0,96 % 
2,36 % 
5,19 % 
0,44–1,82 
1,02–4,60 
2,62–9,09 
Uppgifterna är för närvarande alltför begränsade och därför inte tillräckligt exakta för att definitiva 
slutsatser ska kunna dras om huruvida högre kroppsvikt och BMI påverkar effekten negativt; för 
exempelvis kategorin kraftig övervikt (BMI ≥30) rapporterades tre graviditeter i den första 
analysen och elva graviditeter i den andra. Det är inte känt hur de motstridiga resultaten i de båda 
metaanalyserna ska förklaras. Tagna tillsammans anses de nuvarande uppgifterna inte vara 
tillräckligt robusta för att stödja den nuvarande rekommendationen om sänkt effekt hos kvinnor 
med en kroppsvikt på över 75 kg och bristande effekt hos kvinnor med en kroppsvikt på över 
80 kg, som för närvarande anges i produktinformationen till ett LNG-innehållande 
akutpreventivmedel (Norlevo). 
En mängd olika faktorer påverkar kvinnans fertilitet och förmågan hos akutpreventivmedel att 
förhindra graviditet, t.ex. tiden för intaget av akutpreventivmedel i förhållande till samlaget, 
sannolikheten för befruktning, ytterligare oskyddade samlag, ålder, etnicitet, tidigare infektioner i 
genitalområdet, manlig fertilitet, osv. Detta återspeglas i de vitt skilda uppskattningarna av 
förhindrad fraktion över olika studier. Även om data från vissa studier tyder på en lägre förmåga 
hos LNG-innehållande akutpreventivmedel att förhindra graviditeter hos kvinnor med högre 
vikt/BMI, är detta därför bara en faktor av många som påverkar effekten och det är svårt att 
fastställa en bestämd begränsningspunkt för vikt/BMI där ingen effekt förekommer. 
Totalt sett för LNG-innehållande akutpreventivmedel dras slutsatsen att det finns begränsade data 
om effekten av hög kroppsvikt/hög BMI på den antikonceptiva effekten. 
CHMP föreslog att införandet av en varning i avsnitt 4.4 i produktresumén är en lämplig 
rutinmässig riskminimeringsåtgärd för att återge att det finns begränsade och svårbedömbara data 
vad gäller en möjlig sänkt effekt hos kvinnor med hög kroppsvikt/BMI. Uppgifterna från två 
metaanalyser bör dessutom återspeglas i avsnitt 5.1 i produktresumén. Denna information bör 
även återspeglas i bipacksedeln. Eftersom de begränsade tillgängliga uppgifterna inte med 
säkerhet stödjer slutsatsen att deras antikonceptiva effekt är sänkt hos kvinnor med hög 
29 
 
 
 
kroppsvikt, rekommenderas ingen dosjustering på detta stadium, och all information som redan 
ingår i avsnitt 4.2 i produktresumén som hänvisar till effekt och kroppsvikt bör tas bort. 
Ulipristalacetat (UPA) 
Ulipristalacetat (UPA) (30 mg) (ellaOne) är en oral syntetisk modulator för progesteronreceptorn, 
som verkar via högaffinitetsbindning till den humana progesteronreceptorn. Produkten är avsedd 
att sättas in för akut antikonception inom 120 timmar (5 dagar) efter oskyddat samlag eller efter 
misslyckad antikonceptionsmetod. UPA har godkänts i 73 länder runt om i världen och har saluförts 
i fem år. 
De data som använts i analyser av effekten av UPA i förhållande till vikt/BMI bygger delvis på de 
två ovanstående studierna för LNG, och ännu en randomiserad kontrollerad studie (HRA2914-507, 
HRA2914-508, HRA2914-513) samt en öppen studie (HRA2914-509). Liknande analyser utfördes. I 
UPA-gruppen sågs en tendens till ökande antal graviditeter vid ökande vikt eller BMI. Emellertid 
utgår analyserna från ett begränsat antal kvinnor, särskilt i de högsta kategorierna för 
kroppsvikt/BMI, som följaktligen ger mycket breda och överlappande 95-procentiga 
konfidensintervall. 
Samtidigt som analyserna av data från de tre randomiserade kontrollerade prövningarna där 2 098 
kvinnor fick UPA visar på en svag effekt av kroppsvikten eller BMI på graviditetsfrekvenserna, 
visade inte den öppna studien (n=1 241) någon sådan effekt. Utifrån dessa data syns ingen tydlig 
indikation av att vikten eller BMI påverkar effekten i allmänhet, eller specifikt bland överviktiga 
eller kraftigt överviktiga kvinnor. 
Uppgifterna är för närvarande alltför begränsade och därför inte tillräckligt exakta för att definitiva 
slutsatser ska kunna dras om huruvida högre kroppsvikt och BMI påverkar effekten negativt. 
Tabell 3: Metaanalys av fyra kliniska studier som utförts med UPA 
BMI (kg/m2) 
Undervikt 
Normal 
Övervikt 
Kraftig övervikt  
0–18,5 
18,5–25 
25–30 
30 – 
N total 
128 
1 866 
N graviditeter 
0 
23 
699 
9 
467 
12 
Graviditets-
frekvens 
0,00 % 
1,23 % 
1,29 % 
2,57 % 
95 % konfidens-
intervall 
0,00–2,84 
0,78–1,84 
0,59–2,43 
1,34–4,45 
CHMP fann att införandet av en varning i avsnitt 4.4 i produktresumén är en lämplig åtgärd för att 
visa att det finns begränsade och svårbedömbara uppgifter vad gäller en möjlig sänkt effekt hos 
kvinnor med hög kroppsvikt/BMI och att akut antikonception bör vidtas hos alla kvinnor så snart 
som möjligt efter oskyddat samlag, oavsett kvinnans kroppsvikt eller BMI. Vidare bör uppgifterna 
från metaanalysen presenteras i avsnitt 5.1 i produktresumén. 
Information i produktresumén bör även återspeglas i bipacksedeln. 
Dessutom anser CHMP att utförandet av en farmakodynamisk/farmakokinetisk (PD/PK-) studie kan 
tillföra viss information som kan bidra till att ytterligare karakterisera risken för nedsatt effekt hos 
kvinnor med hög kroppsvikt/BMI och ovulationshämning. Med tanke på att denna risk måste 
ytterligare karakteriseras, rekommenderas eftertryckligen innehavarna av godkännande för 
30 
 
 
försäljning att i framtiden undersöka den farmakodynamiska effekten (ovulationshämning) av LNG 
hos kraftigt överviktiga kvinnor. 
Huvudsakliga slutsatser 
För LNG-innehållande akutpreventivmedel i allmänhet dras slutsatsen att det finns begränsade och 
oförenliga data om effekten av hög kroppsvikt/hög BMI på den antikonceptiva effekten. I de tre 
WHO-studierna (Von Hertzen et al., 1998 och 2002; Dada et al., 2010) sågs ingen tendens till 
sänkt effekt vid högre kroppsvikt/BMI, medan det i de två andra studierna (Creinin et al., 2006 och 
Glasier et al., 2010) sågs en sänkt antikonceptiv effekt vid ökande kroppsvikt eller BMI. I båda 
metaanalyserna uteslöts icke-avsedd användning av LNG-innehållande akutpreventivmedel, dvs. 
intag senare än 72 timmar efter oskyddat samlag och kvinnor som haft ytterligare oskyddade 
samlag. 
För UPA-innehållande akutpreventivmedel (ellaOne) dras slutsatsen att UPA enligt begränsade och 
svårbedömbara uppgifter kan ha sänkt effekt vid högre kroppsvikt hos kvinnor. Vidare bör akut 
antikonception vidtas av alla kvinnor så snart som möjligt efter oskyddat samlag. 
Nytta-riskförhållande 
Kommittén drog slutsatsen att nytta-riskförhållandet för akutpreventivmedel innehållande LNG 
eller UPA är fortsatt positivt för alla kvinnor oavsett kroppsvikt/BMI, med förbehåll för att 
överenskomna varningar och ändringar läggs in i produktinformationen. 
Skäl till ändring av villkoren för godkännandet för försäljning 
Skälen är följande: 
•  Kommittén övervägde förfarandet enligt artikel 31 i direktiv 2001/83/EG för 
akutpreventivmedel innehållande LNG eller UPA. 
•  Kommittén granskade alla data från kliniska studier, publicerad litteratur och erfarenhet 
efter godkännande för försäljning, däribland svar som lämnats in av innehavarna av 
godkännande för försäljning, om effekten av akutpreventivmedel innehållande LNG eller 
UPA, särskilt vad gäller en möjlig effekt av hög vikt/BMI hos kvinnor. 
•  CHMP drog slutsatsen att de tillgängliga uppgifterna är begränsade och inte stödjer en 
definitiv slutsats att ökad kroppsvikt sänker effekten av akutpreventivmedel som innehåller 
LNG eller UPA. Tillgängliga data ska ingå i produktinformationen, men på detta stadium 
rekommenderas inga begränsningar av användningen utifrån kroppsvikt/BMI. 
•  Kommittén fann att nytta-riskförhållandet för akutpreventivmedel innehållande LNG eller 
UPA är gynnsamt med tanke på de för närvarande tillgängliga säkerhetsuppgifterna, med 
förbehåll för att varningar och övriga ändringar läggs in i produktinformationen. I 
synnerhet tyder begränsade och svårbedömbara uppgifter på att dessa läkemedel kan ha 
en sänkt effekt vid ökad kroppsvikt hos kvinnor. 
Kommittén drog därför slutsatsen att nytta-riskförhållandet för akutpreventivmedel innehållande 
LNG eller UPA är fortsatt positivt, med förbehåll för att överenskomna varningar och ändringar 
läggs in i produktinformationen. 
31 
 
 
