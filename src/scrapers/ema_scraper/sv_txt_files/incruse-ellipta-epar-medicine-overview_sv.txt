EMA/593792/2018  
EMEA/H/C/002809 
Incruse Ellipta1 (umeklidiniumbromid)  
Sammanfattning av Incruse Ellipta och varför det är godkänt inom EU 
Vad är Incruse Ellipta och vad används det för? 
Incruse Ellipta används för att lindra symtomen vid kronisk obstruktiv lungsjukdom (KOL) hos vuxna. 
KOL är en långvarig sjukdom vid vilken luftvägarna och luftblåsorna inuti lungorna blir skadade eller 
tilltäppta, vilket gör det svårt att andas. Incruse Ellipta används för (regelbunden) 
underhållsbehandling. 
Incruse Ellipta innehåller den aktiva substansen umeklidiniumbromid. 
Hur används Incruse Ellipta? 
Incruse Ellipta är receptbelagt. Det är tillgängligt som ett inhalationspulver i en bärbar inhalator. Varje 
inhalation tillför 65 mikrogram umeklidiniumbromid motsvarande 55 mikrogram umeklidinium. 
Den rekommenderade dosen är en inhalation per dag vid samma tidpunkt varje dag. För att få mer 
information om hur inhalatorn används på rätt sätt, läs anvisningarna i bipacksedeln eller tala med 
läkare eller apotekspersonal.  
Hur verkar Incruse Ellipta? 
Den aktiva substansen i Incruse Ellipta, umeklidiniumbromid, är en muskarinreceptorantagonist. Den 
verkar genom att blockera vissa receptorer som kallas muskarinreceptorer, vilka kontrollerar 
musklernas sammandragning. När umeklidiniumbromid andas in får den musklerna i luftvägarna att 
slappna av. Detta hjälper till att hålla luftvägarna öppna så att patienten kan andas lättare. 
Vilka fördelar med Incruse Ellipta har visats i studierna?  
Incruse Ellipta undersöktes i fyra huvudstudier med över 4 000 patienter. I tre studier jämfördes 
Incruse Ellipta med placebo (en overksam behandling), och i en studie jämfördes Incruse Ellipta med 
tiotropium (ett annat läkemedel för KOL). Det huvudsakliga effektmåttet baserades på förändringar i 
patienternas forcerade exspiratoriska volym (FEV1, den största volym luft som en person kan andas ut 
på en sekund).  
1 Kallades tidigare Incruse. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
                                       
Resultaten visade att Incruse Ellipta förbättrade lungfunktionen med en genomsnittlig FEV1 på 127 ml 
mer än placebo efter 12 veckors behandling och med 115 ml mer än placebo efter 24 veckors 
behandling. En dubbelt så stor dos av Incruse Ellipta gav bara mindre förbättringar jämfört med en 
enstaka dos, som inte betraktades som relevanta. I studien där Incruse Ellipta jämfördes med 
tiotropium sågs liknande förbättringar av FEV1 över 24 veckor för båda läkemedlen. 
Studierna visade också en förbättring av symtom såsom andnöd och pipande andning. 
Vilka är riskerna med Incruse Ellipta? 
De vanligaste biverkningarna som orsakas av Incruse Ellipta (kan uppträda hos upp 1 av 10 personer) 
är huvudvärk, nasofaryngit (inflammation i näsa och svalg), övre luftvägsinfektion (infektion i näsa och 
svalg), sinusit (bihåleinflammation), hosta, urinvägsinfektion (infektion i de strukturer som 
transporterar urinen), och takykardi (ökad hjärtfrekvens). 
En fullständig förteckning över biverkningar och restriktioner för Incruse Ellipta finns i bipacksedeln. 
Varför är Incruse Ellipta godkänt i EU? 
Europeiska läkemedelsmyndigheten (EMA) fann att fördelarna med Incruse Ellipta är större än riskerna 
och att Incruse Ellipta kan godkännas för försäljning i EU. EMA fann att Incruse Ellipta visade sig vara 
effektivt när det gällde att förbättra lungfunktionen och symtomen på KOL. EMA noterade även att det 
inte fanns några större säkerhetsproblem med Incruse Ellipta, då biverkningarna var hanterbara och 
liknade andra läkemedel av samma klass (antimuskarina bronkdilaterande läkemedel).  
Vad görs för att garantera säker och effektiv användning av Incruse 
Ellipta? 
Eftersom läkemedel av samma klass som Incruse Ellipta kan påverka hjärtat och blodkärlen i hjärnan 
kommer företaget som marknadsför Incruse Ellipta att utföra en långsiktig patientstudie för att samla 
in ytterligare information om dess säkerhet i jämförelse med tiotropium. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Incruse Ellipta har också tagits med i produktresumén och 
bipacksedeln.  
Liksom för alla läkemedel övervakas de vetenskapliga uppgifterna för Incruse Ellipta kontinuerligt. 
Biverkningar som har rapporterats för Incruse Ellipta utvärderas noggrant och nödvändiga åtgärder 
vidtas för att skydda patienterna.  
Mer information om Incruse Ellipta 
Den 28 april 2014 beviljades Incruse Ellipta ett godkännande för försäljning som gäller i hela EU.  
Mer information om Incruse Ellipta finns på EMA:s webbplats ema.europa.eu/Find medicine/Human 
medicines/European public assessment reports.  
Denna sammanfattning uppdaterades senast 09-2018. 
Incruse Ellipta0F (umeklidiniumbromid) 
EMA/593792/2018   
Sida 2/2 
 
 
 
 
 
