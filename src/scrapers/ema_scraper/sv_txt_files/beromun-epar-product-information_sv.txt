BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Beromun 1 mg pulver till infusionsvätska, lösning 
2. 
KVALITATIV OCH KVANTITATIV SAMMANSÄTTNING 
Varje injektionsflaska innehåller 1 mg tasonermin, motsvarande* 3,0-6,0 x 107 IE (Internationella 
enheter).  
* Tumor Necrosis Factor alfa-1a (TNFα-1a) producerad med rekombinant DNA-teknologi i E. coli. 
Hjälpämne(n) med känd effekt 
Varje injektionsflaska innehåller 20,12 mg (0,87 mmol) natrium. Efter beredning i 9 mg/ml (0,9 %) 
fysiologisk natriumkloridlösning är mängden 37,82 mg (1,64 mmol) natrium. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Pulver till infusionsvätska, lösning (pulver till infusionsvätska).  
Pulvret är vitt till benvitt. 
4. 
KLINISKA UPPGIFTER 
4.1  Terapeutiska indikationer 
Beromun är avsett för vuxna, som adjuvans till kirurgi inför borttagande av tumör för att undvika eller 
fördröja amputation, eller i palliativa situationer med icke resecerbara mjukdelssarkom i 
extremiteterna. Beromun används i kombination med melfalan vid mild hypertermisk isolerad regional 
perfusion (ILP). 
4.2  Dosering och administreringssätt 
Denna behandling ska genomföras på specialiserade centra av kirurgteam med erfarenhet av 
behandling av sarkom i extremiteterna och av ILP-proceduren, med tillgång till intensivvårdsenhet 
med utrustning för kontinuerlig övervakning för att kunna följa läckage av läkemedel till 
systemcirkulationen. 
Dosering 
Beromun: 
Övre extremiteten: 3 mg totalt via ILP 
Nedre extremiteten: 4 mg totalt via ILP 
Melfalan: 
Melfalan-dosen beräknas enligt Wieberdinks liter-volym-metod (Wieberdink J, Benckhuysen C, Braat 
RP, van Slooten EA, Olthius GAA. Dosimetry in isolation perfusion of the limbs by assessments of 
perfused tissue volume and grading of toxic tissue reactions. Eur J Cancer Clin Oncol 1982; 18: 905-
910.). Maximal dos är 150 mg. 
13 mg/l perfunderad övre extremitetsvolym 
10 mg/l perfunderad nedre extremitetsvolym 
Pediatrisk population 
Säkerhet och effekt för Beromun för barn under 18 år har inte fastställts. Inga data finns tillgängliga. 
2 
 
 
 
 
 
 
 
 
 
 
 
 
 
 
 
 
 
 
 
 
 
Administreringssätt 
Försiktighetsåtgärder före hantering eller administrering av läkemedlet 
Vid beredning och hantering av Beromun lösning bör handskar användas. Tvätta noggrant med vatten 
om pulver eller färdigberedd lösning av Beromun skulle komma i kontakt med hud eller slemhinnor. 
Anvisningar om beredning av läkemedlet före administrering finns i avsnitt 6.6. 
Beromun ska administreras med mild hypertermisk ILP. Perfusionskretsen (cirkulationspump, 
oxygenator med integrerad behållare, värmeväxlare, anslutande slangar) ska före operationen primas 
med 700-800 ml perfusat, med hematokrit 0,25 - 0,30.  
Perfusionsnivån ska väljas för att ge tillräcklig försörjning till berörda vävnader (tillförsel via arteria 
iliaca externa, a. femoralis, a. poplitea, a. axillaris eller a. brachealis rekommenderas). Extern 
värmeförlust från extremiteten kan förhindras genom användning av värmeisolerande filtar. 
Temperaturen i extremiteten bör monitoreras kontinuerligt med hjälp av termistorer placerade i 
subkutana vävnader och muskler. Händer och fötter bör skyddas med Esmarch kompressionsbandage 
ifall de inte är berörda av ingreppet. En stas bör anbringas på extremiteten proximalt om 
perfusionskretsen. 
Flödeshastigheten skall justeras till 35-40 ml/l extremitetsvolym/min och läckaget från extremiteten 
till systemcirkulationen kontrolleras med hjälp av radioaktiv markörmetodik (se avsnitt 4.4). Justering 
av flödeshastighet och stastryck kan vara nödvändigt för att försäkra sig om att läckaget från 
perfusionskretsen till systemcirkulationen ej överskrider 10% och är stabilt (systemnivån av 
radioaktivitet har nått en platå). Beromun ska endast administreras om läckaget är mindre än 10 %. 
När temperaturen i det distala subkutana partiet av extremiteten har uppnått >38°C (men ej över 39°C) 
och pH i perfusatet är mellan 7,2 och 7,35 ska Beromun injiceras som bolus i den arteriella delen av 
kretsen. Efter 30 minuters perfusion med enbart Beromun, ska melfalan läggas till som bolus i 
behållaren i perfusionskretsen, eller långsamt tillföras i den arteriella delen av kretsen. Temperaturen 
bör då öka till >39°C (men ej över 40°C) vid två olika mätningar inom tumörområdet. Perfusionstiden 
efter tillägg av melfalan bör vara 60 minuter. Den totala perfusionstiden bör därmed uppgå till 
90 minuter. 
I slutet av perfusionen ska perfusatet samlas i behållaren samtidigt som wash-out-vätska tillförs i 
kretsen och cirkuleras med samma flödeshastighet, 35-40 ml/l extremitetsvolym/min. Sköljningen ska 
fortsätta tills perfusatet är klart rosa, genomskinligt (se avsnitt 4.4). 
Kirurgisk resektion av tumörresterna ska genomföras om det är möjligt. Om det behövs kan en andra 
ILP övervägas 6-8 veckor efter den första (se avsnitt 4.4).  
4.3  Kontraindikationer 
Kontraindikationer mot Beromun ILP, uppdelat på de olika komponenterna i proceduren är: 
Kontraindikationer mot Beromun: 
Överkänslighet mot den aktiva substansen eller mot något hjälpämne som anges i avsnitt 6.1. 
Signifikant kardiovaskulär sjukdom, t ex hjärtinsufficiens (NYHA klass II, III eller IV), svår angina 
pectoris, hjärtarytmi, hjärtinfarkt under de senaste 3 månaderna före behandling, venös trombos, 
ocklusiv perifer arteriell sjukdom, nyligen genomgången lungemboli. 
Kraftigt nedsatt lungfunktion. 
3 
 
 
 
 
 
 
 
 
 
 
 
 
 
 
 
 
 
 
Nyligen genomgånget eller aktivt magsår. 
Svår ascites. 
Signifikant hematologisk rubbning, t ex leukocyter < 2,5 x 109/l, hemoglobin < 9 g/dl, trombocyter  
< 60 x 109/l, hemmoragisk diates eller aktiv blödningsrubbning. 
Signifikant njurpåverkan, t ex nefrotiskt syndrom, serumkreatinin > 150 µmol/l eller 
kreatininclearance < 50 ml/min. 
Signifikant leverinsufficiens, t ex > 2 x övre normalgränsen för asparat-aminotransferas, alanin-
aminotransferas eller alkaliska fosfataser; eller bilirubinnivå > 1.25 x övre normalgränsen. 
Hyperkalcemi > 12 mg/dl (2.99 mmol/l). 
Patienter hos vilka det är kontraindicerat att använda kärlsammandragande preparat. 
Patienter hos vilka det är kontraindicerat att använda antikoagulantia. 
Samtidig behandling med kardiotoxiska läkemedel (t ex antracykliner). 
Graviditet och amning (se avsnitt 4.6). 
Kontraindikationer mot melfalan: 
Var god se produktresumé för melfalan. 
Kontraindikationer mot ILP-proceduren: 
Svår ascites. 
Uttalat lymfödem i extremiteten. 
Patienter hos vilka det är kontraindicerat att använda kärlsammandragande preparat. 
Patienter hos vilka det är kontraindicerat att använda antikoagulantia. 
Patienter hos vilka det är kontraindicerat att använda radioaktiva markörer. 
Patienter hos vilka det är kontraindicerat att genomföra hypertermi i extremiteterna. 
Patienter hos vilka blodtillförseln till extremiteten distalt om tumören misstänks vara höggradigt 
beroende av tumörassocierade blodkärl. Detta kan klarläggas med angiografi. 
Graviditet och amning. 
4.4  Varningar och försiktighet 
ILP ska genomföras på specialiserade centra av kirurgteam med erfarenhet av behandling av sarkom i 
extremiteterna och av ILP-proceduren, med tillgång till intensivvårdsenhet och möjlighet att följa 
läckage av läkemedlet till systemcirkulationen. Beromun får inte tillföras systemiskt. 
Var god läs produktresumén för melfalan innan ILP-proceduren påbörjas. 
Allmän anestesi och därefter assisterad andning ska genomföras enligt standardmetoder. Det är viktigt 
att bibehålla en konstant nivå av anestesi för att motverka stora förändringar i systemblodtrycket, 
vilket kan påverka läckaget till systemcirkulationen från perfusionskretsen. 
4 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Under ILP-behandling rekommenderas monitorering av centralvenöst och arteriellt tryck. Dessutom 
bör man följa blodtryck, urinproduktion och EKG rutinmässigt under de första 24-48 timmarna efter 
avslutad ILP, eller längre vid behov. Monitorering av pulmonellt arteriellt tryck och "wedge"-tryck 
under ILP samt postoperativt med en Swan-Ganz-kateter kan övervägas. 
Paracetamol (oralt eller som suppositorium) eller ett annat analgetikum/antipyretikum kan användas 
som profylax och behandling av feber, frossa och andra influensaliknande symtom i samband med 
Beromun-behandling.  
Patienterna bör hydreras maximalt före, under och efter perfusionen. Detta motverkar chock och 
säkerställer optimala hemodynamiska förhållanden, hög urinproduktion och snabb clearance av 
kvarvarande tasonermin. Dessutom bör vätska (kristallin eller kolloid) finnas tillgänglig för behandling 
i de fall ett signifikant blodtrycksfall uppträder. Vätskor baserade på kolloider och hydroxietylstärkelse 
är att föredra eftersom dessa medför mindre risk för läckage till kärlsystemet. Om det finns kliniskt 
behov kan man dessutom ge kärlsammandragande läkemedel, t ex dopamin, både under ILP-
proceduren och post-operativt. I de fall svår chock inträffar innan ILP-proceduren har avslutats, bör 
perfusionsbehandlingen avbrytas och lämplig behandling ges. 
För att minimera risken för läckage av perfusionsvätska till systemcirkulationen, bör flödeshastigheten 
vid perfusionen inte överskrida 40 ml/l extremitetsvolym/min. Potentiellt läckage bör mätas med 
radioaktivt märkt albumin eller erytrocyter injicerat i perfusionskretsen, med tillfredsställande metoder 
för kontinuerlig monitorering av radioaktivt läckage till systemcirkulationen Justering av 
flödeshastigheten och trycket i stasen kan vara nödvändigt för att säkerställa att läckaget är stabilt 
(systemnivån av radioaktivitet har nått en platå) och inte överskrider 10 %. Perfusionen bör avslutas 
om det kumulativa läckaget till systemcirkulationen är >10 %. Detta skall åtföljas av standardiserad 
wash-out med åtminstone 2 liter dextran 70 intravenös infusion eller motsvarande. 
Efter avslutad ILP skall standardiserad wash-out genomföras. Efter perfusion av de nedre 
extremiteterna bör 3-6 liter dextran 70 intravenös infusion eller motsvarande användas och efter 
perfusion av de övre extremiteterna 1-2 liter. Efter perfusion av arteria poplitea och arteria brachialis 
behövs ofta inte mer än 1 liter vätska. Wash-out bör fortgå tills dess ett klart (rosa, genomskinligt) 
venöst flöde erhålles.  
Åtgärder bör vidtagas för att säkerställa att perioderna med avbruten syretillförsel till extremiteterna är 
så korta som möjligt (maximalt 20 minuter). 
Kirurgisk resektion av återstoden av tumören bör genomföras när det är möjligt. Om det är nödvändigt 
kan en andra ILP övervägas efter 6-8 veckor. 
Om en andra ILP är indicerad, bör läkaren ta hänsyn till läckagenivån vid föregående ILP. 
Den maximalt tolererade dosen (MTD) av tasonermin vid ILP är 4 mg, vilket är 10 gånger högre än 
MTD vid systemtillförsel. Av det skälet kan allvarliga oönskade effekter förväntas vid signifikant 
läckage av tasonermin. Doser upp till 6 mg av andra TNFα-preparat har tillförts vid ILP, men denna 
dos ledde till oacceptabel lokal regional toxicitet. 
Kombination med kardiotoxiska substanser (t ex antracykliner) ska undvikas eftersom det är möjligt 
att tasonermin kan öka kardiotoxiciteten, vilket har observerats i prekliniska 13-veckors toxikologiska 
studier. Samtidig tillförsel av medel som väntas orsaka signifikant hypotension rekommenderas inte 
(se avsnitt 4.5). 
Ett antal terapeutiska åtgärder används rutinmässigt under ILP och omedelbart postoperativt. Dessa 
inkluderar vanliga anestesimedel, analgetika, antipyretika, intravenös vätsketillförsel, antikoagulantia 
och kärlsammandragande preparat. Det finns inga tecken på att något av dessa läkemedel motverkar 
den farmakodynamiska effekten av tasonermin. Ingen signifikant interaktion har än så länge noterats, 
men försiktighet bör iakttagas (se avsnitt 4.5). 
5 
 
 
 
 
 
 
 
 
 
 
  
 
Om tecken på systemtoxicitet föreligger, t ex feber, hjärtarytmier, chock/hypotension, "adult 
respiratory distress syndrome" (ARDS) bör generella stödåtgärder sättas in och patienten bör 
omedelbart överföras till intensivvårdsavdelning för övervakning. Volymexpansion och 
kärlsammandragande medel rekommenderas. Respiratorbehandling kan behövas vid ARDS. Njur- och 
leverfunktionen bör följas noga. Hematologiska förändringar, särskilt leukopeni, trombocytopeni och 
koagulationsstörningar kan väntas. 
Fall av kompartmentsyndrom karaktäriserade av smärta, svullnad och neurologiska symtom, liksom 
muskelskador som påverkar den perfunderade extremiteten har observerats hos enstaka patienter som 
behandlats med Beromun. Patienterna ska därför monitoreras under de första 3 dagarna efter ILP. Om 
den kliniska diagnosen kompartmentssyndrom ställs bör följande behandling övervägas: 
-  Fasciotomi av alla muskelkompartment i den berörda extremiteten. 
-  Forcerad diures och alkalisering av urinen, om en muskelskada med förhöjda nivåer myoglobin i 
plasma och urin förekommer. 
Den färdigberedda lösningen innehåller upp till 151,27 mg (6,58 mmol) natrium per rekommenderad 
dos. Detta bör beaktas av patienter som ordinerats saltfattig kost. 
Läkemedelsförpackningens material innehåller latex. Kan ge allvarliga allergiska reaktioner. 
4.5 
Interaktioner med andra läkemedel och övriga interaktioner 
Inga interaktionsstudier har utförts. 
Beromun har använts tillsammans med interferon-gamma vid ILP, men ingen additiv effekt har visats. 
Tillägg av interferon-gamma till tasonermin-perfusatet förefaller inte resultera i någon signifikant 
ökning av produktionen av endogent TNFα eller andra inflammatoriska cytokiner vilket visats hos 
patienter med svårt trauma. Kliniska data indikerar emellertid att den totala incidensen av biverkningar 
ökar om patienterna samtidigt använder tasonermin och interferon-gamma. 
Kombination med kardiotoxiska läkemedel (t ex antracykliner) bör undvikas eftersom det är möjligt 
att tasonermin ökar kardiotoxiciteten, vilket observerats i en preklinisk 13-veckors toxikologisk studie 
(se avsnitt 4.4). 
Ett antal terapeutiska åtgärder används rutinmässigt under ILP och omedelbart postoperativt. Detta 
inkluderar vanliga anestesimedel, analgetika, antipyretika, intravenös vätsketillförsel, antikoagulantia 
och kärlsammandragande preparat. Det finns inga tecken på att något av dessa läkemedel motverkar 
den terapeutiska effekten av tasonermin. Ingen signifikant interaktion har än så länge noterats, men 
försiktighet bör iakttagas (se avsnitt 4.4).  
Samtidig tillförsel av medel som väntas orsaka signifikant hypotension rekommenderas inte (se 
avsnitt 4.4). 
Beträffande information om interaktioner för melfalan, se produktresumén för melfalan. 
4.6  Fertilitet, graviditet och amning 
Graviditet 
Det finns inga adekvata data från användning av tasonermin i gravida kvinnor. Djurstudier är 
ofullständiga vad gäller effekter på graviditet, embryonal utveckling och utveckling efter födseln (se 
avsnitt 5.3). Risken för människa är okänd. Beromun är kontraindicerat vid graviditet (se avsnitt 4.3). 
Amning 
Det är okänt om tasonermin utsöndras i bröstmjölk. Med tanke på att risken för barnet inte är känd, är 
amning kontraindicerat under 7 dagar efter ILP (se avsnitt 4.3). 
6 
 
 
 
 
 
 
 
 
 
 
 
 
 
 
 
 
Fertilitet 
Inga data om den eventuella effekten av detta läkemedel på manlig eller kvinnlig fertilitet finns 
tillgängliga. 
4.7  Effekter på förmågan att framföra fordon och använda maskiner 
Ej relevant. 
4.8  Biverkningar 
Sammanfattning av säkerhetsprofilen 
Biverkningar kan vara relaterade till Beromun, till melfalan eller till ILP och därmed 
sammanhängande åtgärder eller en kombination av dessa faktorer. 
De mest frekventa biverkningar som rapporterats i kliniska prövningar var feber, illamående, 
kräkningar, trötthet, arytmi, frossa, smärta, sårinfektion och hudreaktion. Biverkningarna är antingen 
lokala och påverkar den lem som behandlas med ILP, eller systemiska. Systemiska biverkningar 
inkluderar lindriga konstitutionella reaktioner och toxiska effekter på olika organsystem.  
Tabellsammandrag av biverkningar 
Biverkningar har sorterats enligt frekvens enligt följande konvention: 
mycket vanliga   
vanliga   
mindre vanliga   
sällsynta 
(≥1/10)  
(≥1/100, <1/10)  
(≥1/1 000, <1/100) 
(≥1/10 000, <1/1 000). 
Infektioner och infestationer 
Vanliga:  
Mindre vanliga:  
Infektion, sårinfektion 
Sepsis 
Blodet och lymfsystemet 
Vanliga:  
Leukopeni, trombocytopeni 
Immunsystemet 
Vanliga:  
Överkänslighetsreaktion 
Centrala och perifera nervsystemet 
Vanliga: Nervskador, perifer neurotoxicitet, förändrat medvetandetillstånd, huvudvärk 
Hjärtat 
Mycket vanliga:  
Vanliga:  
Arytmi 
Hjärtsvikt 
Blodkärl 
Vanliga:  
Mindre vanliga:  
Ventrombos, artäriell trombos, chock, hypotension 
Perifer arteriell ocklusionssjukdom 
Andningsvägar bröstkorg och mediastinum 
Vanliga:  
Mindre vanliga:  
Andnödssyndrom hos vuxna (ARDS)  
Lungödem 
Magtarmkanalen 
Mycket vanliga:  
Vanliga:  
Mindre vanliga:  
Illamående, kräkningar 
Diarré, förstoppning 
Smärta från bukens övre del, eroderande gastrit 
7 
 
 
 
 
 
 
 
 
 
 
 
 
 
 
 
 
 
 
 
Lever och gallvägar 
Mycket vanliga:  
Levertoxicitet 
Hud och subkutan vävnad 
Mycket vanliga:  
Vanliga:  
Mindre vanliga:  
Hudreaktioner 
Hudnekros, perifert ödem 
Onychomadesis (förlust av naglar) 
Muskuloskeletala systemet och bindväv 
Vanliga:  
Kompartmentsyndrom, myalgi  
Njurar och urinvägar 
Vanliga:  
Mindre vanlig:  
Proteinuri 
Akut njursvikt 
Allmänna symtom och/eller symtom vid administreringsstället 
Mycket vanliga:  
Vanliga:  
Feber, frossa, smärta, trötthet 
Nattliga svettningar,  
Undersökningar 
Mindre vanliga:  
Förhöjt blodkreatinin 
Kirurgiska och medicinska åtgärder 
Vanliga:  
Nekros i extremiteter, allvarliga nog att kräva amputation 
Beskrivning av utvalda biverkningar 
Nekros i extremiteter samt kompartmentssyndrom kan vara tillräckligt allvarligt för att kräva 
amputation.  
Fördröjd debut av perifer arteriell ocklusionssjukdom (PAOD, Peripheral arterial occlusive disease) i 
nedre extremiteterna har rapporterats hos patienter flera år efter ILP-behandling, framförallt hos 
patienter med etablerade kardiovaskulära riskfaktorer, eller hos patienter som genomgått strålning av 
den drabbade extremiteten.  
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Skulle överdosering av misstag inträffa, ska ILP avslutas omedelbart och extremiteten sköljas med 
minst 2 liter dextran 70 intravenös infusion eller motsvarande (se även avsnitt 4.4). 
Om tecken på systemtoxicitet förekommer (t ex feber, hjärtarytmier, chock/hypotension, ARDS) bör 
allmänna stödåtgärder sättas in och patienten omedelbart överföras till intensivvårdsavdelning för 
övervakning. Volymexpanderande medel och kärlsammandragande preparat rekommenderas. 
Respiratorbehandling kan vara nödvändigt om ARDS utvecklas. Njur- och leverfunktion bör följas 
noggrant. Hematologiska störningar, speciellt leukopeni, trombocytopeni och koagulationsstörningar 
kan förväntas. 
Det finns ingen specifik antidot mot tasonermin. Behandling med anti-TNFα antikroppar 
rekommenderas inte. 
Var god se produktresumé för melfalan för information om överdosering med melfalan. 
8 
 
 
 
 
 
 
 
 
 
 
 
 
 
 
 
 
 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga immunstimulerande medel, ATC-kod L03A X11 
Verkningsmekanism 
In vivo antitumöraktiviteten är troligen baserad på direkta och indirekta effekter. 
Direkt hämning av proliferationen av tumörcellen: Tasonermin är cytotoxisk eller cytostatisk in vitro 
för ett antal tumörcellinjer av olika histogenes. 
Direkt effekt på tumörkärlen: Tasonermin påverkar morfologin och reducerar proliferationen av 
endotelceller och modifierar uttrycket av specifika cellytor och sekretoriska proteiner (inklusive 
adhesionsmolekyler och proteiner som modulerar koagulationen, interleukiner och hematopoietiska 
tlllväxtfaktorer). Dessa förändringar leder i sin tur till ett prokoagulativt tillstånd, som leder till 
mikrovaskulär trombos. Dessutom, ökar vidhäftningen och extravasation av leukocyter, vilket leder till 
infiltration av tumören med lymfocyter, monocyter och granulocyter, 
Anledningen till den skilda känsligheten hos tumörkärlen (hög) jämfört med normal kärlbädd (låg) är 
för närvarande inte känd. 
Indirekt och direkt immunmodulering: Tasonermin har genomgripande effekter på de cellulära 
komponenterna i immunsystemet. Proliferationen av aktiverade B- och T-lymfocyter, utveckling av 
cytotoxiska T-celler och celler som utsöndrar immunglobulin ökar. Monocyter/makrofager aktiveras 
för att döda tumörceller. Granulocyter aktiveras för att utveckla ökad fagocyt-aktivitet, "respiratory 
burst" och degranulering samt vidhäftning till endotelet. Som tillägg till den direkta effekten 
modulerar tasonermin immunsvaret genom induktion av produktionen av cytokiner och lågmolekulära 
mediatorer (prostaglandiner, trombocytaktiverande faktor). Mycket tyder på att dessa 
immunmodulerande aktiviteter har betydelse för den antitumorala effekten, bl a är den 
tumörhämmande effekten betydligt mindre uttalad hos immundepriverade djur. Djur som motstått 
utveckling av experimentella tumörer efter behandling med tasonermin kan dessutom utveckla specifik 
immunitet för den aktuella tumörcellstypen. 
Farmakodynamisk effekt 
Tasonermin är aktivt i klassiska analyssystem av ”tumour necrosis factor, och framkallar 
hemorrhagisk nekros i tumörnoduli i murina syngena och humana xenogena tumörsystem efter lokal 
eller systemisk injektion.  
Systemisk tillförseln av tasonermin begränsas av toxiska effekter, den effektiva dosen förutsagd från 
prekliniska studier är väsentligt högre än den observerade humana maximalt tolererade dosen. 
Klinisk effekt 
Isolerad loco-regional tillförsel av Beromun, i kombination med melfalan, har visats vara mycket 
effektiv vid mjukdelssarkom i extremiteterna. Behandlingen är emellertid loco-regional och påverkan 
på överlevnaden kan ej förväntas. En analys av överlevnaden hos matchade par som behandlats med 
Beromun och melfalan via ILP visade ingen skillnad gentemot historiska kontroller beträffande 
överlevnad (p=0.5). 
9 
 
 
 
 
 
 
 
 
 
 
 
 
 
5.2  Farmakokinetiska uppgifter 
Systemisk farmakokinetik: 
Den farmakokinetiska informationen beträffande systemisk tillförsel av tasonermin är sparsam. Ett 
dosberoende har observerats beträffande minskningen i clearance och ökningen i halveringstid med 
ökande dos. Den terminala halveringstiden vid maximalt tolererad intravenös dos (150 µg/m2) var 15-
30 minuter. 
Farmakokinetik vid ILP: 
ILP medger tillförsel av höga och relativt stabila koncentrationer av tasonermin. Data från 51 ILP-
patienter visade att maximal koncentration av tasonermin (mellan 3000 och 4000 ng/ml) i 
perfusionskretsen uppnåddes 30 minuter efter start av ILP. Under förutsättning av mindre än 2% 
systemläckage (observerat hos 38 av 51 patienter) uppnåddes maximal systemkoncentration av 
tasonermin inom 5 minuter efter start av ILP med ungefär 200 gånger lägre nivå än i 
perfusionskretsen. Under förutsättning av systemläckage större än 2 % (observerat hos 13 av 
51 patienter) var den maximala systemkoncentrationen av tasonermin ändå minst 10 gånger lägre än i 
perfusionskretsen. 
5.3  Prekliniska säkerhetsuppgifter 
Den toxikologiska profilen hos tasonermin har undersökts i prekliniska studier (mus, råtta, kanin, hund 
och apa). Förändringar i hematologi och cirkulation, minskat välbefinnande, viktökning samt 
förändrad lever- och njurfunktion var de främsta bieffekterna som observerades vid upprepad tillförsel 
av tasonermin. De hematologiska förändringarna omfattade anemi, förhöjda hematokritvärden samt 
ökat eller minskat antal leukocyter och trombocyter beroende på species och behandlingstid. 
Cirkulationsförändringarna bestod av minskat blodtryck och i vissa studier ökad hjärtfrekvens och 
minskad kontraktilitet. Leverns synteskapacitet minskade, vilket indikerades av ökande leverenzymer. 
Förändrad njurfunktion noterades med ökad vatten- och natriumutsöndring samt ökade nivåer av 
urinämne och kreatinin. Lägsta toxiska nivå (NOTEL) kunde inte bestämmas i de prekliniska studierna 
med ett undantag, efter 7 dagars tillförsel av 0.l µg/kg till apa. De förändringar som observerades vid 
låg dosering i en 13 veckors-studie var minimala och helt reversibla.  
Tasonermin passerar inte en intakt blod-hjärn-barriär hos mus i någon signifikant utsträckning. Hos 
Rhesusapa visade helkroppsautoradiografi med radioaktivt märkt tasonermin inget specifikt 
distributionsmönster. Tasonermin passerade inte placentabarriären och gick inte över i nekrotiska 
tumörer. Hos Rhesusapa indikerade farmakokinetiska studier efter intravenös tillförsel av tasonermin 
en ospecifik, ej mättnadsbar utsöndring via glomerulär filtration. Specifik och mättnadsbar 
eliminationsmekanism som involverar tasonermin-receptorn är mindre trolig. 
Inga tecken på mutagena effekter har visats in vivo eller in vitro. Inga reproduktionsstudier eller 
carcinogenstudier har genomförts eftersom detta inte är tillämpligt vid den avsedda indikationen för 
Beromun, ILP vid mjukdelssarkom.  
För att studera det avsedda kliniska användningsområdet för Beromun, har experiment utförts på 
bakbenen hos friska råttor med olika doser med syfte att uppnå samma koncentration av tasonermin 
som vid klinisk tillförsel till människa. Förutom svag ökning av ischemiska effekter vid högre doser, 
visade histologisk undersökning av hud, muskler, ben, nerver och kärl ingen skillnad mellan de djur 
som behandlats med tasonermin och kontrolldjuren. Man noterade inga sena negativa effekter av 
tasonermin. 
6. 
FARMACEUTISKA UPPGIFTER 
6.1  Förteckning över hjälpämnen 
Natriumdivätefosfatdihydrat  
Dinatriumfosfatdodekahydrat  
10 
 
 
 
 
 
 
 
 
 
 
 
 
Humant Serumalbumin  
6.2 
Inkompatibiliteter  
Vid ILP är inga inkompatibiliteter kända vad gäller andra beståndsdelar i perfusionsvätskan, eller vad 
gäller hypertermi, membranoxygenatorer och silikonslang. Prover från perfusionsvätskan under ett 
flertal ILP har visat stabila nivåer av tasonermin (mätt med ELISA) upp till 100 minuter efter start av 
perfusionen, utan tecken till nedbrytning. 
Var god se produktresumén för melfalan för information om inkompatibiliteter med melfalan. 
6.3  Hållbarhet 
3 år 
Färdigberedd vätska: 
Kemisk och fysikalisk hållbarhet vid användning har visats under upp till 48 timmar vid 25 °C. 
Från mikrobiologisk synpunkt, bör vätskan användas omedelbart. Om den inte används omedelbart, 
faller hållbarhetstiden och förvaringsbetingelserna på användarens ansvar. Normalt bör förvaringstiden 
inte vara längre än 24 timmar vid 2-8 ºC om inte beredningen skett under kontrollerade och validerade 
aseptiska förhållanden. 
6.4  Särskilda förvaringsanvisningar 
Förvaras i kylskåp (2°C - 8°C)  
Förvaringsanvisningar för läkemedlet efter beredning finns i avsnitt 6.3.  
6.5  Förpackningstyp och innehåll 
Injektionsflaska med pulver 
Injektionsflaska av typ I glas med klorobutylgummipropp och med "flip-off"-lock av aluminium. 
Varje förpackning innehåller 4 injektionsflaskor.  
6.6  Särskilda anvisningar för destruktion och övrig hantering  
Instruktioner för rekonstituering 
Innehållet i en injektionsflaska med Beromun pulver bereds med 5,3 ml steril natriumklorid 0,9 % 
(9  mg/ml)  injektionsvätska, lösning. Genom att skaka försiktigt blir lösningen homogen. Den 
färdigberedda lösningen bör inspekteras visuellt med avseende på partiklar före administrering. 
Lösningen är klar till ljusgul. 
Den färdigberedda lösningen innehåller inte konserveringsmedel och är avsedd för engångsbruk. När 
den har öppnats bör den normalt användas omedelbart (se avsnitt 6.3). För instruktioner om 
administrering, se avsnitt 4.2. 
Destruktion 
Ej använt läkemedel och avfall ska kasseras enligt gällande anvisningar. 
11 
 
 
 
 
 
 
 
 
 
 
 
 
 
 
 
 
 
 
 
 
 
7. 
INNEHAVARE AV GODKÄNNANDE FÖR FÖRSÄLJNING 
BELPHARMA s.a. 
2, Rue Albert 1er  
L-1117 Luxemburg 
Storhertigdömet Luxemburg 
8. 
NUMMER PÅ GODKÄNNANDE FÖR FÖRSÄLJNING 
EU/1/99/097/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 13 april 1999 
Datum för den senaste förnyelsen: 13 april 2009 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
12 
 
 
 
 
 
 
 
 
 
 
 
 
 
BILAGA II 
A. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS  
B.  VILLKOR FÖR GODKÄNNANDE FÖR FÖRSKRIVNING OCH 
ANVÄNDNING 
C.  ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
D.  VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare av aktiv substans av biologiskt ursprung 
AGC Biologics 
Vandtaarnsvej 83B 
DK-2860 Soeborg 
Köpenhamn 
Danmark  
Namn och adress till tillverkare som ansvarar för frisläppande av tillverkningssats 
Eumedica NV 
Chemin de Nauwelette 1 
B-7170 Manage  
Belgien  
B.  VILLKOR ELLER BEGRÄNSNINGAR FÖR FÖRSKRIVNING OCH ANVÄNDNING  
Läkemedel som med begränsningar lämnas ut mot recept (se bilaga I: Produktresumén avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
Ej relevant. 
14 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN  
YTTERKARTONG 
1. 
LÄKEMEDLETS NAMN 
Beromun 1 mg pulver till infusionsvätska 
tasonermin 
2. 
DEKLARATION AV AKTIV(A) SUBSTANS(ER) 
Varje injektionsflaska innehåller 1 mg tasonermin motsvarande 3,0-6,0 x 107 IE.  
3. 
FÖRTECKNING ÖVER HJÄLPÄMNEN 
Natriumdivätefosfatdihydrat, dinatriumfosfatdodekahydrat, humant serumalbumin 
4. 
LÄKEMEDELSFORM OCH FÖRPACKNINGSSTORLEK 
Pulver till infusionsvätska, lösning  
4 injektionsflaskor pulver till infusionsvätska, lösning 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
För administrering via ILP. 
Intra-arteriell användning 
6. 
SÄRSKILD VARNING OM ATT LÄKEMEDLET MÅSTE FÖRVARAS 
OÅTKOMLIGT FÖR BARN 
Förvaras utom syn- och räckhåll för barn 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
Endast för engångsbruk. Preparatet ska användas omedelbart efter beredning. 
9. 
SÄRSKILDA FÖRVARINGSANVISNINGAR 
Förvaras i kylskåp 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
Ej använd injektionsvätska eller avfall ska destrueras enligt gällande anvisningar. 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
BELPHARMA s.a. 
2, Rue Albert 1er  
L-1117 Luxemburg 
Storhertigdömet Luxemburg 
12.  NUMMER PÅ GODKÄNNANDE FÖR FÖRSÄLJNING 
EU/1/99/097/001 
13.  TILLVERKNINGSSATSNUMMER 
Batch 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC: {nummer} [produktkod] 
SN: {nummer} [serienummer] 
NN: {nummer} [nationellt kostnadsersättningsnummer eller ett annat nationellt nummer som gör det 
möjligt att identifiera läkemedlet] 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ INRE LÄKEMEDELSFÖRPACKNINGAR 
ETIKETT TILL INJEKTIONSFLASKA FÖR BEROMUN 
1. 
LÄKEMEDLETS NAMN OCH ADMINISTRERINGSVÄG 
Beromun 1 mg pulver för infusion 
tasonermin 
Intra-arteriell användning 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Batch 
5.  MÄNGD UTTRYCKT I VIKT, VOLYM ELLER PER ENHET 
1 mg 
6. 
ÖVRIGT 
19 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: information till patienten 
Beromun 1 mg pulver till infusionsvätska 
tasonermin 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare. 
Om du får biverkningar, tala med läkare. Detta gäller även eventuella biverkningar som inte 
nämns i denna information. 
I denna bipacksedel finns information om följande: 
Vad Beromun är och vad det används för 
1. 
Vad du behöver veta innan du använder Beromun  
2. 
Hur du använder Beromun 
3. 
Eventuella biverkningar 
4. 
Hur Beromun ska förvaras 
5. 
Förpackningens innehåll och övriga upplysningar 
6. 
1. 
Vad Beromun är och vad det används för 
Beromun innehåller det aktiva ämnet tasonermin (tumörnekrotiserande faktor alfa-1a), som produceras 
genom rekombinant DNA-teknik. Det hör till en grupp läkemedel som kallas immunstimulerare, som 
hjälper kroppens immunsystem att bekämpa cancerceller. 
BEROMUN används tillsammans med läkemedel som innehåller melfalan, för att behandla 
mjukdelssarkom i arm och ben. Genom att reducera storleken på tumören, ges behandlingen för att 
underlätta kirurgiskt borttagandet av tumören eller för att förhindra svår skada på omgivande friska 
vävnader och därmed försena eller motverka behovet av amputation av arm eller ben. 
2. 
Vad du behöver veta innan du använder Beromun  
Använd inte Beromun 
- 
om du är allergisk mot tasonermin eller något annat innehållsämne i detta läkemedel (anges i 
avsnitt 6). 
om du har allvarliga hjärtproblem  
om du har en allvarlig lungsjukdom 
om du har eller nyligen haft magsår 
om dina värden på olika blodkroppar är alltför låga eller om du har blödningar 
om du har medelsvår eller svår lever- eller njursjukdom 
om du inte kan använda kärlsammandragande preparat (används för att höja lågt blodtryck), 
antikoagulantia (läkemedel som verkar hämmande på blodets förmåga att levra sig) eller 
radioaktiva markörer 
om du samtidigt behandlas med läkemedel som har skadliga effekter på hjärtat 
om du har förhöjda nivåer av kalcium i blodet 
om du har en infektionssjukdom och antibiotika ej har effekt 
om du har en uttalad svullnad i den sjuka armen eller benet p.g.a. lokal vätskeansamling eller 
har uttalad vätskeansamling i buken. 
om du är gravid eller planerar att bli gravid. 
om du ammar, måste du avstå från att amma under åtminstone 7 dagar efter behandling med 
Beromun 
- 
- 
- 
- 
- 
- 
- 
- 
- 
- 
- 
- 
21 
 
 
 
 
 
 
 
 
 
 
 
 
Varningar och försiktighet 
BEROMUN kommer att tillföras av en läkare som är erfaren och kunnig i tekniken isolerad regional 
perfusion (ILP). Denna teknik säkerställer att Beromun begränsas till den sjuka armen eller benet.Det 
är viktigt att det inte når resten av kroppen, eftersom detta så kallade systemläckage kan orsaka 
allvarliga biverkningar på viktiga organ i kroppen. 
Efter ILP-behandlingen får du stanna på sjukhuset 7-10 dagar. Din läkare kommer att noggrant följa 
ditt blodtryck, cirkulation och eventuella biverkningar. Du kan behöva stanna en kort period på 
intensivvårdsavdelningen direkt efter behandlingen.  
Ett tillstånd som kallas ”kompartmentsyndrom” kan utvecklas under dag 1-3 efter tillförsel av 
Beromun. Symtom på muskelskador i den behandlade kroppsdelen, inkluderar smärta, svullnad och 
neurologiska symtom (t ex känselbortfall, förlamning). Detta ska omedelbart rapporteras till 
behandlande läkare. 
Andra läkemedel och Beromun 
Tala om för läkare om du använder, nyligen har använt eller kan tänkas använda andra läkemedel. Det 
är särskilt viktigt att du talar om för din läkare om du använder mediciner som sänker blodtrycket 
(medel mot högt blodtryck). 
Vid ILP-behandling får du också läkemedel för att kontrollera smärta, feber, blodtryck, 
blodkoagulation och även narkosmedel.  
Graviditet och amning 
Du får inte använda Beromun om du är gravid. Du får inte amma under åtminstone de 7 första 
dagarna efter behandling med Beromun. 
Körförmåga och användning av maskiner 
Ej relevant 
Beromun innehåller natrium 
Den färdigberedda lösningen innehåller 151,27 mg (6,58 mmol) natrium per rekommenderad dos. 
Detta bör beaktas av patienter som ordinerats en saltfattig kost. 
Behållaren innehåller latex 
Läkemedelsförpackningens material innehåller latex. Kan ge allvarliga allergiska reaktioner. 
3. 
Hur du använder Beromun 
Beromun och den tumörhämmande substansen melfalan tillförs med en teknik, som kallas isolerad 
regional perfusion (ILP). Under medicineringen kommer du att vara nedsövd med hjälp av 
narkosmedel. 
Blodflödet till och från den sjuka armen eller benet kommer att snöras av med klämmor under 
operationen. Blodet tillförs syre från en hjärt-lung-maskin och pumpas till den sjuka 
kroppsdelen via en kateter i det största ingående blodkärlet (artären), medan det dräneras 
(pumpas ut) från det största utgående blodkärlet (venen), Beromun och därefter melfalan 
injiceras i denna krets - under totalt 90 minuter exponeras den sjuka armen eller benet för 
Beromun. 
Rekommenderad dos av Beromun beror på den sjuka kroppsdelen, vanligen 3 mg för arm och 
4 mg för ben. Beromun pulver måste lösas upp före användning. Den färdiga lösningen 
kommer att tillföras i en artär i din sjuka arm eller ben med ILP under en initial period om 
30 minuter. Därefter tillsätts melfalan och ILP-behandlingen fortsätter ytterligare 60 minuter. 
Slutligen, kommer kroppsdelen att sköljas för att ta bort återstoden av Beromun och melfalan. 
22 
 
 
 
 
   
 
 
 
 
 
 
 
 
 
ILP medger att tumörceller i din kroppsdel kan utsättas för mycket höga doser Beromun och 
melfalan, vilket förstärker anti-cancer-effekten, men utan att de når resten av kroppen, där de 
skulle kunna orsaka allvarliga biverkningar. 
Vanligen får man inte en andra ILP med Beromun. Om detta sker, ges det inte förrän efter 
åtminstone 6 veckor efter den första ILP. 
Om du använt för stor mängd av Beromun 
Eftersom Beromun alltid ges av erfarna och kvalificerade läkare på sjukhus är en oavsiktlig 
överdosering inte trolig. Skulle detta trots allt inträffa kommer läkaren omedelbart att spola den sjuka 
kroppsdelen för att ta bort Beromun och ILP kommer att stoppas. Om det är någon risk för allvarliga 
biverkningar, kommer din läkare att omedelbart överföra dig till intensivvårdsavdelningen för att 
övervaka dig och påbörja lämplig behandling.  
Om det är ett betydande systemläckage av Beromun 
Om mer än 10 % av Beromun-dosen når övriga delar av kroppen, kommer din läkare att vidta liknande 
åtgärder som vid överdosering. 
Om du har ytterligare frågor om användandet av detta läkemedel, fråga din läkare. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Biverkningar kan orsakas av Beromun, av melfalan, av ILP-tekniken, eller av en kombination av dessa 
faktorer. Vissa biverkningar kan vara allvarliga, särskilt om Beromun når resten av kroppen 
(systemläckage). I ungefär 2 % av fallen kan Beromun orsaka vävnadsskada i den behandlade 
kroppsdelen, som är så svår att amputation blir nödvändig. Om det finns någon risk för allvarliga 
biverkningar kommer din läkare att flytta dig till en intensivvårdsavdelning för noggrann övervakning 
och start av lämplig behandling. 
Följande biverkningar observerades under behandling med detta läkemedel (grupperade efter 
hur sannolikt det är att de uppträder). 
Mycket vanliga (kan förekomma hos fler än 1 av 10 personer) 
- 
- 
- 
- 
- 
- 
- 
störd hjärtrytm (arytmi)  
illamående, kräkningar 
leverskada  
hudblåsor  
feber (vanligen mild till måttlig), frossa   
smärta i påverkad arm eller ben 
trötthet 
Vanliga (kan förekomma hos upp till 1 av 10 personer) 
- 
- 
- 
- 
- 
- 
- 
- 
- 
- 
- 
infektioner 
lokala sårinfektioner 
minskat antal av vissa blodkroppar och blodplättar  
överkänslighetsreaktioner (allergiska reaktioner) 
nervskador  
minskad medvetandegrad  
huvudvärk  
hjärtproblem som kan orsaka andfåddhet eller svullnade anklar 
blodkoagulering i artär eller ven i påverkad arm eller ben (trombos) 
lågt blodtryck, chock 
allvarliga andningsproblem 
23 
 
 
 
 
 
 
 
 
 
 
 
 
- 
- 
- 
- 
- 
- 
- 
- 
förstoppning, diarré  
hudnekros (hud som dör) på påverkad arm eller ben 
svullnad av anklar, fötter eller fingrar orsakat av vätskeansamling i påverkad arm eller 
ben 
”kompartmentsyndrom”, ett tillstånd som kännetecknas av smärta, svullnad och 
neurologiska symtom, såväl som muskelskada i påverkad arm eller ben 
muskelsmärta 
äggvita i urinen 
nattliga svettningar 
vävnadsnekros (vävnad som dör) i påverkad arm eller ben, som är tillräckligt allvarlig 
för att kräva amputation 
Mindre vanliga (kan förekomma hos upp till 1 av 100 personer): 
- 
- 
- 
- 
- 
- 
- 
- 
blodförgiftning (sepsis) 
vätska i lungorna 
magvärk 
inflammation i magslemhinnan (gastrit) 
tillfällig förlust av finger- eller tånaglar på påverkad arm eller ben 
njursvikt 
blodprover som visar på förändrad njurfunktion 
förträngning eller stängning av blodkärl i ben eller arm som leder blod från hjärtat 
Rapportering av biverkningar 
Om du får biverkningar, tala med läkare. Detta gäller även biverkningar som inte nämns i denna 
information. Du kan också rapportera biverkningar direkt via det nationella rapporteringssystemet 
listat i bilaga V. Genom att rapportera biverkningar kan du bidra till att öka informationen om 
läkemedels säkerhet. 
5.  Hur Beromun ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på etiketten och kartongen efter EXP. Utgångsdatumet är den 
sista dagen i angiven månad. 
Förvaras i kylskåp (2°C - 8°C). Efter beredning bör läkemedlet användas omedelbart. 
6. 
Förpackningens innehåll och övriga upplysningar 
Innehållsdeklaration 
- 
Den aktiva substansen är tasonermin. Varje injektionsflaska innehåller 1 mg tasonermin. 
Innehållet i en injektionsflaska med Beromun pulver ska beredas med 5,3 ml steril 
natriumklorid 9 mg/ml (0,9 %) injektionsvätska, lösning. 
Övriga innehållsämnen (hjälpämnen) är natriumdivätefosfatdihydrat, 
dinatriumfosfatdodekahydrat, och humant serumalbumin. 
- 
Läkemedlets utseende och förpackningsstorlekar 
Beromun är ett vitt till gulvitt pulver för infusionslösning (pulver för infusion) som tillhandahålls i 
injektionsflaskor av glas med gummikork och försegling med flip-off-kapsyl av aluminium. 
Varje förpackning innehåller 4 injektionsflaskor med pulver. 
Innehavare av godkännande för försäljning 
BELPHARMA s.a. 
2, Rue Albert 1er  
L-1117 Luxemburg 
Storhertigdömet Luxemburg 
24 
 
 
 
 
 
 
 
 
 
 
 
 
Tillverkare 
Eumedica NV 
Chemin de Nauwelette 1 
B-7170 Manage  
Belgien  
25 
 
 
För all information om denna medicin, vänligen kontakta Innehavaren av godkännande för försäljning: 
BELPHARMA s.a. 
2, Rue Albert 1er  
L-1117 Luxemburg 
Storhertigdömet Luxemburg 
Tel : +352 27403070 
Denna bipacksedel ändrades senast  
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.  
Denna bipacksedel finns på samtliga EU-/EES-språk på Europeiska läkemedelsmyndighetens 
webbplats.  
26 
 
 
 
 
 
 
 
