EMA/434816/2014  
EMEA/H/C/000825 
Sammanfattning av EPAR för allmänheten  
Ratiograstim 
filgrastim 
Detta är en sammanfattning av det offentliga europeiska utredningsprotokollet (EPAR) för 
Ratiograstim. Det förklarar hur kommittén för humanläkemedel (CHMP) bedömt läkemedlet och hur 
den kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Ratiograstim? 
Ratiograstim är en lösning för injektion eller för infusion (dropp i en ven). Den innehåller den aktiva 
substansen filgrastim. 
Ratiograstim är en biosimilar (liknande biologiskt läkemedel), vilket innebär att Ratiograstim liknar ett 
biologiskt läkemedel som redan är godkänt i EU och som innehåller samma aktiva substans (kallas 
också ”referensläkemedel”). Referensläkemedlet är Neupogen. Mer information om biosimilarer finns i 
dokumentet med frågor och svar här. 
Vad används Ratiograstim för? 
Ratiograstim används för att stimulera produktionen av vita blodkroppar i följande fall: 
• 
• 
• 
För att minska varaktigheten av neutropeni (låga halter av neutrofiler, en typ av vita blodkroppar) 
och förekomsten av febril neutropeni (neutropeni med feber) hos patienter som får kemoterapi 
(cancerbehandling) som är cytotoxisk (celldödande). 
För att minska varaktigheten av neutropeni hos patienter som genomgår behandling för att 
förstöra benmärgscellerna före en benmärgstransplantation (till exempel hos vissa patienter med 
leukemi) om de löper risk för långvarig, svår neutropeni. 
För att öka antalet neutrofiler och minska risken för infektion hos neutropenipatienter som tidigare 
haft svåra, upprepade infektioner. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
• 
För att behandla ihållande neutropeni hos patienter med avancerad infektion med humant 
immunbristvirus (hiv) för att minska risken för bakteriella infektioner när annan behandling är 
olämplig. 
Ratiograstim kan också ges till patienter som ska donera stamceller för transplantation, för att hjälpa 
till att frigöra dessa celler från benmärgen. 
Läkemedlet är receptbelagt. 
Hur används Ratiograstim? 
Ratiograstim ges genom injektion under huden eller infusion i en ven. Hur läkemedlet ges, i vilken dos 
och hur länge behandlingen behöver pågå beror på varför läkemedlet används, hur mycket patienten 
väger och hur patienten svarar på behandlingen. Ratiograstim ges vanligen vid en specialiserad 
behandlingsklinik, även om de patienter som får läkemedlet genom injektion under huden själva kan 
injicera läkemedlet förutsatt att de har fått lämplig utbildning. Mer information finns i bipacksedeln. 
Hur verkar Ratiograstim? 
Den aktiva substansen i Ratiograstim, filgrastim, är mycket lik ett mänskligt protein som kallas G-CSF 
(granulocyte colony stimulating factor). Filgrastim framställs med s.k. rekombinant DNA-teknik, vilket 
innebär att det framställs av bakterier som har fått en gen (DNA) som gör att de kan producera 
filgrastim. Det ämne som framställs med denna metod fungerar genom att stimulera benmärgen att 
producera fler vita blodkroppar, på samma sätt som G-CSF som produceras naturligt i kroppen. 
Hur har Ratiograstims effekt undersökts? 
Det har gjorts undersökningar med Ratiograstim för att visa att det är jämförbart med 
referensläkemedlet Neupogen. 
Ratiograstim jämfördes med Neupogen och med placebo (overksam behandling) i en huvudstudie som 
omfattade 348 patienter med bröstcancer. I studien undersöktes varaktigheten av svår neutropeni 
under patienternas första cytotoxiska kemoterapicykel. 
För att undersöka Ratiograstims säkerhet har ytterligare två studier genomförts på patienter med 
lungcancer och non-Hodgkin-lymfom. 
Vilken nytta har Ratiograstim visat vid studierna? 
Behandling med Ratiograstim och Neupogen minskade varaktigheten av svår neutropeni i samma 
utsträckning. Under den första kemoterapicykeln på 21 dagar hade de patienter som behandlats med 
antingen Ratiograstim eller Neupogen svår neutropeni under i genomsnitt 1,1 dagar, jämfört med 
3,8 dagar för dem som fick placebo. Effekten av Ratiograstim har alltså visat sig vara likvärdig med 
effekten av Neupogen. 
Vilka är riskerna med Ratiograstim? 
Den vanligaste biverkningen som orsakas av Ratiograstim (uppträder hos fler än 1 av 10 patienter) är 
muskel- och skelettvärk. Andra biverkningar kan uppträda hos fler än 1 av 10 patienter, beroende på 
vilket medicinskt tillstånd Ratiograstim används för. En fullständig förteckning över biverkningar och 
restriktioner finns i bipacksedeln. 
Ratiograstim  
EMA/434816/2014 
Sida 2/3 
 
 
 
Varför har Ratiograstim godkänts? 
CHMP fann att det i enlighet med EU:s krav har visats att Ratiograstim har en kvalitets-, säkerhets- 
och effektprofil som är jämförbar med profilen för Neupogen. Kommittén fann därför att nyttan är 
större än de konstaterade riskerna, liksom för Neupogen. Kommittén rekommenderade att 
Ratiograstim skulle godkännas för försäljning. 
Vad görs för att garantera säker och effektiv användning av Ratiograstim? 
En riskhanteringsplan har tagits fram för att se till att Ratiograstim används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Ratiograstim. Där anges också lämpliga försiktighetsåtgärder som vårdpersonal och patienter ska 
vidta. 
Mer information om Ratiograstim 
Den 15 september 2008 beviljade Europeiska kommissionen ett godkännande för försäljning av 
Ratiograstim som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Ratiograstim finns i bipacksedeln 
(ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2014. 
Ratiograstim  
EMA/434816/2014 
Sida 3/3 
 
 
 
