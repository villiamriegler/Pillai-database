EMA/200355/2018 
EMEA/H/C/003958 
Pemetrexed Krka (pemetrexed) 
Sammanfattning av Pemetrexed Krka och varför det är godkänt inom EU 
Vad är Pemetrexed Krka och vad används det för? 
Pemetrexed Krka är ett cancerläkemedel som används för att behandla två typer av lungcancer: 
•  Malignt pleuramesoteliom (cancer i lungsäcken som normalt orsakas av exponering för asbest). 
Det ges då tillsammans med cisplatin till patienter som inte tidigare fått kemoterapi och vars 
cancer inte kan avlägsnas genom operation. 
•  Avancerad icke-småcellig lungcancer av icke-skivepiteltyp. Det ges då antingen i kombination med 
cisplatin till tidigare obehandlade patienter eller som enda läkemedel till patienter som tidigare fått 
behandling mot cancer. Det kan också ges som underhållsbehandling till patienter som har fått 
platinabaserad kemoterapi. 
Pemetrexed Krka innehåller den aktiva substansen pemetrexed. Det är ett generiskt läkemedel, vilket 
innebär att Pemetrexed Krka innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Alimta. Mer information om 
generiska läkemedel finns i dokumentet med frågor och svar här. 
Hur används Pemetrexed Krka? 
Pemetrexed Krka finns som ett pulver som bereds till en infusionsvätska, lösning som ges som dropp i 
en ven. Läkemedlet är receptbelagt och ska endast ges under överinseende av en läkare som är 
behörig att använda kemoterapi. 
Den rekommenderade dosen för Pemetrexed Krka är 500 mg per kvadratmeter kroppsyta (beräknas 
genom patientens längd och vikt). Läkemedlet ges en gång var tredje vecka som en infusion som varar 
i tio minuter. För att minska biverkningarna ska patienterna ta en kortikosteroid (en typ av läkemedel 
som minskar inflammation) och folsyra (en typ av vitamin) och få injektioner med vitamin B12 under 
behandlingen med Pemetrexed Krka. När Pemetrexed Krka ges tillsammans med cisplatin ska 
dessutom ett antiemetikum (för att förhindra kräkning) och vätska (för att förhindra uttorkning) ges 
före eller efter cisplatindosen. 
Behandlingen ska skjutas upp eller avbrytas eller dosen minskas hos patienter med låga blodvärden 
eller med vissa andra biverkningar. Mer information finns i produktresumén (ingår också i EPAR). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
För att få mer information om hur du använder Pemetrexed Krka, läs bipacksedeln eller tala med 
läkare eller apotekspersonal. 
Hur verkar Pemetrexed Krka? 
Den aktiva substansen i Pemetrexed Krka, pemetrexed, är ett cytotoxiskt läkemedel (ett läkemedel 
som dödar celler som delar sig, t.ex. cancerceller) som tillhör gruppen antimetaboliter. I kroppen 
omvandlas pemetrexed till en aktiv form som blockerar aktiviteten hos de enzymer som deltar i 
produktionen av nukleotider (byggstenarna i DNA och RNA, det genetiska materialet i cellerna). Detta 
leder till att den aktiva formen av pemetrexed bromsar bildningen av DNA och RNA och hindrar 
cellerna från att dela sig. Pemetrexed omvandlas lättare till sin aktiva form i cancerceller än i normala 
celler, vilket leder till högre halter av den aktiva formen av läkemedlet och en längre verkan i 
cancerceller. Detta gör att cancercellerna delar sig långsammare, medan normala celler bara påverkas 
marginellt. 
Hur har Pemetrexed Krkas effekt undersökts? 
Fördelar och risker för aktiv substans vid godkänd användning har redan studerats för 
referensläkemedlet, Alimta, och behöver inte studeras igen för Pemetrexed Krka. 
Liksom för alla läkemedel har företaget lagt fram kvalitetsdata för Pemetrexed Krka. Inga 
bioekvivalensstudier behövde göras för att undersöka om Pemetrexed Krka tas upp på liknande sätt 
och ger samma nivå av aktiv substans i blodet som referensläkemedlet. Anledningen är att 
Pemetrexed Krka ges genom infusion i en ven, så att den aktiva substansen tillförs direkt i blodet. 
Vilka är fördelarna och riskerna med Pemetrexed Krka? 
Eftersom Pemetrexed Krka är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Pemetrexed Krka godkänt i EU? 
Europeiska läkemedelsmyndigheten (EMA) fann att det styrkts att Pemetrexed Krka i enlighet med 
EU:s krav är likvärdigt med Alimta. EMA fann därför att fördelarna är större än de konstaterade 
riskerna, liksom för Alimta och att Pemetrexed Krka skulle godkännas för användning i EU. 
Vad görs för att garantera säker och effektiv användning av Pemetrexed 
Krka? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pemetrexed Krka har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Pemetrexed Krka utvärderas noggrant och nödvändiga åtgärder 
vidtas för att skydda patienterna. 
Mer information om Pemetrexed Krka 
Mer information om Pemetrexed Krka finns på EMA:s webbplats ema.europa.eu/Find medicine/Human 
medicines/European public assessment reports. Information om referensläkemedlet finns också på 
EMA:s webbplats. 
Pemetrexed Krka (pemetrexed) 
EMA/200355/2018 
Sida 2/2 
 
 
 
