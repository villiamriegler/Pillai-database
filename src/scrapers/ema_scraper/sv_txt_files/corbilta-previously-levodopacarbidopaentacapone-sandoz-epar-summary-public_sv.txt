EMA/696629/2014  
EMEA/H/C/002785 
Sammanfattning av EPAR för allmänheten 
Corbilta 
levodopa / karbidopa / entakapon 
Detta är en sammanfattning av det offentliga europeiska utredningsprotokollet (EPAR) för Corbilta. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Corbilta ska användas. 
Praktisk information om hur Corbilta ska användas finns i bipacksedeln. Du kan också kontakta din 
läkare eller apotekspersonal. 
Vad är Corbilta och vad används det för? 
Corbilta är ett läkemedel som innehåller tre aktiva substanser: levodopa, karbidopa och entakapon. 
Det används för att behandla vuxna med Parkinsons sjukdom (en progressiv hjärnsjukdom som 
orsakar skakningar, långsamma rörelser och muskelstelhet). 
Corbilta ges till patienter som behandlas med en kombination av levodopa och en hämmare av 
dopadekarboxylas (två standardbehandlingar mot Parkinsons sjukdom) men som har ”fluktuationer” i 
slutet av perioden mellan två doser av medicineringen. Fluktuationer inträffar när läkemedlets effekter 
avtar och symtomen kommer tillbaka. De är kopplade till en minskning av effekten av levodopa när 
patienten upplever plötsliga förändringar mellan att vara ”on” och kunna röra sig och att vara ”off” och 
ha svårt att röra sig. Corbilta används när dessa fluktuationer inte kan behandlas med enbart 
standardkombinationen. 
Läkemedlet är detsamma som Stalevo, som redan godkänts i EU. Företaget som tillverkar Stalevo har 
godkänt att de vetenskapliga uppgifterna för läkemedlet kan användas för Corbilta (informerat 
samtycke). 
Hur används Corbilta? 
Corbilta finns som en rad olika tabletter i sju styrkor som innehåller 50-200 mg levodopa och 12,5-
50 mg karbidopa. Samtliga tabletter innehåller 200 mg entakapon. Vilken styrka av Corbilta en patient 
ska ta baseras på den mängd levodopa patienten behöver för att kontrollera symtomen. Fullständig 
information om hur patienter ska gå över till Corbilta och hur dosen justeras under behandlingens gång 
finns i produktresumén (ingår också i EPAR). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5520 
Send a question via our website www.ema.europa.eu/contact 
An agency of the European Union   
 
 
 
 
 
 
 
Den maximala dagliga dosen av Corbilta är tio tabletter, utom för tabletterna som innehåller 175 mg 
levodopa och 43,75 mg karbidopa då den maximala dagliga dosen är åtta tabletter och för tabletterna 
som innehåller 200 mg levodopa och 50 mg karbidopa då den maximala dosen är sju tabletter.  
Läkemedlet är receptbelagt. 
Hur verkar Corbilta? 
Hos personer med Parkinsons sjukdom börjar de celler i hjärnan som producerar signalsubstansen 
dopamin att dö och mängden dopamin i hjärnan minskar. Patienterna förlorar då sin förmåga att 
kontrollera sina rörelser. Alla aktiva substanser i Corbilta verkar genom att återställa nivåerna av 
dopamin i de delar av hjärnan som kontrollerar rörelse och koordination. 
Levodopa omvandlas till dopamin i hjärnan. Både karbidopa och entakapon blockerar några av de 
enzymer som medverkar vid nedbrytningen av levodopa i kroppen: karbidopa blockerar enzymet 
dopadekarboxylas och entakapon blockerar enzymet katekol-O-metyltransferas (COMT). Det gör att 
levodopa är verksamt under en längre tid, vilket bidrar till att mildra symtomen av Parkinsons 
sjukdom, exempelvis stelhet och långsamma rörelser. 
Entakapon är godkänt i EU som Comtess/Comtan sedan 1998. Användningen av olika kombinationer 
av levodopa och karbidopa är väletablerad och dessa har använts sedan mitten av 1970-talet. Att ha 
samtliga tre substanser i samma tablett kan minska det antal tabletter patienterna måste ta och hjälpa 
dem att följa behandlingen. 
Vilken nytta har Corbilta visat vid studierna? 
Företaget har använt vissa data från Comtess/Comtan (entakapon) till stöd för användningen av 
Corbilta och lagt fram data från publicerad litteratur om användningen av kombinationen av levodopa 
och karbidopa. 
Företaget har genomfört bioekvivalensstudier för att visa att intag av Corbilta ger samma nivåer i 
blodet av levodopa, karbidopa och entakapon som intag av de aktiva substanserna som separata 
tabletter innehållande entakapon och kombinationstabletter innehållande både levodopa och 
karbidopa. 
Vilka är riskerna med Corbilta? 
De vanligaste biverkningarna som orsakas av Corbilta (uppträder hos fler än 1 av 10 patienter) är 
dyskinesi (okontrollerbara rörelser), försämring av Parkinsons sjukdom, illamående och ofarlig 
missfärgning av urinen. Allvarliga biverkningar som har rapporterats i mycket mindre grad omfattar 
gastrointestinal blödning (blödning från tarm) och angioödem (svullnad under huden i ansiktet eller på 
armarna/benen). En fullständig förteckning över biverkningar som rapporterats för Corbilta finns i 
bipacksedeln. 
Corbilta får inte ges till patienter med 
• 
• 
• 
• 
allvarligt nedsatt leverfunktion, 
trångvinkelglaukom (förhöjt tryck i ögat), 
feokromocytom (tumör i binjuren), 
tidigare förekomst av neuroleptiskt malignt syndrom (en farlig nervsjukdom som vanligtvis 
orsakas av antipsykotiska läkemedel) eller rabdomyolys (nedbrytning av muskelfibrer). 
Corbilta  
EMA/696629/2014 
2/3 
 
 
 
Corbilta får inte ges tillsammans med andra läkemedel som tillhör gruppen 
”monoaminoxidashämmare” (en typ av antidepressiva läkemedel). Fullständig information finns i 
produktresumén (ingår också i EPAR). 
En fullständig förteckning över restriktioner finns i bipacksedeln. 
Varför godkänns Corbilta? 
Kommittén för humanläkemedel (CHMP) fann att nyttan med Corbilta är större än riskerna och 
rekommenderade att Corbilta skulle godkännas för försäljning i EU.  
Vad görs för att garantera säker och effektiv användning av Corbilta? 
En riskhanteringsplan har tagits fram för att se till att Corbilta används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Corbilta. Där anges också lämpliga försiktighetsåtgärder som vårdpersonal och patienter ska vidta. 
Mer information om Corbilta 
Den 11 november 2013 beviljade Europeiska kommissionen ett godkännande för försäljning av Corbilta 
som gäller i hela EU.  
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Corbilta finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning aktualiserades senast 10-2014. 
Corbilta  
EMA/696629/2014 
3/3 
 
 
 
