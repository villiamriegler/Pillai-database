EMA/778266/2022 
EMEA/H/C/005776 
Enjaymo (sutimlimab) 
Sammanfattning av Enjaymo och varför det är godkänt inom EU 
Vad är Enjaymo och vad används det för? 
Enjaymo är ett läkemedel för behandling av hemolytisk anemi (upptrappad nedbrytning av röda 
blodkroppar) hos vuxna med köldagglutininsjukdom (CAD). 
CAD är en sällsynt blodsjukdom där immunsystemet (kroppens naturliga försvar) uppfattar de röda 
blodkropparna som främmande och angriper dem. Detta orsakar agglutination (hopklumpning) och 
hemolys (nedbrytning) av de röda blodkropparna, vilket leder till lågt antal röda blodkroppar och låga 
nivåer av hemoglobin. 
Hemolytisk anemi är sällsynt och Enjaymo klassificerades som särläkemedel (ett läkemedel som 
används vid sällsynta sjukdomar) den 17 februari 2016. Mer information om klassificeringen som 
särläkemedel finns här: ema.europa.eu/medicines/human/orphan-designations/eu3161609. 
Enjaymo innehåller den aktiva substansen sutimlimab. 
Hur används Enjaymo? 
Läkemedlet är receptbelagt och behandling ska övervakas av läkare med erfarenhet av att behandla 
patienter med CAD. Före behandlingen ska patienterna ha fått särskilda vaccinationer för att minska 
risken för infektioner. 
Enjaymo ges som en infusion (dropp) i en ven under 1 eller 2 timmar. Två dosnivåer rekommenderas 
beroende på patientens vikt. Behandlingen ges en gång i veckan under de första två veckorna och 
därefter varannan vecka. Patienterna ska övervakas under och efter infusionen för vissa biverkningar i 
samband med infusionen. Behandlingen ska avbrytas tillfälligt eller permanent om patienten får vissa 
biverkningar.  
Patienterna får Enjaymo i minst tre månader vid en vårdinrättning. Om infusionen tolereras väl under 
denna period kan läkaren överväga infusion i hemmet. Infusion i hemmet utförs av hälso- och 
sjukvårdspersonal.  
För mer information om hur du använder Enjaymo, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2022. Reproduction is authorised provided the source is acknowledged. 
 
 
  
 
 
 
Hur verkar Enjaymo? 
Den aktiva substansen i Enjaymo, sutimlimab, är en monoklonal antikropp (en typ av protein) som 
fäster vid ett protein i immunsystemet, C1s, som medverkar till att angripa de röda blodkropparna hos 
patienter med CAD. Genom att binda till C1s hindrar läkemedlet immunsystemet från att angripa de 
röda blodkropparna, minska nedbrytningen av röda blodkroppar och lindra sjukdomssymtomen. 
Vilka fördelar med Enjaymo har visats i studierna? 
Enjaymo har visat sig förbättra hemolytisk anemi i två huvudstudier på sammanlagt 66 vuxna med 
CAD som hade måttlig till svår hemolytisk anemi.  
I den första studien fick patienter som inte nyligen fått en blodtransfusion Enjaymo eller placebo 
(overksam behandling). Efter 26 veckors behandling hade omkring 73 procent (16 av 22) av 
patienterna som fick Enjaymo svarat på behandlingen, jämfört med 15 procent (3 av 20) av dem som 
fick placebo, vilket mättes genom en ökning av hemoglobinnivåerna på minst 1,5 g per dl och inget 
behov av blodtransfusion eller annan CAD-behandling.  
I den andra studien ingick patienter med CAD som nyligen hade fått en blodtransfusion och som fick 
Enjaymo i 26 veckor. Läkemedlet jämfördes inte med någon annan behandling. I studien fann man att 
54 procent (13 av 24) av patienterna svarade på behandlingen, vilket mättes antingen genom en 
ökning av hemoglobinnivåerna på minst 2 g per dl eller genom hemoglobinnivåer som uppgick till 
minst 12 g per dl, och genom avsaknad av behov av blodtransfusion eller annan CAD-behandling.  
Behandlingssvaret kvarstod under hela behandlingsperioden i båda studierna, men minskade snabbt 
efter avslutad behandling.  
Andra åtgärder visade också att nedbrytningen av röda blodkroppar minskade och att livskvaliteten 
förbättrades med Enjaymo. 
Vilka är riskerna med Enjaymo? 
De vanligaste biverkningarna som orsakas av Enjaymo (kan förekomma hos fler än 1 av 10 
användare) är huvudvärk, högt blodtryck, urinvägsinfektion, övre luftvägsinfektion (näs- och 
halsinfektion), nasofaryngit (inflammation i näsa och hals), illamående, buksmärta, infusionsrelaterade 
reaktioner och cyanos (blåaktig missfärgning av händer och fötter vid förkylning och stress). 
En fullständig förteckning över biverkningar och restriktioner för Enjaymo finns i bipacksedeln. 
Varför är Enjaymo godkänt i EU? 
Enjaymo har visat sig förbättra hemolytisk anemi hos patienter med CAD genom att öka 
hemoglobinnivåerna. Eftersom biverkningarna anses vara hanterbara fann Europeiska 
läkemedelsmyndigheten (EMA) att fördelarna med Enjaymo är större än riskerna och att Enjaymo kan 
godkännas för försäljning i EU. 
Vad görs för att garantera säker och effektiv användning av Enjaymo? 
Företaget som marknadsför Enjaymo kommer att förse förskrivande läkare och patienter med 
information om behovet av vaccination innan behandlingen inleds och om risken för allvarliga 
infektioner, bland annat om hur man känner igen tecken och symtom på infektioner. 
Enjaymo (sutimlimab) 
EMA/778266/2022 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Enjaymo har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Enjaymo kontinuerligt. 
Misstänkta biverkningar som har rapporterats för Enjaymo utvärderas noggrant och nödvändiga 
åtgärder vidtas för att skydda patienterna. 
Mer information om Enjaymo 
Mer information om Enjaymo finns på EMA:s webbplats: 
ema.europa.eu/medicines/human/EPAR/enjaymo 
Enjaymo (sutimlimab) 
EMA/778266/2022 
Sida 3/3 
 
 
 
