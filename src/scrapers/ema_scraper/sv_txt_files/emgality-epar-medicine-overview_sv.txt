EMA/658658/2018 
EMEA/H/C/004648 
Emgality (galkanezumab) 
Sammanfattning av Emgality och varför det är godkänt inom EU 
Vad är Emgality och vad används det för? 
Emgality är ett läkemedel som används för att förebygga migrän hos vuxna som har migrän minst fyra 
dagar i månaden. Det innehåller den aktiva substansen galkanezumab. 
Hur används Emgality? 
Emgality injiceras under huden med hjälp av en förfylld spruta eller injektionspenna. Patienterna kan 
injicera läkemedlet själva efter att ha fått instruktioner. 
Behandlingen ska inledas med att innehållet i två sprutor (eller injektionspennor) injiceras. Detta följs 
en månad senare av en enkelinjektion som sedan ska ges en gång i månaden. Efter tre månader bör 
läkaren ompröva behandlingen och endast låta den fortsätta om patienten har nytta av den. 
Emgality är receptbelagt och behandling ska inledas av en läkare med erfarenhet av att behandla 
migrän. För att få mer information om hur du använder Emgality, läs bipacksedeln eller tala med 
läkare eller apotekspersonal. 
Hur verkar Emgality? 
En substans som kallas CGRP har visat sig medverka i utvecklingen av migrän genom att den vidgar 
blodkärlen i hjärnan. Den aktiva substansen i Emgality, galkanezumab, är en monoklonal antikropp (en 
typ av protein) som är utformad för att binda till och blockera CGRP, vilket hjälper blodkärlen att 
återgå till normal storlek. Detta kommer att stoppa symtomen på migrän. 
Vilka fördelar med Emgality har visats i studierna? 
I tre huvudstudier visade sig Emgality vara effektivt för att minska antalet dagar som patienterna har 
migrän. Totalt sett ledde Emgality till två migrändagar färre per månad jämfört med placebo 
(overksam behandling). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
I två studier som omfattade 1 784 patienter med 4–14 migrändagar i månaden hade de som 
behandlades med Emgality 4 eller 5 migrändagar färre varje månad, jämfört med 2–3 dagar färre för 
patienterna som fick placeboinjektion. 
I en tredje studie på 1 117 patienter med i genomsnitt 15 migrändagar i månaden hade de som 
behandlades med Emgality i genomsnitt 5 migrändagar färre varje månad, jämfört med omkring 
3 dagar färre hos placebopatienterna. 
Vilka är riskerna med Emgality? 
De vanligaste biverkningarna som orsakas av Emgality (kan uppträda hos fler än 1 av 10 personer) är 
reaktioner på injektionsstället, som bland annat smärta, rodnad, klåda, blåmärken eller svullnad. 
En fullständig förteckning över biverkningar och restriktioner för Emgality finns i bipacksedeln. 
Varför är Emgality godkänt i EU? 
Emgality visade sig vara effektivare än placebo när det gäller att minska antalet migrändagar, även om 
storleken på effekten är begränsad, i synnerhet för patienter med kronisk migrän. 
Biverkningarna som orsakas av Emgality anses vara hanterbara och de flesta är lindriga eller måttliga i 
svårighetsgrad. 
Europeiska läkemedelsmyndigheten (EMA) fann därför att fördelarna med Emgality är större än 
riskerna och att läkemedlet kan godkännas för försäljning i EU. 
Vad görs för att garantera säker och effektiv användning av Emgality? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Emgality har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Emgality kontinuerligt. 
Biverkningar som har rapporterats för Emgality utvärderas noggrant och nödvändiga åtgärder för att 
skydda patienter vidtas. 
Mer information om Emgality 
Mer information om Emgality finns på EMA:s webbplats:  ema.europa.eu/Find medicine/Human 
medicines/European public assessment reports. 
Emgality (galkanezumab) 
EMA/658658/2018 
Sida 2/2 
 
 
 
 
