EMA/515488/2018 
EMEA/H/C/002697 
Opsumit (macitentan) 
Sammanfattning av Opsumit och varför det är godkänt inom EU 
Vad är Opsumit och vad används det för? 
Opsumit är ett läkemedel som används vid långtidsbehandling av pulmonell arteriell hypertoni (PAH). 
PAH är ett tillstånd med onormalt högt blodtryck i lungornas artärer, vilket ger upphov till symtom som 
andnöd och utmattning. 
Opsumit används hos vuxna vars PAH är klassificerad som WHO- funktionsklass II–III. Klassen visar 
sjukdomens svårighetsgrad, där patienter med klass II av PAH har en lätt begränsad fysisk aktivitet 
och de med klass III av PAH har en markant begränsad fysisk aktivitet. Opsumit kan ges ensamt eller i 
kombination med andra läkemedel mot PAH. Mer information finns i bipacksedeln. 
PAH är sällsynt och Opsumit klassificerades som särläkemedel (ett läkemedel som används vid 
sällsynta sjukdomar) den 27 september 2011. Mer information om klassificeringen som särläkemedel 
finns på EMA:s webbplats: ema.europa.eu/Find medicine/Human medicines/Rare disease designation. 
Opsumit innehåller den aktiva substansen macitentan. 
Hur används Opsumit? 
Opsumit är receptbelagt och behandling ska sättas in och övervakas av läkare med erfarenhet av 
behandling av PAH. Läkemedlet finns som 10 mg tabletter och tas i en dos om en tablett om dagen. 
För att få mer information om hur du använder Opsumit, läs bipacksedeln eller tala med läkare eller 
apotekspersonal. 
Hur verkar Opsumit? 
Vid PAH förekommer en kraftig förträngning av lungornas artärer. Eftersom det krävs mer tryck för att 
tvinga blodet genom den förträngda artären leder detta till ett högt blodtryck i lungorna. 
Den aktiva substansen i Opsumit, macitentan, verkar genom att blockera endotelinreceptorer. Dessa 
medverkar i en naturlig mekanism i kroppen som kan orsaka förträngningar i artärerna. Hos patienter 
med PAH är denna mekanism överaktiv och genom att blockera dessa receptorer hjälper macitentan 
till att vidga artärerna i lungorna så att blodtrycket sänks. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Vilka fördelar med Opsumit har visats i studierna? 
I en huvudstudie med 742 patienter har Opsumit visat sig minska risken för PAH-relaterad sjukdom, 
särskilt förvärrade symtom på PAH. Patienterna i studien fick antingen Opsumit eller placebo 
(overksam behandling) som tillägg till övriga PAH-behandlingar under i genomsnitt 2 år. Hos omkring 
37 procent av patienterna som tog placebo förvärrades PAH-symtomen jämfört med 24 procent av 
dem som tog Opsumit 10 mg. 
Vilka är riskerna med Opsumit? 
De vanligaste biverkningarna som orsakas av Opsumit (kan uppträda hos fler än 1 av 10 personer) är 
nasofaryngit (inflammation i näsa och svalg), anemi (lågt antal röda blodkroppar) och huvudvärk. De 
flesta biverkningarna är av lindrig till måttlig svårighetsgrad. En fullständig förteckning över 
biverkningar som rapporterats för Opsumit finns i bipacksedeln. 
I djurförsök uppvisade Opsumit en skadlig inverkan på embryoutvecklingen. Opsumit får därför inte 
användas av gravida eller ammande kvinnor, eller av kvinnor som kan bli gravida och som inte 
använder tillförlitliga preventivmedel. Kvinnor bör heller inte bli gravida under en månad efter att 
behandlingen avbrutits. 
Det får heller inte ges till patienter med allvarligt nedsatt leverfunktion eller höga halter av 
leverenzymer i blodet. En fullständig förteckning över restriktioner finns i bipacksedeln. 
Varför är Opsumit godkänt i EU? 
Europeiska läkemedelsmyndigheten fann att fördelarna med Opsumit är större än riskerna och att 
Opsumit skulle godkännas för försäljning i EU. Opsumit har visat sig vara effektivt när det gäller att 
minska sjukdom eller dödsfall till följd av PAH, och de rapporterade biverkningarna liknar dem som 
rapporterats med andra läkemedel av samma klass och anses hanterbara. Men eftersom djurförsök 
påvisat en skadlig inverkan på embryoutvecklingen får Opsumit aldrig ges till gravida kvinnor eller till 
kvinnor som kan bli gravida och inte använder tillförlitliga preventivmedel. 
Vad görs för att garantera säker och effektiv användning av Opsumit? 
Företaget som marknadsför Opsumit ska skicka utbildningsmaterial till patienter och sjukvårdpersonal 
med information om de förebyggande åtgärder som ska vidtas när Opsumit används. Påminnelsekort 
för patienter kommer att innehålla en varning om att läkemedlet aldrig får användas av gravida 
kvinnor och att kvinnor som kan bli gravida måste använda ett tillförlitligt preventivmedel och ska 
genomföra graviditetstester varje månad. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Opsumit har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Opsumit utvärderas noggrant och nödvändiga åtgärder för att 
skydda patienter vidtas. 
Mer information om Opsumit 
Den 20 december 2013 beviljades Opsumit ett godkännande för försäljning som gäller i hela EU. 
Opsumit (macitentan)  
EMA/515488/2018 
Sida 2/3 
 
 
 
 
Mer information om Opsumit finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 07-2018. 
Opsumit (macitentan)  
EMA/515488/2018 
Sida 3/3 
 
 
 
 
