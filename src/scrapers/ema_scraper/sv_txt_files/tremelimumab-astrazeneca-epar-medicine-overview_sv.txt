EMA/3771/2023 
EMEA/H/C/004650 
Tremelimumab AstraZeneca (tremelimumab) 
Sammanfattning av Tremelimumab AstraZeneca och varför det är godkänt 
inom EU 
Vad är Tremelimumab AstraZeneca och vad används det för? 
Tremelimumab AstraZeneca är ett läkemedel för behandling av icke-småcellig lungcancer (NSCLC) som 
har metastaserat (spridit sig till andra delar av kroppen) hos vuxna som inte genomgått tidigare 
behandling. Det ges tillsammans med durvalumab (ett annat cancerläkemedel) och platinabaserad 
kemoterapi när cancern inte har uppvisat några mutationer (förändringar) i de s.k. EGFR- och ALK-
generna. 
Tremelimumab AstraZeneca innehåller den aktiva substansen tremelimumab. 
Hur används Tremelimumab AstraZeneca? 
Tremelimumab AstraZeneca är receptbelagt och behandlingen måste inledas och övervakas av en 
läkare med erfarenhet av att behandla cancer. 
Tremelimumab AstraZeneca ges som en infusion (dropp) i en ven under ungefär en timme, i 
kombination med durvalumab och kemoterapi. Behandlingen består av högst fem doser men kan 
avbrytas permanent om cancern förvärras eller om patienten får svåra biverkningar. 
För mer information om hur du använder Tremelimumab AstraZeneca, läs bipacksedeln eller tala med 
läkare eller apotekspersonal. 
Hur verkar Tremelimumab AstraZeneca? 
Den aktiva substansen i Tremelimumab AstraZeneca, tremelimumab, är en monoklonal antikropp (en 
typ av protein). Den har utformats för att binda till och blockera CTLA-4, ett protein som kontrollerar 
aktiviteten hos T-cellerna, som är en del av immunsystemet. Genom att blockera CTLA-4 ökar 
läkemedlet antalet T-celler och deras aktivitet, så att fler cancerceller kan dödas. Detta förväntas 
bromsa spridningen av cancern. 
Vilka fördelar med Tremelimumab AstraZeneca har visats i studierna? 
I en huvudstudie som omfattade patienter med metastaserande NSCLC levde de 338 patienter som 
fick Tremelimumab AstraZeneca i kombination med durvalumab och kemoterapi i genomsnitt i 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
14 månader, jämfört med 12 månader för de 337 patienter som endast fick kemoterapi. De levde 
också längre utan att sjukdomen förvärrades: i genomsnitt cirka 6 månader jämfört med 5 månader 
för patienter som endast fick kemoterapi. 
Vilka är riskerna med Tremelimumab AstraZeneca? 
De vanligaste biverkningarna som orsakas av Tremelimumab AstraZeneca i kombination med 
durvalumab och kemoterapi (kan förekomma hos fler än 2 av 10 användare) är anemi (låga nivåer av 
röda blodkroppar), illamående, neutropeni (låga nivåer av neutrofiler, en typ av vita blodkroppar som 
bekämpar infektioner), trötthet, utslag, trombocytopeni (låga nivåer av blodplättar i blodet) och diarré. 
De vanligaste allvarliga biverkningarna (kan förekomma hos fler än 2 av 10 användare) är neutropeni 
och anemi. Andra allvarliga biverkningar (kan förekomma hos upp till 1 av 10 användare) är pneumoni 
(lunginfektion), trombocytopeni, leukopeni (låga nivåer av vita blodkroppar), trötthet, neutropeni med 
feber, kolit (inflammation i tjocktarmen) och förhöjda nivåer av leverenzymer och lipas (ett enzym som 
huvudsakligen bildas i bukspottkörteln och som medverkar i nedbrytningen av fett). 
Tremelimumab AstraZeneca är ofta förknippat med biverkningar relaterade till immunsystemets 
aktivitet på kroppens organ, såsom immunmedierad hypotyreos (underfunktion i sköldkörteln) och 
kolit. 
En fullständig förteckning över biverkningar och restriktioner för Tremelimumab AstraZeneca finns i 
bipacksedeln. 
Varför är Tremelimumab AstraZeneca godkänt i EU? 
Tremelimumab AstraZeneca kan, som kombinationsbehandling med durvalumab och kemoterapi, 
förlänga patienternas liv jämfört med enbart kemoterapi. Biverkningarna som orsakas av 
Tremelimumab AstraZeneca som tilläggsbehandling kan vara allvarliga, särskilt när det rör sig om 
immunmedierade biverkningar. Det kan därför krävas särskild försiktighet vid behandling av sköra eller 
gamla personer. 
Europeiska läkemedelsmyndigheten (EMA) fann att fördelarna med Tremelimumab AstraZeneca är 
större än riskerna och att Tremelimumab AstraZeneca kan godkännas för försäljning i EU. 
Vad görs för att garantera säker och effektiv användning av Tremelimumab 
AstraZeneca? 
Företaget som marknadsför Tremelimumab AstraZeneca måste förse hälso- och sjukvårdspersonal som 
förskriver läkemedlet med utbildningsmaterial om de biverkningar som ett alltför aktivt immunsystem 
kan orsaka. Patienterna kommer även att få ett varningskort från läkaren med en sammanfattning av 
den viktigaste säkerhetsinformationen om läkemedlet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tremelimumab AstraZeneca har också tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Tremelimumab AstraZeneca 
kontinuerligt. Misstänkta biverkningar som har rapporterats för Tremelimumab AstraZeneca utvärderas 
noggrant och nödvändiga åtgärder vidtas för att skydda patienterna. 
Mer information om Tremelimumab AstraZeneca 
Mer information om Tremelimumab AstraZeneca finns på EMA:s webbplats: 
Tremelimumab AstraZeneca (tremelimumab)  
EMA/3771/2023 
Sida 2/3 
 
 
 
ema.europa.eu/medicines/human/EPAR/Tremelimumab-AstraZeneca. 
Tremelimumab AstraZeneca (tremelimumab)  
EMA/3771/2023 
Sida 3/3 
 
 
 
