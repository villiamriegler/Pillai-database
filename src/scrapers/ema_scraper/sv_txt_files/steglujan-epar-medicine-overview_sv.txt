EMA/65747/2018 
EMEA/H/C/004313 
Steglujan (ertugliflozin/sitagliptin) 
Sammanfattning av Steglujan och varför det är godkänt inom EU 
Vad är Steglujan och vad används det för? 
Steglujan är ett läkemedel som används för att reglera blodsockernivåerna hos vuxna med typ 2-
diabetes. Det ges tillsammans med kost och motion till följande patienter: 
• 
• 
Patienter vars blodsockernivåer inte regleras tillräckligt väl med diabetesläkemedlen metformin 
och/eller en sulfonureid, i kombination med antingen ertugliflozin eller sitagliptin. 
Patienter som redan tar ertugliflozin och sitagliptin som separata tabletter. 
Steglujan innehåller de aktiva substanserna ertugliflozin och sitagliptin. 
Hur används Steglujan? 
Steglujan finns som tabletter i två styrkor av ertugliflozin och sitagliptin (5 mg/100 mg och 
15 mg/100 mg) och är receptbelagt. 
Den rekommenderade startdosen är en 5 mg/100 mg tablett en gång om dagen. Hos patienter med en 
blodsockernivå som behöver regleras ytterligare kan dosen höjas till en 15 mg/100 mg tablett en gång 
om dagen. 
För att få mer information om hur du använder Steglujan, läs bipacksedeln eller tala med läkare eller 
apotekspersonal. 
Hur verkar Steglujan? 
Typ 2-diabetes är en sjukdom där kroppen inte producerar tillräckligt med insulin för att reglera 
blodsockernivåerna eller inte kan använda insulinet effektivt. Detta leder till en hög blodsockernivå. De 
två aktiva substanserna i Steglujan verkar på olika sätt för att sänka blodsockernivåerna: 
Ertugliflozin hjälper till att sänka blodsockernivåerna genom att öka mängden socker som passerar ut i 
patientens urin. Detta gör den genom att blockera ett protein i njurarna (kallas SGLT2) som normalt 
för tillbaka sockret till blodet från njurarna. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Sitagliptin blockerar nedbrytningen av inkretinhormoner i kroppen. Dessa hormoner stimulerar 
bukspottkörteln till att producera insulin. Genom inkretinhormonernas förlängda aktivitet stimuleras 
bukspottkörteln till att producera mer insulin när blodsockernivåerna är höga. Sitagliptin minskar också 
den mängd socker som produceras av levern genom att höja insulinnivåerna och sänka nivåerna av 
hormonet glukagon. 
Tillsammans bidrar dessa båda ämnen till att sänka blodsockernivåerna och underlätta kontrollen av 
typ 2-diabetes. 
Vilka fördelar med Steglujan har visats i studierna? 
Tre huvudstudier på 1 987 patienter visade att Steglujan var effektivt när det gäller att sänka 
blodsockernivåerna hos patienter med typ 2-diabetes, vilket mättes genom sänkningen av nivåerna av 
HbA1c i blodet (ett mått på blodsocker) efter 6 månaders behandling. När studierna inleddes låg 
patienternas HbA1c på över 7,0 procent. Dessutom visade resultaten att behandling med Steglujan var 
förknippad med en gynnsam minskning av kroppsvikten. 
I den första studien, på patienter som samtliga tog metformin, jämfördes kombinationen av 
ertugliflozin och sitagliptin med ertugliflozin eller sitagliptin som enda läkemedel. Behandling med 
kombinationen ertugliflozin och sitagliptin sänkte HbA1c-nivåerna med upp till 1,5 procentenheter, 
jämfört med sänkningar på upp till 1,1 för ertugliflozin och för sitagliptin som enda läkemedel. 
I den andra studien fann man att tillägg av ertugliflozin till en kombination av sitagliptin och metformin 
hade större effekt än placebo (en overksam behandling). HbA1c-nivåerna sjönk med mellan 0,8 och 
0,9 enheter, jämfört med en sänkning på 0,1 med placebo. 
I den tredje studien jämfördes Steglujan med placebo hos patienter som inte tog andra läkemedel mot 
diabetes och hos vilka kost och motion inte räckte för att reglera deras blodsockernivåer. I denna 
studie fann man att tillägg av Steglujan till kost och motion hade mycket större effekt än placebo, då 
HbA1c-nivåerna sjönk med mellan 1,6 och 1,7 enheter med kombinationen av ertugliflozin och 
sitagliptin jämfört med en sänkning på 0,4 enheter med placebo. 
Vilka är riskerna med Steglujan? 
De vanligaste biverkningarna som orsakas av Steglujan (kan uppträda hos fler än 1 av 10 personer) är 
svampinfektioner i slidan och andra infektioner i kvinnans reproduktionsorgan. 
En fullständig förteckning över biverkningar och begränsningar för Steglujan finns i bipacksedeln. 
Varför är Steglujan godkänt i EU? 
Steglujan har visat sig vara effektivt när det gäller att reglera blodsockernivåerna. Behandling med 
Steglujan ledde även till viktminskning, vilket ses som gynnsamt för patienter med diabetes. 
Fördelarna med Steglujan var mindre hos patienter med njurproblem. Vad gäller säkerheten ansågs 
denna vara i linje med den för andra läkemedel av samma klass. 
Europeiska läkemedelsmyndigheten fann att fördelarna med Steglujan är större än riskerna och att 
Steglujan kan godkännas för försäljning i EU. 
Vad görs för att garantera säker och effektiv användning av Steglujan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Steglujan har tagits med i produktresumén och bipacksedeln. 
Steglujan (ertugliflozin/sitagliptin)  
EMA/65747/2018 
Sida 2/3 
 
 
 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Steglujan utvärderas noggrant och nödvändiga åtgärder för att 
skydda patienter vidtas. 
Mer information om Steglujan 
Mer information om Steglujan finns på EMA:s webbplats ema.europa.eu/Find medicine/Human 
medicines/European public assessment reports. 
Steglujan (ertugliflozin/sitagliptin)  
EMA/65747/2018 
Sida 3/3 
 
 
 
 
