EMA/136420/2013 
EMEA/H/C/002660 
Sammanfattning av EPAR för allmänheten 
Memantine Mylan 
memantin 
Detta är en sammanfattning av det offentliga europeiska utredningsprotokollet (EPAR) för 
Memantine Mylan. Det förklarar hur EMA bedömt läkemedlet för att rekommendera 
godkännande i EU och villkoren för att använda det. Syftet är inte att ge några praktiska råd 
om hur Memantine Mylan ska användas. 
Praktisk information om hur Memantine Mylan ska användas finns i bipacksedeln. Du kan 
också kontakta din läkare eller apotekspersonal. 
Vad är Memantine Mylan och vad används det för? 
Memantine Mylan är ett läkemedel som används för att behandla patienter med måttlig till 
svår Alzheimers sjukdom, är en sorts demens (en hjärnfunktionsstörning) som successivt 
påverkar patientens minne, intellektuella förmåga och beteende. Det innehåller den aktiva 
substansen memantin. 
Memantine Mylan är ett generiskt läkemedel, vilket innebär att det liknar ett 
referensläkemedel som redan är godkänt i EU. Referensläkemedlet är Ebixa. Mer information 
om generiska läkemedel finns i dokumentet med frågor och svar här. 
Hur används Memantine Mylan? 
Memantine Mylan finns som tabletter på 10 mg och 20 mg och det är receptbelagt.  
Behandling bör påbörjas och övervakas av en läkare med erfarenhet av diagnos och 
behandling av Alzheimers sjukdom. Behandling bör endast påbörjas om det finns en 
vårdnadsgivare som regelbundet kommer att övervaka patientens användning av Memantine 
Mylan. 
Memantine Mylan ska ges en gång dagligen vid samma tidpunkt varje dag. För att förhindra 
biverkningar ökas dosen av Memantine Mylan successivt under de tre första 
behandlingsveckorna: under den första veckan är dosen 5 mg, under den andra veckan är 
den 10 mg och under den tredje är den 15 mg. Från och med fjärde veckan är den 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
rekommenderade underhållsdosen 20 mg en gång dagligen. Toleransen och dosen ska bedömas 
inom tre månader efter att behandlingen påbörjas och sedan ska nyttan av fortsatt behandling med 
Memantine Mylan bedömas regelbundet. Det kan vara nödvändigt att sänka dosen för patienter 
med måttliga eller allvarliga problem med njurarna. 
Mer information finns i bipacksedeln. 
Hur verkar Memantine Mylan? 
Den aktiva substansen i Memantine Mylan, memantin, är ett läkemedel mot demens. 
Orsaken till Alzheimers sjukdom är inte känd men man anser att den minnesförlust som är 
förknippad med sjukdomen beror på störningar av signaler i hjärnan. 
Memantin verkar genom att blockera vissa receptorer (NMDA-receptorer) som 
signalsubstansen glutamat brukar fästa vid. Signalsubstanser är kemiska ämnen i 
nervsystemet som gör att nervceller kan kommunicera med varandra. Förändringar av hur 
glutamat överför signaler i hjärnan har kopplats till den minnesförlust som kan iakttas vid 
Alzheimers sjukdom. En överstimulering av NMDA-receptorerna kan dessutom leda till att 
celler skadas eller dör. Memantin blockerar NMDA-receptorerna och förbättrar därigenom 
signalöverföringen i hjärnan och lindrar symtomen på Alzheimers sjukdom. 
Hur har Memantine Mylans effekt undersökts? 
Eftersom Memantine Mylan är ett generiskt läkemedel har studierna begränsats till tester 
som visar att det är bioekvivalent med referensläkemedlet Ebixa. Två läkemedel är 
bioekvivalenta när de bildar samma halter av den aktiva substansen i kroppen. 
Vilka är fördelarna och riskerna med Memantine Mylan? 
Eftersom Memantine Mylan är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för 
referensläkemedlet. 
Varför godkänns Memantine Mylan? 
Kommittén för humanläkemedel (CHMP) fann att det styrkts att Memantine Mylan i enlighet 
med EU:s krav har likvärdig kvalitet och är bioekvivalent med Ebixa. CHMP fann därför att 
nyttan är större än de konstaterade riskerna, liksom för Ebixa. Kommittén rekommenderade 
att Memantine Mylan skulle godkännas för användning i EU. 
Vad görs för att garantera säker och effektiv användning av Memantine 
Mylan? 
Säkerhetsinformation har tagits med i produktresumén och bipacksedeln för Memantine 
Mylan. Där anges också lämpliga försiktighetsåtgärder som vårdpersonal och patienter ska 
vidta. 
Mer information om Memantine Mylan 
Den 22 april 2013 beviljade Europeiska kommissionen ett godkännande för försäljning av 
Memantine Mylan som gäller i hela Europeiska unionen. 
Memantine Mylan  
EMA/136420/2013  
Sida 2/3 
 
 
 
EPAR finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med 
Memantine Mylan finns i bipacksedeln (ingår också i EPAR). Du kan också kontakta din 
läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 04-2013. 
Memantine Mylan  
EMA/136420/2013  
Sida 3/3 
 
 
 
