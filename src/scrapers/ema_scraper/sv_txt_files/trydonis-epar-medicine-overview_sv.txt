EMA/486579/2019
EMEA/H/C/004702
Trydonis 
(beklometason/formoterol/glykopyrroniumbromid)
Sammanfattning av Trydonis och varför det är godkänt inom EU
Vad är Trydonis och vad används det för?
Trydonis är ett läkemedel som ges till vuxna för att lindra symtomen på måttlig till svår kroniskt 
obstruktiv lungsjukdom (KOL). KOL är en kronisk sjukdom där luftvägarna och luftblåsorna inuti 
lungorna blir skadade eller tilltäppta, vilket gör det svårt att andas.
Trydonis ges för (löpande) underhållsbehandling till patienter som inte uppnår adekvat kontroll trots 
behandling med en kombination av två läkemedel mot KOL bestående av en långverkande beta-2-
agonist plus antingen en inhalerad kortikosteroid eller en långverkande muskarinreceptorantagonist. 
Beta-2-agonister och muskarinreceptorantagonister gör att luftvägarna vidgas medan kortikosteroider 
minskar inflammation i luftvägar och lungor.
Läkemedlet är detsamma som Trimbow, som redan godkänts i EU. Företaget som tillverkar Trimbow 
har godkänt att de vetenskapliga uppgifterna för läkemedlet kan användas för Trydonis (informerat 
samtycke).
Trydonis innehåller de aktiva substanserna beklometason, formoterol och glykopyrroniumbromid.
Hur används Trydonis?
Trydonis finns som en vätska i en bärbar inhalator. Den rekommenderade dosen är två inhalationer två 
gånger dagligen.
Läkare eller annan hälso- och sjukvårdspersonal ska visa patienterna hur inhalatorn ska användas och 
även regelbundet kontrollera att patientens inhalationsteknik är den rätta.
Läkemedlet är receptbelagt. För mer information om hur du använder Trydonis, läs bipacksedeln eller 
tala med läkare eller apotekspersonal.
Hur verkar Trydonis?
De tre aktiva substanserna i Trydonis verkar på olika sätt för att minska inflammationen och hålla 
luftvägarna öppna, så att patienten kan andas lättare.
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2019. Reproduction is authorised provided the source is acknowledged.
Beklometason tillhör en grupp antiinflammatoriska läkemedel som kallas kortikosteroider. Det verkar 
på ett liknande sätt som naturligt förekommande kortikosteroidhormoner och minskar 
immunsystemets aktivitet. Detta leder till minskad frisättning av substanser som medverkar i 
inflammationsprocessen, såsom histamin, och hjälper på så vis till att hålla luftvägarna öppna så att 
patienten kan andas lättare.
Formoterol är en långverkande beta-2-agonist. Den fäster vid receptorer (mål) som kallas beta-2-
receptorer och som finns i musklerna i luftvägarna. När den fäster vid dessa receptorer får den 
musklerna att slappna av, vilket håller luftvägarna öppna så att patienten kan andas lättare.
Glykopyrroniumbromid är en långverkande muskarinreceptorantagonist. Den öppnar luftvägarna 
genom att blockera muskarinreceptorer i muskelcellerna i lungorna. Eftersom dessa receptorer hjälper 
till att kontrollera luftvägsmusklernas sammandragning, slappnar musklerna i luftvägarna av när 
receptorerna blockeras, vilket hjälper till att hålla luftvägarna öppna så att patienten kan andas lättare.
Vilka fördelar med Trydonis har visats i studierna?
Trydonis har visat sig vara effektivt när det gäller att lindra symtomen på KOL i tre huvudstudier med 
över 5 500 patienter vars symtom inte kontrollerades tillräckligt bra med antingen en kombination av 
två andra läkemedel mot KOL eller med endast en muskarinreceptorantagonist.
I den första studien, som pågick i ett år, förbättrade Trydonis efter 26 veckors behandling patienternas 
FEV1 (den största mängd luft som en person kan andas ut på en sekund) med 82 ml före en dos och 
261 ml efter en dos. Som jämförelse ökade FEV1 med 1 ml och 145 ml före respektive efter 
dosadministrering hos patienter som behandlades med ett läkemedel som endast innehöll två av de 
aktiva substanserna i Trydonis (beklometason plus formoterol).
I den andra studien, som pågick i ett år, hade patienterna som behandlades med Trydonis 20 procent 
färre exacerbationer (symtomattacker) per år än patienterna som behandlades med tiotropium (en 
långverkande muskarinreceptorantagonist). I den här studien var Trydonis lika effektivt som 
tiotropium plus en kombination med beklometason plus formoterol när det gäller att minska antalet 
exacerbationer.
I den tredje studien, som pågick i ett år, hade patienterna som behandlades med Trydonis 15 procent 
färre exacerbationer per år än patienterna som behandlades med en kombination av indakaterol (en 
långverkande beta-2-agonist) och glykopyrroniumbromid.
Vilka är riskerna med Trydonis?
Biverkningarna av Trydonis är till exempel oral candidainfektion (en svampinfektion i munnen som 
orsakas av jästsvampen Candida), muskelspasmer och muntorrhet.
En fullständig förteckning över biverkningar och restriktioner för Trydonis finns i bipacksedeln.
Varför är Trydonis godkänt i EU?
Trydonis är effektivt när det gäller att minska antalet exacerbationer och förbättra lungfunktionen hos 
patienter med KOL. Inga större säkerhetsproblem har rapporterats med Trydonis, och biverkningarna 
var hanterbara och liknade andra läkemedel mot KOL. Europeiska läkemedelsmyndigheten fann därför 
att fördelarna med Trydonis är större än riskerna och att Trydonis kan godkännas för försäljning i EU.
Trydonis (beklometason/formoterol/glykopyrroniumbromid) 
EMA/486579/2019
Sida 2/3
Vad görs för att garantera säker och effektiv användning av Trydonis?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Trydonis har tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Trydonis utvärderas noggrant och nödvändiga åtgärder för att 
skydda patienter vidtas.
Mer information om Trydonis
Den 26 april 2018 beviljades Trydonis ett godkännande för försäljning som gäller i hela EU.
Mer information om Trydonis finns på EMA:s webbplats 
https://www.ema.europa.eu/en/medicines/human/EPAR/trydonis.
Denna sammanfattning uppdaterades senast 03-2019.
Trydonis (beklometason/formoterol/glykopyrroniumbromid) 
EMA/486579/2019
Sida 3/3
