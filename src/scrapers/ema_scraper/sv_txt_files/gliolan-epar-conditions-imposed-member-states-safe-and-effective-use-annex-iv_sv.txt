BILAGA 
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET SOM SKALL GENOMFÖRAS AV 
MEDLEMSSTATERNA 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET SOM SKALL GENOMFÖRAS AV 
MEDLEMSSTATERNA 
Medlemsstaterna måste säkerställa att alla villkor och begränsningar som beskrivs nedan avseende en 
säker och effektiv användning av läkemedlet genomförs: 
Gliolan skall endast användas av neurokirurger som har genomgått utbildning i enlighet med de 
standarder som specificeras nedan:  
Medlemsstaterna skall komma överens med Innehavaren av Godkännande för Försäljning, före 
försäljningsstart, om åtgärder för implementering av följande: 
−  En utbildning för neurokirurger som är inriktad på riskminimering och på att understödja säker 
och effektiv användning av produkten. Utbildningen skall äga rum vid kvalificerade 
utbildningscentra och använda kvalificerade lärare. Utbildningen skall bestå av åtgärder inriktade 
på minimering av biverkningar som associeras med Gliolan-fluorescensstyrd kirurgi (i synnerhet 
allvarliga neurologiska biverkningar) genom adekvat utbildning i: 
a)  Teori och kärnprinciper bakom Gliolan-fluorescensstyrd kirurgi och resektion av malignt 
gliom, inklusive metoder för att identifiera elokventa områden;  
b)  Praktiska instruktioner i användandet av fluorescens-mikroskopet, inklusive fallgropar och 
problemigenkänning;  
c)  Differentiering av fluorescensintensitet, bibehållande av säkerhetsavstånd från elokventa 
områden, etc.; 
d)  Genomförande av Gliolan-fluorescensstyrd kirurgi (inklusive deltagande i minst ett fall där 
Gliolan-fluorescensstyrd kirurgi används i operationssalen med praktiska instruktioner i 
användning av mikroskopet eller demonstration av fluorescensstyrd resektion på video);  
e)  Aktuell kunskap om fördelar och risker med cytoreduktiv kirurgi i hantering av patienter med 
malignt gliom;  
f)  Den teoretiska grunden bakom porfyrinackumulering i maligna gliom;  
g)  De tekniska principerna bakom fluorescensstyrda resektioner med Gliolan  
h)  Hur man identifierar lämpliga kandidater för fluorescensstyrda resektioner med Gliolan;  
i)  Hur man använder Gliolan med korrekt dos- och tidsregim, och förståelse för betydelsen av 
samtidigt givna kortikosteroider;  
j)  Hur man identifierar patienter i riskzonen för neurologiska skador vid fluorescensstyrda 
resektioner med Gliolan, med särskild fokus på afasi och andra kritiska fokala 
bortfallssymptom;  
k)  Tekniker för intraoperativ riskreduktion (mikrokirurgiska tekniker, neurofysiologisk 
monitorering, val av angreppsmetod) och hur man skall implementera dem;  
l)  Hur man identifierar fluorescens för resektion genom användande av operationsmikroskopet i 
praktiken i operationssalen;  
m)  Fördelar och risker med fluorescensstyrda resektioner med Gliolan. 
Minimikraven på en kvalificerad lärare är:  
- Legitimation som neurokirurg i enlighet med lokala, nationella krav;  
- Tidigare lyckat deltagande i en utbildning, eller motsvarande utbildning under fas III-
prövningen;  
- Erfarenhet av Gliolan-fluorescensstyrd kirurgi i minst 20 fall.  
Minimikraven på en kvalificerad utbildningsanstalt är:  
- Ett mikroskop anpassat för fluorescensstyrd resektion;  
- Tillräcklig fallbeläggning (minst 10 fall per år) av maligna gliom (WHO-grad III och IV);  
- Neurofysiologiska monitoreringstekniker för kirurgi i elokventa regioner av hjärnan.  
2 
 
 
 
 
 
 
 
 
 
