EMA/393168/2018 
EMEA/H/C/003841 
Rxulti (brexpiprazol) 
Sammanfattning av Rxulti och varför det är godkänt inom EU 
Vad är Rxulti och vad används det för? 
Rxulti är ett antipsykotiskt läkemedel som används för att behandla schizofreni hos vuxna. Schizofreni 
är en psykisk sjukdom med symtom såsom vanföreställningar, oorganiserat tänkande och tal, 
misstänksamhet och hallucinationer (att se, höra eller känna saker som inte finns). 
Rxulti innehåller den aktiva substansen brexpiprazol. 
Hur används Rxulti? 
Rxulti finns som tabletter (0,25 mg, 0,5 mg, 1 mg, 2 mg, 3 mg och 4 mg) som tas genom munnen. 
Rekommenderad startdos är 1 mg en gång om dagen under de första 4 dagarna. Dosen ökas sedan till 
2 mg en gång om dagen som tas på dagar 5, 6 och 7, och ökas sedan igen vid behov till 4 mg en gång 
om dagen på dag 8. Rekommenderad dos är mellan 2 och 4 mg om dagen, och 4 mg är den högsta 
rekommenderade dagliga dosen. 
Hos patienter med måttligt eller allvarligt nedsatt njur- eller leverfunktion bör dosen begränsas till 
3 mg en gång om dagen. Läkaren kan behöva justera dosen av Rxulti för patienter som tar vissa andra 
läkemedel. 
Rxulti är receptbelagt. 
För att få mer information om hur du använder Rxulti, läs bipacksedeln eller tala med läkare eller 
apotekspersonal. 
Hur verkar Rxulti? 
Den aktiva substansen i Rxulti, brexpiprazol, tros fästa vid receptorer (mål) i hjärnan för flera 
signalsubstanser (ämnen som nervcellerna använder för att kommunicera med angränsande celler), 
däribland dopamin, serotonin och noradrenalin. Dessa signalsubstanser deltar vid schizofreni, och 
brexpiprazol hjälper till att normalisera aktiviteten i hjärnan och minska symtomen på schizofreni 
genom att utöva sin verkan vid deras receptorer. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
Vilka fördelar med Rxulti har visats i studierna? 
Rxulti har visats vara effektivt när det gäller att minska symtomen på schizofreni i fem huvudstudier 
på 2 404 vuxna med schizofreni, även om det fanns vissa motsägande resultat. 
I fyra av studierna jämfördes Rxulti med placebo (en overksam behandling), och det främsta 
effektmåttet var minskning av symtomen på en vanlig skattningsskala som kallas PANSS (Positive and 
Negative Syndrome Scale) som rör sig från ett lägsta värde på 30 (inga symtom) till ett högsta värde 
på 210 (de allvarligaste symtomen) efter 6 veckors behandling. 
I den första studien föll PANSS-poängen med cirka 21 och 20 poäng med 2 mg respektive 4 mg Rxulti, 
jämfört med 12 poäng med placebo. 
I den andra studien föll PANSS-poängen med cirka 20 poäng med 4 mg Rxulti, jämfört med 14 poäng 
med placebo. Emellertid uppfattades ingen skillnad mellan 2 mg Rxulti och placebo. 
I den tredje studien föll PANSS-poängen med cirka 15 poäng med 2 mg Rxulti, jämfört med 8 poäng 
med placebo, och ingen skillnad uppfattades mellan 4 mg Rxulti och placebo. 
I den fjärde studien jämfördes Rxulti-doser från 2 till 4 mg med placebo och med ett annat 
antipsykotiskt läkemedel, kvetiapin. Efter 6 veckor uppfattades ingen skillnad mellan Rxulti och 
placebo. Resultaten vid vecka 2, 3 och 4 visade på en förbättring av symtomen med Rxulti jämfört 
med placebo. Kvetiapin uppvisade en förbättring av symtomen vid vecka 6 jämfört med placebo. 
I den femte studien jämfördes Rxulti med placebo under ett år, och det främsta effektmåttet var risken 
för återfall (förvärring av symtomen). Rxulti var effektivare än placebo när det gäller att förebygga 
återfall: efter ett år hade 14 procent av patienterna som tog Rxulti fått återfall jämfört med 38 procent 
av patienterna som tog placebo. 
Vilka är riskerna med Rxulti? 
De vanligaste biverkningarna som orsakas av Rxulti är akatisi (ett behov att ständigt röra sig, som kan 
uppträda hos omkring 6 av 100 personer) och viktökning (kan uppträda hos omkring 4 av 
100 personer). 
En fullständig förteckning över biverkningar och restriktioner för Rxulti finns i bipacksedeln. 
Varför är Rxulti godkänt i EU? 
Rxulti var effektivt när det gäller att minska symtomen på schizofreni. Minskningen av symtomen var 
visserligen inte genomgående inom studierna, men detta sker ofta i studier med antipsykotiska 
läkemedel och Europeiska läkemedelsmyndigheten fann att effekterna var tillräckliga för att dra 
slutsatsen att Rxulti är gynnsamt för patienter med schizofreni. Baserat på de tillgängliga uppgifterna 
går det inte att säga hur Rxulti står sig i jämförelse med andra läkemedel av samma typ. 
Säkerhetsprofilen för Rxulti liknar den för andra antipsykotiska läkemedel. EMA fann att fördelarna 
med Rxulti är större än riskerna och att Rxulti skulle godkännas för försäljning i EU. 
Vad görs för att garantera säker och effektiv användning av Rxulti? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rxulti har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Rxulti utvärderas noggrant och nödvändiga åtgärder för att 
skydda patienter vidtas. 
Rxulti (brexpiprazol) 
EMA/393168/2018 
Sida 2/3 
 
 
 
Mer information om Rxulti 
Mer information om Rxulti finns på EMA:s webbplats: ema.europa.eu/Find medicine/Human 
medicines/European public assessment reports. 
Rxulti (brexpiprazol) 
EMA/393168/2018 
Sida 3/3 
 
 
 
 
