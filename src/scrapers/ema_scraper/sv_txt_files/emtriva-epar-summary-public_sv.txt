EMA/721606/2016 
EMEA/H/C/000533 
Sammanfattning av EPAR för allmänheten 
Emtriva 
emtricitabin 
Detta är en sammanfattning av det offentliga europeiska utredningsprotokollet (EPAR) för Emtriva. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Emtriva ska användas. 
Praktisk information om hur Emtriva ska användas finns i bipacksedeln. Du kan också kontakta din 
läkare eller apotekspersonal. 
Vad är Emtriva och vad används det för? 
Emtriva är ett antiviralt (virushämmande) medel som används för att behandla vuxna och barn som är 
infekterade med humant immunbristvirus typ 1 (HIV-1), ett virus som orsakar förvärvat 
immunbristsyndrom (aids). 
Emtriva ges i kombination med andra antivirala läkemedel och innehåller den aktiva substansen 
emtricitabin. 
Hur används Emtriva? 
Emtriva finns som kapslar (200 mg) och som en lösning (10 mg/ml) att ta genom munnen. Den 
vanliga dosen Emtriva är en kapsel om dagen till patienter som väger minst 33 kg. Den orala lösningen 
är för patienter som väger mindre än 33 kg och för dem som inte kan svälja kapslarna. Den vanliga 
dosen oral lösning är 6 mg per kilogram kroppsvikt en gång om dagen, upp till högst 240 mg (24 ml). 
Dosen kan behöva justeras hos patienter som har problem med njurarna. 
Till patienter som fått läkemedel mot hivinfektion tidigare men inte svarat på den behandlingen får 
läkare endast förskriva Emtriva efter att ha gått igenom de antivirala läkemedel som patienten tagit 
tidigare och efter att ha övervägt huruvida det är troligt att viruset svarar på nya antivirala läkemedel. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Behandling ska endast inledas av läkare med erfarenhet av att behandla hivinfektioner. Läkemedlet är 
receptbelagt. 
Hur verkar Emtriva? 
Den aktiva substansen i Emtriva, emtricitabin, är en omvänt transkriptas-hämmare av nukleosidtyp 
(NRTI). Den blockerar aktiviteten av omvänt transkriptas, ett enzym som framställs av viruset och som 
gör det möjligt för viruset att föröka sig i de celler det har infekterat. I kombination med andra 
antivirala läkemedel minskar Emtriva mängden hiv i blodet och håller den på en låg nivå. Emtriva botar 
inte hivinfektion eller aids, men kan fördröja skadorna på immunförsvaret och utvecklingen av 
infektioner och sjukdomar som är kopplade till aids. 
Vilken nytta med Emtriva har visats i studierna? 
Studier har visat att Emtriva i kombination med andra antivirala läkemedel minskar virusbelastningen 
hos hivinfekterade patienter och att Emtriva kan jämställas med andra läkemedel som används i 
kombination. Resultaten från tre huvudstudier är följande: 
• 
• 
• 
I en studie på 571 tidigare obehandlade vuxna hade fler patienter som tog Emtriva (i kombination 
med didanosin och efavirenz) virusbelastningar under 50 kopior/ml efter 24 veckors behandling än 
de som fick stavudin (81 respektive 70 procent). Skillnaden kvarstod efter 48 veckors behandling 
(73 respektive 56 procent). 
I en annan studie på 468 tidigare obehandlade patienter var Emtriva lika effektivt som lamivudin 
(båda togs i kombination med stavudin och endera efavirenz eller nevirapin). I den här studien 
hade omkring två tredjedelar av patienterna virusbelastningar på under 400 kopior/ml efter 
48 veckor, och något färre hade virusbelastningar under 50 kopior/ml. 
I en tredje studie på 459 patienter som hade tagit tre antivirala läkemedel (däribland lamivudin) 
var antalet patienter som bytt från lamivudin till Emtriva och som hade virusbelastningar på under 
400 kopior/ml efter 48 veckor nästan detsamma som det antal som fortsatte att ta lamivudin (73 
respektive 82 procent). 
Liknande resultat över effekten kunde ses i två studier med 120 barn och ungdomar som tog Emtriva i 
kombination med andra antivirala läkemedel. 
Vilka är riskerna med Emtriva? 
De vanligaste biverkningarna som orsakas av Emtriva (uppträder hos fler än 1 av 10 patienter) är 
huvudvärk, diarré, illamående och förhöjda nivåer av kreatinkinas i blodet (ett enzym som finns i 
muskler). Missfärgning av huden var mycket vanligt hos barn. En fullständig förteckning över 
biverkningar och restriktioner finns i bipacksedeln. 
Varför godkänns Emtriva? 
Myndighetens kommitté för humanläkemedel (CHMP) ansåg att nyttan med Emtriva är större än 
riskerna för behandling av vuxna och barn infekterade med HIV-1 i kombination med andra 
antiretrovirala medel. Kommittén noterade att denna indikation bygger på studier på patienter som 
inte tidigare fått behandling för hiv, eller vars hiv redan kontrolleras väl med antivirala läkemedel, och 
att det inte fanns någon erfarenhet med Emtriva hos patienter vars tidigare behandling för hiv inte 
fungerade. Kommittén rekommenderade att Emtriva skulle godkännas för försäljning. 
Emtriva  
EMA/721606/2016 
Sida 2/3 
 
 
 
Vad görs för att garantera säker och effektiv användning av Emtriva? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Emtriva har tagits med i produktresumén och bipacksedeln. 
Mer information om Emtriva 
Den 24 oktober 2003 beviljade Europeiska kommissionen ett godkännande för försäljning av Emtriva 
som gäller i hela EU. 
EPAR för Emtriva finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Emtriva finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 11-2016. 
Emtriva  
EMA/721606/2016 
Sida 3/3 
 
 
 
