16 december 2016 
EMA/848709/2016 
EMEA/H/C/002737/II/0037 
Frågor och svar 
Frågor och svar om resultatet av ansökan om en 
utvidgning av indikationen för Inovelon (rufinamid) 
Kommittén för humanläkemedel (CHMP) har avslutat sin granskning av en ansökan om att utvidga 
användningen av epilepsiläkemedlet Inovelon till barn i åldern 1 till 4 år. CHMP fann att de uppgifter 
som var tillgängliga vid denna tidpunkt inte räckte för att rekommendera denna ändring. Kommittén 
fann emellertid att uppgifterna kan vara viktiga för hälso- och sjukvårdspersonal och rekommenderade 
att de inkluderas i produktinformationen till Inovelon. 
Vad är Inovelon? 
Inovelon används för att behandla Lennox-Gastaut-syndrom, en sällsynt form av epilepsi som 
vanligtvis drabbar barn men som kan fortsätta upp i vuxen ålder. Det är för närvarande godkänt 
endast för barn som är 4 år eller äldre. Lennox-Gastaut-syndromet är en av de allvarligaste formerna 
av epilepsi hos barn. Dess tecken och symtom omfattar flera typer av anfall, onormal elektrisk aktivitet 
i hjärnan, inlärningssvårigheter och beteendeproblem. 
Inovelon klassificerades den 20 oktober 2004 som ett särläkemedel (ett läkemedel som används vid 
sällsynta sjukdomar) avsett att användas vid Lennox-Gastaut-syndrom. Mer information om 
klassificeringen som särläkemedel finns här. 
Inovelon innehåller den aktiva substansen rufinamid och har varit godkänt sedan januari 2007. 
Vad skulle Inovelon användas för? 
Företaget som marknadsför Inovelon ansökte om att det skulle användas för att behandla Lennox-
Gastaut-syndrom hos barn i åldern 1 till 4 år. 
Hur verkar Inovelon? 
Den aktiva substansen i Inovelon, rufinamid, verkar genom att fästa vid särskilda kanaler på 
hjärncellernas yta (natriumkanaler), som kontrollerar cellernas elektriska aktivitet. Genom att fästa vid 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
dessa kanaler förhindrar rufinamid att de aktiveras. Detta dämpar aktiviteten i hjärncellerna och 
hindrar onormal elektrisk aktivitet från att sprida sig i hjärnan. Det i sin tur minskar risken för anfall. 
Vad har företaget lämnat in som stöd för sin ansökan? 
Företaget lade fram data från en studie där 37 barn i åldern 1 till 4 år med Lennox-Gastaut-syndrom 
antingen fick Inovelon eller ett annat epilepsiläkemedel som tillägg till deras befintliga behandling. 
Studien undersökte Inovelons säkerhet liksom dess effekt på barnets beteende och känslomässiga 
utveckling, vilket bedömdes av patientens förälder eller vårdnadshavare utifrån ett 
standardpoängsystem. 
Företaget föreslog även ett sätt att förutsäga användningen av Inovelon på barn i åldern 1–4 år utifrån 
befintliga data hos patienter från 4 års ålder. 
Vad har CHMP kommit fram till? 
Samtidigt som studien visade att Inovelons säkerhet hos patienter i åldern 1–4 år överensstämde med 
den kända säkerhetsprofilen hos äldre barn, fann CHMP att studien var för liten för att kunna dra några 
slutsatser om läkemedlets effekt. Vad gäller de data som företaget använde för att förutsäga 
användningen på barn i åldern 1–4 år, ansåg CHMP att det krävdes ytterligare analyser för att upprätta 
doseringsrekommendationer för den lägre åldersgruppen. Baserat på de för närvarande tillgängliga 
uppgifterna fann CHMP därför att Inovelon inte kunde godkännas för patienter med Lennox-Gastaut-
syndrom i åldern under 4 år. 
CHMP ansåg dock att om de data som erhållits från dessa barn tas med i Inovelons produktinformation 
kan detta hjälpa hälso- och sjukvårdspersonalen som vårdar dem. 
Vilka är följderna för patienter i kliniska prövningar? 
Resultatet av denna ansökan får inga följder för patienter som för närvarande deltar i eller som 
kommer att delta i kliniska prövningar med Inovelon. Om du deltar i en klinisk prövning och vill få mer 
information om din behandling kan du kontakta den läkare som ger dig läkemedlet. 
Vad händer med Inovelon vid behandling av andra sjukdomar? 
Det finns inga följder för användningen av Inovelon hos patienter med Lennox-Gastaut-syndrom i 
åldern 4 år och äldre. 
Mer information om Inovelon finns på EMA:s webbplats. 
Frågor och svar om resultatet av ansökan om en utvidgning av indikationen för 
Inovelon (rufinamid)  
EMA/848709/2016  
Sida 2/2 
 
 
 
