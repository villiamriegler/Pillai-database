EMA/272118/2011 
EMEA/H/C/000604 
Sammanfattning av EPAR för allmänheten  
M-M-RVAXPRO 
vaccin (levande) mot mässling, påssjuka och röda hund 
Detta är en sammanfattning av det offentliga europeiska utredningsprotokollet (EPAR) för 
M-M-RVAXPRO. Det förklarar hur kommittén för humanläkemedel (CHMP) bedömt läkemedlet och hur 
den kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är M-M-RVAXPRO? 
M-M-RVAXPRO är ett vaccin som innehåller levande försvagade mässling-, påssjuke- och röda hund-
virus. Det finns som pulver och vätska som bereds till en injektionsvätska, suspension. 
Vad används M-M-RVAXPRO för? 
M-M-RVAXPRO ges till vuxna och barn från 12 år och uppåt för att vaccinera mot mässling, påssjuka 
och röda hund. Under vissa särskilda omständigheter kan det även ges till spädbarn som är så små 
som nio månader. 
Vaccinet är receptbelagt. 
Hur används M-M-RVAXPRO? 
M-M-RVAXPRO ges i enlighet med de officiella rekommendationerna. Det ges som en dos som injiceras 
i en muskel eller under huden, helst ska den ges i låret på yngre barn och i överarmen på äldre barn 
och vuxna. På personer med trombocytopeni (lågt antal blodplättar) eller problem med 
blodkoaguleringen bör vaccinet bara injiceras under huden, detta för att undvika blödning. Personer 
som inte svarar på första dosen kan få en andra dos minst fyra veckor efter den första. 
Barn i åldern 9–12 månader kan få vaccinet om de anses löpa en särskild risk, t.ex. vid 
sjukdomsutbrott på förskolan eller om barnet reser till ett område där mässling är vanligt 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
förekommande. Dessa barn bör omvaccineras vid 12–15 månaders ålder. De kan också få en 
ytterligare vaccination mot mässling. 
Hur verkar M-M-RVAXPRO? 
M-M-RVAXPRO är ett vaccin. Vacciner verkar genom att de ”lär” immunsystemet (kroppens naturliga 
försvar) hur det ska skydda sig mot en sjukdom. M-M-RVAXPRO innehåller små mängder av 
försvagade virus som orsakar mässling, påssjuka och röda hund. När en person får vaccinet känner 
immunsystemet att de försvagade virusen är ”okända” och producerar antikroppar mot dem. I 
framtiden kommer immunsystemet att tillverka antikroppar snabbare när det utsätts för någon av 
dessa virusstammar. På så sätt skyddas den som har vaccinerats mot de sjukdomar dessa virus 
orsakar. 
M-M-RVAXPRO är mycket likt ett annat vaccin mot mässling, påssjuka och röda hund som redan är 
godkänt (M-M-R II) men med en liten skillnad: Båda vaccinerna innehåller mycket små mängder av ett 
protein (albumin) som används i tillverkningsprocessen. Medan albuminet i M-M-R-II extraheras från 
humant blod erhålls albuminet i M-M-RVAXPRO med hjälp av rekombinant DNA-teknik (en teknik där 
en jäst får ta emot en gen (DNA) som gör att jästen kan producera proteinet). 
Hur har M-M-RVAXPRO:s effekt undersökts? 
Tre huvudstudier genomfördes med M-M-RVAXPRO. I den första studien, som omfattade 1 279 barn, 
jämfördes M-M-RVAXPRO med ett liknande vaccin som framställts med hjälp av albumin från humant 
blod. I denna studie tittade man på vaccinets förmåga när det injicerades under huden att sätta igång 
produktionen av antikroppar mot virusen (immunogenicitet). I en andra studie på 1 997 barn inriktade 
man sig särskilt på påssjuka och undersökte om M-M-RVAXPRO när det injicerades under huden gav 
tillräckligt skydd mot sjukdomen. I en tredje studie på 776 barn jämfördes effekterna av M-M-
RVAXPRO när det injicerades i muskeln och när det injicerades under huden. 
En fjärde studie genomfördes med ProQuad (ett vaccin som innehåller liknande försvagade virus som 
dem i M-M-RVAXPRO) som gavs i två doser. I studien jämfördes immunsvaret hos barn som var 9 eller 
11 månader gamla när de fick första dosen med det hos barn som var 12 månader gamla. 
Sammanlagt 1 620 barn deltog i denna studie. 
Vilken nytta har M-M-RVAXPRO visat vid studierna? 
I den första studien framkallade M-M-RVAXPRO ett immunsvar som låg på samma nivå som det med 
jämförelsevaccinet. Andelen patienter med tillräcklig mängd antikroppar mot de tre virusen var 
omkring 98 procent eller högre för båda vaccinerna. Den andra studien visade att M-M-RVAXPRO satte 
igång produktionen av tillräckliga mängder av antikroppar mot påssjuka. Den tredje studien visade att 
immunsvaret som M-M-RVAXPRO framkallade var detsamma oavsett om vaccinet injicerades i en 
muskel eller under huden. Den fjärde studien visade att produktionen av antikroppar mot påssjuka och 
röda hund efter den andra dosen vaccin var likvärdig hos barn som fick den första vaccinationen vid 9, 
11 respektive 12 månaders ålder. Immunsvaret mot mässling var emellertid lägre hos barn som fick 
den första vaccinationen vid 9 månaders ålder. 
Vilka är riskerna med M-M-RVAXPRO? 
De vanligaste biverkningarna som orsakas av M-M-RVAXPRO (uppträder hos fler än 1 av 10 patienter) 
är feber (38,5°C eller högre), reaktioner på injektionsstället, smärta och svullnad. Reaktioner på 
injektionsstället var mindre vanliga när vaccinet injicerades i en muskel. Förteckningen över samtliga 
biverkningar som rapporterats för M-M-VAXPRO finns i bipacksedeln. 
M-M-RVAXPRO  
EMA/272118/2011  
Sida 2/3 
 
 
 
M-M-RVAXPRO ska inte ges till personer som kan vara överkänsliga (allergiska) mot något vaccin mot 
mässling, påssjuka eller röda hund eller mot något annat innehållsämne, däribland neomycin (ett 
antibiotikum). M-M-RVAXPRO får inte ges under graviditet, vid sjukdom med feber (över 38,5 °C) eller 
vid aktiv obehandlad tuberkulos (TB). Det får inte heller ges till patienter med vissa blod- eller 
immunsjukdomar. En fullständig förteckning över restriktioner finns i bipacksedeln. 
Varför har M-M-RVAXPRO godkänts? 
CHMP fann att fördelarna med M-M-RVAXPRO är större än riskerna och rekommenderade att M-M-
RVAXPRO skulle godkännas för försäljning. 
Vad görs för att garantera säker användning av M-M-RVAXPRO? 
Företaget som tillverkar M-M-RVAXPRO fortsätter att övervaka biverkningarna för att se om 
användningen av rekombinant albumin i tillverkningsprocessen av M-M-RVAXPRO leder till biverkningar 
som t.ex. allergiska reaktioner. 
Mer information om M-M-RVAXPRO 
Den 5 maj 2006 beviljade Europeiska kommissionen Sanofi Pasteur MSD SNC ett godkännande för 
försäljning av M-M-RVAXPRO som gäller i hela EU. Godkännandet för försäljning gäller utan 
tidsbegränsning. 
EPAR finns i sin helhet här. Mer information om behandling med M-M-RVAXPRO finns i bipacksedeln 
(ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 04-2011. 
M-M-RVAXPRO  
EMA/272118/2011  
Sida 3/3 
 
 
 
