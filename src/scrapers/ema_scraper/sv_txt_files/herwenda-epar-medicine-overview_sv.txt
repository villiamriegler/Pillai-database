EMA/514874/2023 
EMEA/H/C/005769 
Herwenda (trastuzumab) 
Sammanfattning av Herwenda och varför det är godkänt inom EU 
Vad är Herwenda och vad används det för? 
Herwenda är ett läkemedel som används för att behandla följande typer av cancer: 
• 
Tidig bröstcancer (när cancern har spridit sig i bröstet eller till körtlarna under armen men inte till 
andra delar av kroppen) efter kirurgi, kemoterapi (läkemedel för behandling av cancer) och 
strålbehandling om tillämpbart. Det kan också ges tidigare under behandlingen, i kombination med 
kemoterapi. För tumörer som är lokalt avancerade (inklusive dem som är inflammatoriska), eller 
som är mer än 2 cm breda, ges Herceptin före kirurgi i kombination med kemoterapi och därefter 
på nytt efter kirurgi som enda behandling. Herwenda bör endast ges till patienter med 
metastaserad eller tidig bröstcancer vars tumörer antingen överuttrycker HER2 eller har HER2 
genamplifiering. 
•  Metastaserad bröstcancer (cancer som har spridit sig till andra delar av kroppen). Det ges som 
enda läkemedel till patienter hos vilka tidigare behandlingar misslyckats. Det ges också i 
kombination med andra läkemedel mot cancer: med paklitaxel, docetaxel eller med en 
aromatashämmare. 
•  Metastaserad magsäckscancer, i kombination med cisplatin och antingen kapecitabin eller 5-
fluorouracil (andra läkemedel mot cancer). 
Herwenda kan bara ges när cancern har visat sig ”överuttrycka HER2”: detta innebär att cancern 
producerar stora mängder av ett protein som kallas HER2 på tumörcellernas yta. HER2 överuttrycks 
hos omkring en fjärdedel av patienterna med bröstcancer och en femtedel av patienterna med 
magsäckscancer. 
Herwenda är en biosimilar (ett liknande biologiskt läkemedel), vilket innebär att det i hög grad liknar 
ett annat biologiskt läkemedel (”referensläkemedel”) som redan är godkänt i EU. Referensläkemedlet 
för Herwenda är Herceptin. Mer information om biosimilarer finns här. 
Herwenda innehåller den aktiva substansen trastuzumab. 
Hur används Herwenda? 
Behandling med Herwenda ska endast inledas av läkare som har erfarenhet av att använda läkemedel 
mot cancer. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
 
 
 
 
 
När Herwenda ges som intravenös infusion ges det under 90 minuter varje vecka eller var tredje vecka 
vid bröstcancer och var tredje vecka vid magsäckscancer. Vid tidig bröstcancer ges behandlingen 
under ett år eller tills sjukdomen kommer tillbaka.  Vid metastaserad bröstcancer eller magsäckscancer 
fortsätter behandlingen så länge som den är effektiv. Den rekommenderade dosen beror på patientens 
kroppsvikt, på det tillstånd som ska behandlas och om Herwenda ges varje eller var tredje vecka. 
Infusionen kan leda till allergiska reaktioner, varför patienten bör övervakas under och efter infusionen 
för eventuella tecken och symtom. Patienter som inte får signifikanta reaktioner mot den första 
90 minuter långa infusionen kan få efterföljande infusioner under 30 minuter. 
Hur verkar Herwenda? 
Den aktiva substansen i Herwenda, trastuzumab, är en monoklonal antikropp. Detta är en antikropp 
(ett slags protein) som har utformats för att känna igen och binda till en viss struktur (ett så kallat 
antigen) som finns på vissa av kroppens celler. Trastuzumab har utformats för att binda till HER2-
proteinet, som överuttrycks hos omkring en fjärdedel av patienterna med bröstcancer och hos en 
femtedel av patienterna med magsäckscancer. Genom att binda till HER2 aktiverar trastuzumab celler i 
immunsystemet, vilka sedan dödar tumörcellerna. Trastuzumab hindrar också HER2 från att sända ut 
signaler som får tumörcellerna att växa. 
Vilka fördelar med Herwenda har visats i studierna? 
Laboratoriestudier där Herwenda jämfördes med Herceptin har visat att den aktiva substansen i 
Herwenda är mycket lik den i Herceptin vad gäller struktur, renhet och biologisk aktivitet. Studier har 
också visat att Herwenda producerar liknande halter av den aktiva substansen i kroppen som 
Herceptin. 
Dessutom visade en studie på 807 patienter att Herwenda hade liknande effekter som Herceptin vid 
behandling av tidig HER2-positiv bröstcancer. Patienterna fick antingen Herwenda eller Herceptin 
tillsammans med andra cancerläkemedel före kirurgi för att avlägsna cancern. I denna studie hade 
47 procent av patienterna som behandlades med Herwenda och 48 procent av dem som behandlades 
med Herceptin inga aktivt växande cancerceller i bröstvävnad och lymfknutor som avlägsnades under 
kirurgi. 
Eftersom Herwenda är en biosimilar behöver inte studierna om trastuzumabs effekt och säkerhet som 
utförts med Herceptin utföras på nytt med Herwenda. 
Vilka är riskerna med Herwenda? 
Herwendas säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Herceptin ger upphov till. 
En fullständig förteckning över biverkningar och restriktioner för Herwenda finns i bipacksedeln. 
De vanligaste biverkningarna som orsakas av Herwenda (kan förekomma hos fler än 1 av 10 
användare) är hjärtproblem, infusionsrelaterade reaktioner, blodproblem (särskilt låga halter av 
neutrofiler, en typ av vita blodkroppar), infektioner och lungproblem. 
Varför är Herwenda godkänt i EU? 
Europeiska läkemedelsmyndigheten (EMA) fann att det styrkts att Herwenda i enlighet med EU:s krav 
för biosimilarer i hög grad liknar Herceptin vad gäller struktur, renhet och biologisk aktivitet och att 
Herwenda (trastuzumab)  
EMA/514874/2023  
Sida 2/3 
 
 
 
Herwenda fördelas i kroppen på samma sätt. Dessutom har en studie av tidig HER2-positiv bröstcancer 
visat att Herwenda är lika säkert och effektivt som Herceptin. 
Alla dessa data ansågs räcka för att dra slutsatsen att Herwenda kommer att verka på samma sätt 
som Herceptin vad gäller effekt och säkerhet vid dess godkända indikationer. Myndigheten fann därför 
att fördelarna med Herwenda är större än de konstaterade riskerna, liksom för Herceptin, och att 
Herwenda kan godkännas för försäljning i EU. 
Vad görs för att garantera säker och effektiv användning av Herwenda? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Herwenda har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Herwenda kontinuerligt. 
Misstänkta biverkningar som har rapporterats för Herwenda utvärderas noggrant och nödvändiga 
åtgärder vidtas för att skydda patienterna. 
Mer information om Herwenda 
Mer information om Herwenda finns på EMA:s webbplats: 
ema.europa.eu/medicines/human/EPAR/herwenda 
Herwenda (trastuzumab)  
EMA/514874/2023  
Sida 3/3 
 
 
 
