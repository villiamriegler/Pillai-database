EMA/82654/2015 
EMEA/H/C/000408 
Sammanfattning av EPAR för allmänheten 
Inductos 
dibotermin alfa 
Detta är en sammanfattning av det offentliga europeiska utredningsprotokollet (EPAR) för Inductos. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Inductos? 
Inductos är en beredningssats för implantat. Satsen består av ett pulver som innehåller den aktiva 
substansen dibotermin alfa, vätska och matrix (svamp av kollagen). 
Vad används Inductos för? 
Inductos används för att hjälpa nytt ben att växa till. Det kan ges i följande situationer: 
 
Fusionsoperation i nedre delen av ryggen. Det är en typ av operation som används för att lindra 
ryggsmärta på grund av en skadad disk där disken mellan två ryggkotor (benen i ryggen) 
avlägsnas och kotorna fogas samman (förenas). Inductos används tillsammans med godkända 
medicintekniska produkter som korrigerar ryggradens läge. Vid denna typ av operation kan 
Inductos användas i stället för ett autogent bentransplantat (ben som tas från en annan del av 
samma patients kropp och placeras i en annan del av kroppen). Inductos ges till vuxna som 
behandlats i minst sex månader för ryggsmärta orsakad av en skadad disk, men som inte 
opererats. 
  Operationer för att behandla tibiafrakturer (skenbensbrott). Det ges som tillägg till den vanliga 
behandlingen och vården. Det används bara i de fall då det inte krävs märgborrning för att sätta in 
spiken som ska fixera benet. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
  
 
 
 
Hur används Inductos? 
Inductos ska användas av en erfaren kirurg. Inductos bereds till en lösning innan det används och 
appliceras på matrixen, där det lämnas i minst 15 minuter (men inte mer än två timmar). Matrixen 
klipps sedan vid behov till i rätt storlek före användning. En sats räcker i regel. Vid en fusionsoperation 
i nedre delen av ryggen avlägsnas den skadade disken mellan ryggkotorna och ersätts med en eller 
flera medicintekniska produkter och Inductos. De medicintekniska produkterna fixerar ryggkotornas 
läge och Inductos stimulerar benet att växa mellan de två kotorna så att de fogas ihop permanent i 
rätt läge. Vid en tibiafraktur placeras Inductos runt det brutna benet för att bidra till läkningen. 
Hur verkar Inductos? 
Den aktiva substansen i Inductos, dibotermin alfa, verkar på benstrukturen. Den är en kopia av ett 
protein som kallas benmorfogent protein 2 (BMP-2), som produceras naturligt i kroppen och bidrar till 
nybildningen av benvävnad. När dibotermin alfa har implanterats stimulerar det benvävnaden runt 
matrixen att bilda nytt ben. Det nybildade benet växer in i matrixen som sedan bryts ned. Dibotermin 
alfa framställs med en metod som kallas rekombinant DNA-teknik, vilket innebär att det framställs av 
celler som fått en gen (DNA) som gör att cellerna kan producera dibotermin alfa. Ersättningen 
dibotermin alfa verkar på samma sätt som det BMP-2 som produceras naturligt i kroppen. 
Hur har Inductos effekt undersökts? 
Inductos effekt har undersökts på 279 patienter som har genomgått en fusionsoperation i nedre delen 
av ryggen. Spinalfusion med hjälp av Inductos jämfördes med en fusion med hjälp av bentransplantat 
som hämtats från höften under operationen. Huvudeffektmått var fusion av ryggkotorna, vilket 
bekräftats genom röntgen samt den förbättring av smärta och funktionsnedsättning som rapporterats 
av patienten, mätt två år efter operationen. 
Inductos effekt har undersökts på 450 patienter med tibiafraktur. Inductos jämfördes med 
standardvård och huvudeffektmått var antalet patienter som inte behövde någon ytterligare 
behandling av tibiafrakturen (t.ex. bentransplantat eller byte av de spikar som använts för att 
sammanfoga benen) under första året efter operationen. 
Vilken nytta har Inductos visat vid studierna? 
Vid spinalfusionen var Inductos lika effektivt som bentransplantaten. Efter två år hade 57 procent (69 
av 122) av de patienter som behandlades med Inductos svarat på behandlingen jämfört med 
59 procent (78 av 133) av de patienter som behandlades med en bentransplantation. 
Ytterligare studier och analys av data från den publicerade litteraturen visade att Inductos var 
effektivare än bentransplantat när det gällde att foga samman kotor i nedre delen av ryggen, oavsett 
vilken kirurgisk teknik som tillämpades eller vilken typ av godkänd medicinteknisk produkt som 
användes för att hålla benet i läge. 
Hos patienter med en tibiafraktur var användningen av Inductos som tillägg till standardvården 
effektivare än enbart standardvård när det gällde att minska risken för en misslyckad behandling. Av 
patienterna i den grupp som fick standardvård behövde 46 procent ytterligare behandling inom ett år 
för att laga frakturen, medan andelen var 26 procent av dem som även fick Inductos. 
Inductos  
EMA/82654/2015  
Sida 2/4 
 
 
 
 
 
 
Vilka är riskerna med Inductos? 
De vanligaste biverkningarna som orsakas av Inductos (uppträder hos fler än 1 av 10 patienter) är 
radikulopati (problem vid eller i närheten av ryggradens nervrötter som leder till smärta, svaghet, 
domningar eller svårigheter att kontrollera särskilda muskler) när det används vid ryggradsoperationer 
och lokala infektioner när det används vid operation av tibiafrakturer. Den allvarligaste biverkningen är 
lokalt ödem (svullnad på operationsstället) när det används vid kirurgi i övre delen av ryggraden 
(halsryggen). En fullständig förteckning över samtliga biverkningar som rapporterats för Inductos finns 
i bipacksedeln. 
Inductos får inte ges till patienter i följande situationer: 
 
 
 
 
 
Patienter som fortfarande växer. 
Patienter som har diagnostiserats med eller behandlas för cancer. 
Patienter med en aktiv infektion vid operationsstället. 
Patienter med otillräcklig blodförsörjning vid frakturstället. 
För att behandla en fraktur som beror på sjukdom, t.ex. Pagets bensjukdom eller cancer. 
En fullständig förteckning över restriktioner för Inductos finns i bipacksedeln. 
Varför har Inductos godkänts? 
Kommittén för humanläkemedel (CHMP) fann att nyttan med Inductos är större än riskerna och 
rekommenderade att Inductos skulle godkännas för försäljning i EU. CHMP fann att Inductos är 
effektivt vid fusionsoperation av ländryggen på en nivå, som ett substitut för autogent bentransplantat, 
och vid behandling av akuta tibiafrakturer hos vuxna, som tillägg till standardvård. Patienter som får 
behandling med Inductos kan löpa risk för heterotopisk benbildning (bentillväxt i onormala områden, 
som till exempel mjukvävnad). Denna risk anses vara hanterbar med de föreslagna 
riskminimeringsåtgärderna.  
Vad görs för att garantera säker och effektiv användning av Inductos? 
En riskhanteringsplan har tagits fram för att se till att Inductos används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Inductos. Där anges också lämpliga försiktighetsåtgärder som vårdpersonal och patienter ska vidta. 
Företaget som marknadsför Inductos kommer också att se till att det finns utbildningsmaterial i alla 
medlemsstater för all vårdpersonal som förväntas använda läkemedlet. Materialet kommer att 
innehålla information om riskerna med heterotopisk benbildning och den potentiella risken för 
medicineringsfel och felaktig användning av Inductos. 
Mer information om Inductos 
Den 9 september 2002 beviljade Europeiska kommissionen ett godkännande för försäljning av 
Inductos som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Inductos finns i bipacksedeln (ingår 
också i EPAR). Du kan också kontakta din läkare eller apotekspersonal. 
Inductos  
EMA/82654/2015  
Sida 3/4 
 
 
 
 
 
 
Denna sammanfattning uppdaterades senast 02-2015. 
Inductos  
EMA/82654/2015  
Sida 4/4 
 
 
 
 
 
 
