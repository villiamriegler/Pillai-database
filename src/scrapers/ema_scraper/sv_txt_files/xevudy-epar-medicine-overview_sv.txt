EMA/720729/2021 
EMEA/H/C/005676 
Xevudy (sotrovimab) 
Sammanfattning av Xevudy och varför det är godkänt inom EU 
Vad är Xevudy och vad används det för? 
Xevudy är ett läkemedel som används för att behandla covid-19 hos vuxna och ungdomar (från 12 års 
ålder som väger minst 40 kilo) som inte behöver extra syrgas och som löper ökad risk för att 
sjukdomen ska bli svår. 
Det innehåller den aktiva substansen sotrovimab. 
Hur används Xevudy? 
Xevudy ges som en engångsinfusion (dropp) i en ven. Den rekommenderade dosen är 500 mg, som 
ges inom 5 dagar efter att patienten har fått symtom på covid-19. Läkemedlet är receptbelagt och ska 
ges på vårdinrättningar där patienterna kan övervakas medan de får infusionen och i minst en timme 
därefter, så att de kan behandlas på lämpligt sätt om de utvecklar allvarliga allergiska reaktioner, 
däribland anafylaxi. 
För mer information om hur Xevudy används, läs bipacksedeln eller tala med läkare eller 
apotekspersonal. 
Hur verkar Xevudy? 
Den aktiva substansen i Xevudy, sotrovimab, är en monoklonal antikropp, ett slags protein som har 
utformats för att känna igen och binda till en viss struktur (ett så kallat antigen). Sotrovimab har 
utformats för att binda till spikeproteinet hos SARS-CoV-2 (det virus som orsakar covid-19). När 
sotrovimab binder till spikeproteinet kan viruset inte tränga in i kroppens celler. 
Vilka fördelar med Xevudy har visats i studierna? 
En huvudstudie på 1 057 patienter med covid-19 och minst en underliggande sjukdom som innebar att 
de löpte risk att drabbas av svår covid-19 visade att Xevudy ledde till att färre patienter behövde 
läggas in på sjukhus eller avled inom 29 dagars behandling jämfört med placebo (overksam 
behandling). Bland de patienter som löpte ökad risk för allvarlig sjukdom var 1 procent av dem som 
behandlades med Xevudy (6 av 528) inlagda på sjukhus längre än 24 timmar under 29 dagars 
behandling, jämfört med 6 procent av patienterna som fick placebo (30 av 529), av vilka 2 avled. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
De flesta patienterna i studien var infekterade med det ursprungliga SARS-CoV-2-viruset. Vissa 
patienter var infekterade med varianter, inklusive alfa och epsilon. På grundval av laboratoriestudier 
förväntas Xevudy också vara aktivt mot andra varianter (inräknat omikron). 
Vilka är riskerna med Xevudy? 
De vanligaste biverkningarna (kan förekomma hos mellan 1 och 2 av 100 användare) är 
överkänslighetsreaktioner (allergiska reaktioner) och infusionsrelaterade reaktioner. 
Den allvarligaste biverkningen (förekommer hos omkring 5 av 10 000 användare) var anafylaxi (svår 
allergisk reaktion). 
En fullständig förteckning över biverkningar och restriktioner för Xevudy finns i bipacksedeln. 
Varför är Xevudy godkänt i EU? 
Läkemedlet visade sig vara effektivt när det gäller att minska risken för sjukhusvård eller dödsfall hos 
patienter med covid-19 som löper ökad risk för att sjukdomen ska bli svår. Säkerhetsprofilen för 
Xevudy anses vara gynnsam. Europeiska läkemedelsmyndigheten (EMA) fann att fördelarna med 
Xevudy är större än riskerna och att Xevudy kan godkännas för användning i EU. 
Vad görs för att garantera säker och effektiv användning av Xevudy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Xevudy har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Xevudy kontinuerligt. Misstänkta 
biverkningar som har rapporterats för Xevudy utvärderas noggrant och nödvändiga åtgärder vidtas för 
att skydda patienterna. 
Mer information om Xevudy 
Den 17 december 2021 beviljades Xevudy ett godkännande för försäljning som gäller i hela EU. 
Mer information om Xevudy finns på EMA:s webbplats: ema.europa.eu/medicines/human/EPAR/xevudy 
Denna sammanfattning uppdaterades senast 12-2021. 
Xevudy (sotrovimab)  
EMA/720729/2021 
Sida 2/2 
 
 
 
 
