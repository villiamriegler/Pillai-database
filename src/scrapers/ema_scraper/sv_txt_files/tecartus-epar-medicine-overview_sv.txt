EMA/666264/2022 
EMEA/H/C/005102 
Tecartus (brexukabtagen-autoleucel) 
Sammanfattning av Tecartus och varför det är godkänt inom EU 
Vad är Tecartus och vad används det för? 
Tecartus är ett cancerläkemedel som används för att behandla 
• 
• 
vuxna med mantelcellslymfom (en cancer i B-cellerna, en typ av vita blodkroppar) när cancern har 
kommit tillbaka efter två eller fler tidigare behandlingar, däribland med en typ av cancerläkemedel 
som kallas Brutons tyrosinkinashämmare (BTK-hämmare), 
vuxna som är 26  år eller äldre med akut lymfatisk leukemi (en annan cancer i B-cellerna) när 
cancern har kommit tillbaka eller inte svarat på tidigare behandlingar. 
Denna typ av B-cellcancer är sällsynt och Tecartus klassificerades som särläkemedel (ett läkemedel 
som används vid sällsynta sjukdomar) mot mantelcellslymfom den 13 november 2019  och mot akut 
lymfatisk leukemi den 19  oktober 2020. 
Tecartus innehåller den aktiva substansen brexukabtagen-autoleucel, som består av genetiskt 
modifierade vita blodkroppar. 
Hur används Tecartus? 
Tecartus är receptbelagt. Det måste ges till  patienter av utbildade  läkare på specialistsjukhus. 
Tecartus framställs med hjälp av patientens egna vita blodkroppar som extraheras ur blodet, 
modifieras genetiskt i ett  laboratorium och sedan ges tillbaka till  patienten som en engångsinfusion 
(dropp) i en ven. Tecartus får endast ges till  den patient vars celler användes för att  framställa det. 
Innan Tecartus administreras ska patienterna få en kort behandlingskur av kemoterapi så att deras 
vita blodkroppar rensas bort, och strax före infusionen får de paracetamol och ett 
antihistaminläkemedel för att  minska risken för reaktioner till följd av infusionen. 
Ett  läkemedel som kallas tocilizumab (eller ett lämpligt  alternativ om det råder brist på detta 
läkemedel) och akututrustning  måste finnas till  hands ifall patienten  får en potentiellt  allvarlig 
biverkning som kallas cytokinfrisättningssyndrom (se avsnittet om risker nedan). 
Patienterna bör noga övervakas avseende biverkningar under de 10 dagar som följer efter 
behandlingen, och bör stanna kvar i närheten av ett  specialistsjukhus under minst fyra veckor efter 
behandlingen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
 
För mer information om hur du använder Tecartus, läs bipacksedeln eller tala med läkare eller 
apotekspersonal. 
Hur verkar Tecartus? 
Tecartus innehåller brexukabtagen-autoleucel, som består av patientens egna T-celler (en typ av vita 
blodkroppar). Dessa har modifierats genetiskt i laboratorium så att de framställer ett  protein som 
kallas chimär antigenreceptor (CAR), som hjälper T-cellerna att fästa vid ett protein på cancercellerna 
som kallas CD19. 
När Tecartus ges till  patienten genom infusion  kan de modifierade T-cellerna binda till cancercellerna 
och döda dem, vilket hjälper till  att få bort cancern ur kroppen. 
Vilka fördelar med Tecartus har visats i studierna? 
Mantelcellslymfom (MCL) 
En huvudstudie, som för närvarande pågår, omfattar 74  vuxna med MCL  vars cancer kommit tillbaka 
efter minst två tidigare behandlingar där en BTK-hämmare ingått.  Omkring 59  procent av patienterna 
(44 av 74) som behandlades med Tecartus uppvisade ett fullständigt  svar (vilket innebär att de inte 
längre hade några tecken på cancern). Detta var bättre än de resultat som tidigare setts hos liknande 
patienter som fått andra behandlingar. 
Akut lymfatisk  leukemi  (ALL) 
I en huvudstudie  på 55  patienter visade sig Tecartus vara effektivt för att  behandla ALL som återkom 
efter eller inte svarade på tidigare behandlingar. Efter omkring 17 månaders behandling uppvisade 
omkring 71  procent (39  av 55) av patienterna ett fullständigt  svar (inga tecken på cancer kvar) och 
56 procent av samtliga patienter (31  av 55) uppvisade ett  fullständigt  svar där blodvärdena återgick till 
det normala. 
Vilka är riskerna med Tecartus? 
Enligt  den kliniska studien förekommer allvarliga biverkningar hos över hälften av alla patienter. De 
vanligaste allvarliga biverkningarna (kan förekomma hos fler än 1 av 10 användare) är 
cytokinfrisättningssyndrom (ett  potentiellt  livshotande tillstånd  som kan orsaka feber, kräkningar, 
andfåddhet, smärta och lågt blodtryck), encefalopati (en hjärnsjukdom som orsakar huvudvärk, 
sömnighet och förvirring) samt infektioner. 
Varför är Tecartus godkänt i EU? 
Patienter med MCL  och ALL har en dålig prognos, särskilt om cancern kommer tillbaka eller inte svarat 
på tidigare behandlingar (såsom BTK-hämmare hos patienter med MCL).  Tecartus är ett 
behandlingsalternativ för dessa patienter. Även om allvarliga biverkningar förekommer hos de flesta 
patienter och kan innefatta  cytokinfrisättningssyndrom, är dessa hanterbara om lämpliga åtgärder 
finns att  tillgå (se nedan). Europeiska läkemedelsmyndigheten (EMA) fann därför att  fördelarna med 
Tecartus är större än riskerna och att Tecartus skulle godkännas för försäljning i EU. 
Tecartus har godkänts enligt reglerna om ”villkorat godkännande”. Detta innebär att  det ska inkomma 
ytterligare evidens för detta läkemedel och att företaget är skyldigt att lämna dessa uppgifter. 
Europeiska läkemedelsmyndigheten kommer att granska ny information om produkten varje år och 
uppdatera denna sammanfattning när det behövs. 
Tecartus (brexukabtagen-autoleucel)  
EMA/666264/2022 
Sida 2/3 
 
 
 
Vilken information om Tecartus saknas för närvarande? 
Eftersom Tecartus har godkänts enligt  reglerna om ”villkorat godkännande” ska företaget som 
marknadsför läkemedlet lämna in slutrapporterna om den pågående studien  om MCL  till myndigheten 
senast 2025. Företaget ska också genomföra en studie om långtidseffekterna och säkerheten hos 
kvinnor, äldre och patienter vars sjukdom är mycket avancerad. 
För att  få mer information om Tecartus långvariga effekt och säkerhet hos patienter med ALL kommer 
företaget att lämna in uppföljningsdata från den pågående studien  och genomföra ytterligare en studie 
på patienter med ALL. 
Vad görs för att garantera säker och effektiv användning av Tecartus? 
Företaget som marknadsför Tecartus måste säkerställa att lämplig expertis, utrustning  och utbildning 
finns på de sjukhus där Tecartus ges. Tocilizumab, eller ett lämpligt  alternativ om det råder brist på 
detta läkemedel, måste finnas till  hands i händelse av att cytokinfrisättningssyndrom uppstår. 
Företaget måste förse hälso- och sjukvårdspersonal och patienter med utbildningsmaterial  om möjliga 
biverkningar av Tecartus, särskilt cytokinfrisättningssyndrom. 
Företaget måste genomföra flera studier för att  få mer information om Tecartus, däribland om dess 
långsiktiga säkerhet och effekt. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tecartus har också tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Tecartus kontinuerligt. 
Biverkningar som har rapporterats för Tecartus utvärderas noggrant och nödvändiga åtgärder vidtas 
för att skydda patienterna. 
Mer information om Tecartus 
Den 14  december 2020 beviljades Tecartus ett  villkorat godkännande för försäljning som gäller i hela 
EU. 
Mer information om Tecartus finns på EMA:s webbplats: 
ema.europa.eu/medicines/human/EPAR/tecartus 
Denna sammanfattning  uppdaterades senast 08-2022. 
Tecartus (brexukabtagen-autoleucel)  
EMA/666264/2022 
Sida 3/3 
 
 
 
