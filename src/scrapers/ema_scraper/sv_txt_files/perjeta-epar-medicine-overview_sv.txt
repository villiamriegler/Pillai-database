EMA/377646/2018 
EMEA/H/C/002547 
Perjeta (pertuzumab) 
Sammanfattning av Perjeta och varför det är godkänt inom EU 
Vad är Perjeta och vad används det för? 
Perjeta är ett cancerläkemedel för behandling av vuxna med ”HER2-positiv” bröstcancer (där ett 
protein som kallas HER2 återfinns på cancercellerna). Perjeta används i följande situationer: 
•  Behandling av metastaserande bröstcancer (cancer som har spridit sig till andra delar av kroppen) 
som inte redan har behandlats med kemoterapi (cancerläkemedel) eller med läkemedel utformade 
för att angripa HER2, eller för behandling av bröstcancer som har kommit tillbaka lokalt efter 
behandling och som inte kan opereras bort. I dessa fall ges Perjeta tillsammans med trastuzumab 
och docetaxel (andra cancerläkemedel). 
•  Behandling av lokalt framskriden inflammatorisk bröstcancer eller bröstcancer i tidigt stadium med 
stor risk för att cancern kommer tillbaka, i kombination med trastuzumab och kemoterapi innan 
patienten opereras. 
•  Behandling av bröstcancer i tidigt stadium med stor risk för att cancern kommer tillbaka, i 
kombination med trastuzumab och kemoterapi efter att patienten opererats. 
Perjeta innehåller den aktiva substansen pertuzumab. 
Hur används Perjeta? 
Perjeta är receptbelagt och behandling ska påbörjas under ledning av en läkare med erfarenhet av att 
använda cancerläkemedel och i en sjukhusmiljö där det finns utrustning för återupplivning tillgänglig. 
Perjeta ges som infusion (dropp) i en ven. Den rekommenderade första dosen är 840 mg som ges 
under en timme. Detta följs av en dos på 420 mg var tredje vecka, där varje dos ges under en 
tidsperiod av mellan en halvtimme och en timme. Behandling med Perjeta ska avbrytas tillfälligt eller 
stoppas permanent om patienten får vissa biverkningar. 
För att få mer information om hur du använder Perjeta, läs bipacksedeln eller tala med läkare eller 
apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Hur verkar Perjeta? 
Den aktiva substansen i Perjeta, pertuzumab, är en monoklonal antikropp, en typ av protein som har 
utformats för att fästa vid HER2, ett protein som återfinns på HER2-positiva cancerceller. Genom att 
fästa vid HER2 hindrar pertuzumab HER2 från att producera signaler som får cancercellerna att växa. 
Den aktiverar dessutom celler i immunsystemet (kroppens naturliga försvar), som sedan dödar 
cancercellerna. 
Vilka fördelar med Perjeta har visats i studierna? 
Perjeta har undersökts i en huvudstudie på 808 vuxna patienter med tidigare obehandlad HER2-positiv 
metastaserande bröstcancer. Effekterna av Perjeta jämfördes med placebo (en overksam behandling) 
när det gavs tillsammans med andra cancerläkemedel (trastuzumab och docetaxel). Patienter 
behandlades tills deras sjukdom förvärrades eller biverkningarna av behandlingen blev omöjliga att 
hantera. Det primära effektmåttet var progressionsfri överlevnad (hur länge patienterna levde utan att 
sjukdomen förvärrades). Patienterna som behandlades med Perjeta levde i 18,5 månader utan att 
deras sjukdom förvärrades, jämfört med 12,4 månader för patienterna som fick placebo. 
Perjeta har också undersökts i två huvudstudier på totalt 642 patienter med bröstcancer i tidigt 
stadium som skulle genomgå operation. I dessa studier gavs Perjeta tillsammans med trastuzumab 
eller kemoterapi eller båda. Studierna undersökte hur många patienter som svarade på behandlingen 
(dvs. patienter som inte hade några cancerceller i bröstet efter operationen). I den första studien 
svarade 46 procent av patienterna som fick Perjeta tillsammans med trastuzumab och docetaxel på 
behandlingen, jämfört med 29 procent av patienterna som fick enbart trastuzumab och docetaxel. 
Behandlingssvaret i den andra studien varierade mellan 57 procent och 66 procent där Perjeta gavs 
tillsammans med trastuzumab och kemoterapi. 
I en fjärde pågående studie jämfördes Perjeta med placebo (båda tillsammans med trastuzumab och 
kemoterapi) hos 4 805 kvinnor med tidig bröstcancer som hade opererats för att avlägsna cancern. 
Perjeta visade sig vara till nytta för patienter hos vilka det fanns stor risk för att cancern skulle komma 
tillbaka: efter 4 år hade sjukdomen inte spridit sig hos 90 procent av patienterna med ”nodpositiv” 
cancer som behandlades med Perjeta, jämfört med 87 procent av dem som fick placebo. För dem med 
”hormonreceptornegativ” cancer motsvarade detta 91 procent av patienterna som behandlades med 
Perjeta, och 89 procent av dem som fick placebo. 
Vilka är riskerna med Perjeta? 
De vanligaste biverkningarna (uppträder hos fler än 3 av 10 personer) som orsakas av Perjeta när det 
ges tillsammans med trastuzumab och kemoterapi är neutropeni (lågt antal neutrofiler, en typ av vita 
blodkroppar som är viktiga för att bekämpa infektioner), diarré, illamående, kräkningar, hårförlust och 
trötthet. Den vanligaste allvarliga biverkningen (uppträder hos fler än 1 av 10 personer) är neutropeni, 
med eller utan feber. 
En fullständig förteckning över biverkningar och restriktioner för Perjeta finns i bipacksedeln. 
Varför är Perjeta godkänt i EU? 
HER2-positiv bröstcancer är en aggressiv form som uppkommer i cirka ett av fem fall av bröstcancer. 
Europeiska läkemedelsmyndigheten ansåg att Perjeta visat sig vara till nytta för patienter med 
metastaserande cancer genom att förlänga den tid som patienterna levde utan att deras sjukdom 
Perjeta (pertuzumab)  
EMA/377646/2018  
Sida 2/3 
 
 
 
 
 
förvärrades och även hur länge de levde. Man ansåg att det skulle ge extra nytta som tillägg till andra 
läkemedel mot HER2-positiv cancer, i synnerhet trastuzumab. Perjeta har också visat sig förbättra 
resultatet för patienter med bröstcancer i tidigt stadium när det gavs tillsammans med trastuzumab 
och kemoterapi. Trots biverkningarna med Perjeta ansåg myndigheten att den totala säkerhetsprofilen 
var acceptabel. 
Vad görs för att garantera säker och effektiv användning av Perjeta? 
Företaget som marknadsför Perjeta kommer att utföra en studie för att bedöma effekterna av 
användning av Perjeta och trastuzumab tillsammans med en typ av cancerläkemedel som kallas 
taxaner, hos tidigare obehandlade patienter med HER2-positiv metastaserande bröstcancer eller lokalt 
framskriden bröstcancer. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Perjeta har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Perjeta utvärderas noggrant och nödvändiga åtgärder för att 
skydda patienter vidtas. 
Mer information om Perjeta 
Den 4 mars 2013 beviljades Perjeta ett godkännande för försäljning som gäller i hela EU. 
EPAR för Perjeta finns i sin helhet på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Perjeta (pertuzumab)  
EMA/377646/2018  
Sida 3/3 
 
 
 
 
 
