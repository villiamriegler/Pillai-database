EMA/621260/2022 
EMEA/H/C/005332 
Rayvow (lasmiditan) 
Sammanfattning av Rayvow och varför det är godkänt inom EU 
Vad är Rayvow och vad används det för? 
Rayvow är ett  läkemedel som används för att behandla migrän med eller utan aura (ovanliga 
synintryck och andra sensoriska intryck) hos vuxna. 
Läkemedlet innehåller den aktiva substansen lasmiditan. 
Hur används Rayvow? 
Rayvow finns som en tablett  och tas genom munnen.  Den rekommenderade startdosen är 100 mg. 
Dosen kan justeras beroende på hur patienten svarar på behandlingen. 
Om patientens migrän försvinner efter en första dos på 50 mg eller 100  mg och sedan kommer tillbaka 
inom 24 timmar, kan en andra dos av samma styrka tas minst  två timmar efter den första dosen. 
Högst  200 mg får tas under en 24-timmarsperiod. 
Om patientens migrän inte försvinner efter den första dosen är det osannolikt att en andra dos är 
effektiv för samma migränanfall. 
Läkemedlet är receptbelagt. 
För mer information om hur du använder Rayvow, läs bipacksedeln eller tala med läkare eller 
apotekspersonal. 
Hur verkar Rayvow? 
Migränsymtom kan lindras genom verkan av den kemiska signalsubstansen serotonin (5-
hydroxitriptamin, 5-HT)  vid specifika receptorer (målställen) i hjärnan, däribland 5-HT1F-receptorn. 
Den aktiva substansen i Rayvow, lasmiditan, är en 5-HT1F-receptoragonist,  vilket innebär att den 
aktiverar en sådan serotoninreceptor. Exakt hur läkemedlet verkar är inte  helt klarlagt, men genom att 
binda till  dessa receptorer antas lasmiditan både ha en hämmande effekt på smärtbanorna och minska 
mängden av andra kemiska signalsubstanser i hjärnan som man vet medverkar till migrän. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Vilka fördelar med Rayvow har visats i studierna? 
Tre huvudstudier som omfattade totalt  omkring 7 000  vuxna visade att Rayvow är effektivare än 
placebo (overksam behandling) för att  behandla migrän. Patienter med migränanfall som orsakade 
måttlig  till svår huvudvärk registrerade smärtnivån 2 timmar efter behandling med hjälp av en 
fyrgradig skala. 
I  den  första  studien  rapporterade 28  procent  (142  av  503)  av de  patienter  som  tog  Rayvow i  dosen 
100 mg  och 32 procent  (167  av 518)  av dem som tog  Rayvow i  dosen 200 mg  ingen smärta 2 timmar 
efter behandlingen, jämfört med 15 procent av dem som tog placebo (80 av 524). 
I  den  andra  studien  rapporterade  31 procent  av  de  patienter  som  tog  100 mg  (167  av  532)  och 
39 procent av dem som tog 200 mg (205 av 528) ingen smärta efter 2 timmar, jämfört med 21  procent 
av  dem  som  tog  placebo  (115  av  540).  En  annan  grupp  patienter  fick  Rayvow  i  dosen  50  mg,  och 
läkemedlet var effektivt hos 29 procent av dessa patienter (159  av 556). 
I  den sista  studien  rapporterade 26 procent av  de patienter  som tog  Rayvow i  dosen 100  mg  (108  av 
419) och 29 procent av dem som tog Rayvow i dosen 200 mg (127 av 434) ingen smärta efter 2 timmar, 
jämfört med 8 procent  av dem  som tog placebo (37  av 443).  Studien  visade också att  Rayvow förblev 
effektivt vid multipla  anfall. Av de patienter som tog Rayvow i dosen 100 mg eller 200  mg rapporterade 
14 procent (49 av 340) respektive 24 procent (82 av 336) ingen smärta efter 2 timmar vid minst två av 
tre anfall, jämfört med 4 procent av dem som behandlades med placebo (16  av 373). 
Vilka är riskerna med Rayvow? 
Den vanligaste biverkningen som orsakas av Rayvow (kan förekomma hos fler än 1 av 10 användare) 
är yrsel. Andra biverkningar (kan förekomma hos upp  till 1 av 10 användare) är somnolens 
(sömnighet), trötthet,  parestesi (onormala känselförnimmelser såsom stickningar och krypningar), 
illamående, yrsel, hypestesi (minskad känslighet för beröring) och muskelsvaghet. 
En fullständig  förteckning över biverkningar och restriktioner för Rayvow finns i bipacksedeln. 
Varför är Rayvow godkänt i EU? 
Tre huvudstudier har visat att Rayvow är effektivt för att behandla huvudvärk hos patienter som lider 
av migrän. Biverkningarna anses vara hanterbara. Europeiska läkemedelsmyndigheten (EMA) fann 
därför att  fördelarna med Rayvow är större än riskerna och att  Rayvow kan godkännas för försäljning i 
EU. 
Vad görs för att garantera säker och effektiv användning av Rayvow? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rayvow har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Rayvow kontinuerligt. Misstänkta 
biverkningar som har rapporterats för Rayvow utvärderas noggrant och nödvändiga åtgärder vidtas för 
att  skydda patienterna. 
Mer information om Rayvow 
Mer information om Rayvow finns på EMA:s webbplats: 
ema.europa.eu/medicines/human/EPAR/rayvow. 
Rayvow (lasmiditan)  
EMA/621260/2022 
Sida 2/2 
 
 
 
