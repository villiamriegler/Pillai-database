EMA/432234/2013 
EMEA/H/C/001080 
Sammanfattning av EPAR för allmänheten 
Sildenafil ratiopharm 
sildenafil 
Detta är en sammanfattning av det offentliga europeiska utredningsprotokollet (EPAR) för sildenafil. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är sildenafil? 
Sildenafil ratiopharm är ett läkemedel som innehåller den aktiva substansen sildenafil. Det finns som 
tabletter (25, 50 och 100 mg). 
Sildenafil ratiopharm är ett generiskt läkemedel, vilket innebär att det liknar ett referensläkemedel 
som redan är godkänt i EU. Referensläkemedlet är Viagra. Mer information om generiska läkemedel 
finns i dokumentet med frågor och svar här. 
Vad används sildenafil för? 
Sildenafil ratiopharm används för att behandla vuxna män med erektil dysfunktion (kallas ibland 
impotens), vilket är en oförmåga att få eller behålla en erektion tillräcklig för en tillfredsställande 
sexuell aktivitet. Sexuell stimulering krävs för att Sildenafil ratiopharm ska vara effektivt. 
Läkemedlet är receptbelagt. 
Hur används sildenafil? 
Den rekommenderade dosen av Sildenafil ratiopharm är 50 mg. Den tas vid behov cirka en timme före 
sexuell aktivitet. Om Sildenafil ratiopharm tas i samband med måltid kan effekten bli fördröjd jämfört 
med om läkemedlet tas på fastande mage. Dosen kan ökas till högst 100 mg eller minskas till 25 mg 
beroende på effekt och biverkningar. Patienter med nedsatt leverfunktion eller allvarligt nedsatt 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
 
njurfunktion bör börja behandlingen med en dos på 25 mg. Högsta rekommenderade 
doseringsfrekvens är en tablett om dagen. 
Hur verkar sildenafil? 
Den aktiva substansen i Sildenafil ratiopharm, sildenafil, hör till en grupp läkemedel som kallas 
fosfodiesteras typ 5-hämmare (PDE5-hämmare). Den verkar genom att blockera det 
fosfodiesterasenzym som normalt bryter ned ett ämne som kallas cykliskt guanosinmonofosfat (cGMP). 
Vid normal sexuell stimulering produceras cGMP i penis, där det får muskeln i penisens svampvävnad 
(svällkroppen) att slappna av. Detta möjliggör det inflöde av blod till svällkroppen som framkallar 
erektionen. Genom att blockera nedbrytningen av cGMP återställer Sildenafil ratiopharm den erektila 
funktionen. Det krävs ändå sexuell stimulering för att framkalla erektion. 
Hur har sildenafils effekt undersökts? 
Eftersom Sildenafil ratiopharm är ett generiskt läkemedel har studierna begränsats till tester som visar 
att det är bioekvivalent med referensläkemedlet Viagra. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med sildenafil? 
Eftersom Sildenafil ratiopharm är ett generiskt läkemedel och bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför har sildenafil godkänts? 
CHMP fann att det styrkts att Sildenafil ratiopharm i enlighet med EU:s krav har likvärdig kvalitet och 
är bioekvivalent med Viagra. CHMP fann därför att nyttan är större än de konstaterade riskerna, 
liksom för Viagra. Kommittén rekommenderade att Sildenafil ratiopharm skulle godkännas för 
försäljning. 
Mer information om sildenafil 
Den 23 december 2009 beviljade Europeiska kommissionen ett godkännande för försäljning av 
Sildenafil ratiopharm som gäller i hela EU. 
Det offentliga europeiska utredningsprotokollet (EPAR) för Sildenafil ratiopharm finns i sin helhet på 
EMA:s webbplats ema.europa.eu/Find medicine/Human medicines/European public assessment 
reports. Mer information om behandling med sildenafil finns i bipacksedeln (ingår också i EPAR). Du 
kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning aktualiserades senast 06-2013. 
Sildenafil ratiopharm  
EMA/432234/2013  
Sida 2/2 
 
 
 
 
 
