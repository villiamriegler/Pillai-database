EMA/423254/2018 
EMEA/H/C/002720 
Translarna (ataluren) 
Sammanfattning av Translarna och varför det är godkänt inom EU 
Vad är Translarna och vad används det för? 
Translarna är ett läkemedel som används för att behandla patienter i åldern 2 år eller äldre med 
Duchennes muskeldystrofi som kan gå. Duchennes muskeldystrofi är en genetisk sjukdom som leder 
till en gradvis ökande svaghet och förlorad muskelfunktion. Translarna används i den lilla gruppen av 
patienter vars sjukdom är en följd av en specifik genetisk defekt (en s.k. nonsensmutation) i 
dystrofingenen. 
Duchennes muskeldystrofi är sällsynt och Translarna klassificerades som särläkemedel (ett läkemedel 
som används vid sällsynta sjukdomar) den 27 maj 2005. Mer information om klassificeringen som 
särläkemedel finns här: ema.europa.eu/Find medicine/Human medicines/Rare disease designation. 
Hur används Translarna? 
Translarna är receptbelagt och behandling ska sättas in av en läkare med erfarenhet av att behandla 
Duchennes och Beckers muskeldystrofi. 
Innan behandlingen med Translarna sätts in får patienterna genomgå ett genetiskt test för att bekräfta 
att deras sjukdom är en följd av en nonsensmutation och att de därför är lämpliga för behandling med 
Translarna. 
Translarna finns som granulat (125 mg, 250 mg och 1 000 mg) och tas via munnen efter att 
granulaten blandats med vätska eller halvfast föda (till exempel yoghurt). Translarna tas tre gånger 
om dagen. Den rekommenderade dosen är 10 mg/kg (10 mg per kg kroppsvikt) på morgonen, 
10 mg/kg mitt på dagen och 20 mg/kg på kvällen (en sammanlagd total daglig dos om 40 mg/kg). 
För att få mer information om hur du använder Translarna, läs bipacksedeln eller tala med läkare eller 
apotekspersonal. 
Hur verkar Translarna? 
Patienter med Duchennes muskeldystrofi saknar normalt dystrofin, ett protein som finns i musklerna. 
Eftersom detta protein hjälper till att skydda musklerna mot skador när de dras samman och slappnar 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
av, skadas musklerna hos patienter som har Duchennes muskeldystrofi och slutar så småningom att 
fungera. 
Duchennes muskeldystrofi kan orsakas av många olika genetiska avvikelser. Translarna ges till 
patienter vars sjukdom är en följd av vissa defekter (s.k. nonsensmutationer) i dystrofingenen som i 
förtid avbryter produktionen av normalt dystrofinprotein, vilket leder till ett förkortat dystrofinprotein 
som inte fungerar som det ska. Translarna verkar hos dessa patienter genom att låta den 
proteinskapande apparaten i cellerna gå förbi defekten, så att cellerna kan producera ett fungerande 
dystrofinprotein. 
Vilken nytta med Translarna har visats i studierna? 
I en huvudstudie omfattande 174 patienter i åldern 5 till 20 år med Duchennes muskeldystrofi som 
kunde gå jämfördes två doser med Translarna (40 mg/kg per dag och 80 mg/kg per dag) med placebo 
(en overksam behandling). Det viktigaste effektmåttet var förändringen av den sträcka patienten 
kunde gå på sex minuter efter 48 veckors behandling. 
Trots att en första analys av resultaten av samtliga uppgifter från studien inte visade på en signifikant 
skillnad i de avstånd som patienterna i Translarna- och placebogrupperna kunde gå, visade ytterligare 
analyser att gångförmågan försämrades i mindre grad med 40 mg/kg Translarna per dag än med 
placebo: efter 48 veckors behandling kunde patienterna som fick 40 mg/kg Translarna per dag i 
genomsnitt gå 32 meter längre än de som fick placebo. Effekten var mer uttalad i en undergrupp av 
patienter med minskande gångförmåga: de patienter som tog 40 mg/kg Translarna per dag kunde i 
genomsnitt gå 50 meter längre än de som fick placebo. Den gynnsamma effekten med den lägre dosen 
fick även stöd av förbättringar av andra effektmått, däribland de som är direkt kopplade till 
patienternas dagliga aktiviteter. Ingen förbättring sågs med den högre dosen (80 mg/kg per dag). 
Ytterligare en studie på 230 patienter i åldern 7 till 14 år med minskande gångförmåga slutfördes efter 
det första godkännandet, men resultaten från denna ansågs oklara. Uppgifter tydde dock på att 
Translarna har en positiv inverkan på olika effektmått, till exempel tiden att springa eller gå 10 meter, 
tiden att gå upp och ner 4 trappsteg och tiden fram till förlorad gångförmåga. I båda studierna tycktes 
de gynnsamma effekterna av Translarna vara mer uppenbara hos patienter med måttlig 
sjukdomsförsämring. 
I en liten studie på barn i åldern 2 till 5 år med Duchennes muskeldystrofi fann man att den vanliga 
dosen Translarna på 40 mg/kg per dag var tillräcklig. Translarna verkade vara effektivt vid en 
bedömning av fysisk aktivitet hos 12 patienter jämfört med tidigare register över 11 patienter i samma 
ålder som inte hade behandlats med Translarna. 
Vilka är riskerna med Translarna? 
De vanligaste biverkningarna som orsakas av Translarna (kan uppträda hos fler än 5 av 100 personer) 
är kräkningar, diarré, illamående, huvudvärk, magont och gaser i magen. 
Translarna får inte användas samtidigt med aminoglykosid-antibiotika som ges genom injektion eller 
infusion (dropp) i en ven. 
En fullständig förteckning över biverkningar och restriktioner för Translarna finns i bipacksedeln. 
Varför är Translarna godkänt i EU? 
Europeiska läkemedelsmyndigheten (EMA) fann att fördelarna med Translarna är större än riskerna 
och att Translarna kan godkännas för försäljning i EU. 
Translarna (ataluren) 
EMA/423254/2018 
Sida 2/3 
 
 
 
Trots ett behov av ytterligare uppgifter fann EMA att beläggen tyder på att Translarna saktar ner 
sjukdomens utveckling och att Translarnas säkerhetsprofil inte ger någon större anledning till oro. EMA 
bekräftade att patienter med Duchennes muskeldystrofi har ett ouppfyllt medicinskt behov till följd av 
denna allvarliga sjukdom. 
Translarna har godkänts enligt reglerna om ”villkorat godkännande”. Detta innebär att det ska komma 
in ytterligare evidens för detta läkemedel och att företaget är skyldigt att lämna dessa uppgifter. 
Läkemedelsmyndigheten går varje år igenom all ny information som kan ha kommit fram och 
uppdaterar denna sammanfattning när det behövs. 
Vilken information om Translarna saknas för närvarande? 
Eftersom Translarna har godkänts enligt reglerna om ”villkorat godkännande” ska företaget som 
marknadsför det lämna in resultaten från en ny studie där Translarna jämförs med placebo för att 
bekräfta dess effekt och säkerhet. 
Vad görs för att garantera säker och effektiv användning av Translarna? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Translarna har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Translarna utvärderas noggrant och nödvändiga åtgärder för att 
skydda patienter vidtas. 
Mer information om Translarna 
Den 31 juli 2014 beviljades Translarna ett villkorat godkännande för försäljning som gäller i hela EU. 
Mer information om Translarna finns på EMA:s webbplats: ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 06-2018. 
Translarna (ataluren) 
EMA/423254/2018 
Sida 3/3 
 
 
 
