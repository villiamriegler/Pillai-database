EMA/620213/2020 
EMEA/H/C/000320 
Ovitrelle (koriogonadotropin alfa) 
Sammanfattning av Ovitrelle och varför det är godkänt inom EU 
Vad är Ovitrelle och vad används det för? 
Ovitrelle är ett läkemedel som ges till kvinnor som fått behandling för att stimulera äggstockarna, för 
att framkalla ovulation (ägglossning från äggstockarna) och för utveckling av en särskild struktur på 
äggstocken (corpus luteum, gulkropp) som underlättar graviditet.  
Det kan ges till kvinnor som genomgår fertilitetsbehandling (t.ex. in vitro-fertilisering) och kvinnor som 
är anovulatoriska (inte producerar ägg) eller oligo-ovulatoriska (sällan producerar ägg). 
Ovitrelle innehåller den aktiva substansen koriogonadotropin alfa.  
Hur används Ovitrelle? 
Ovitrelle är receptbelagt och behandling ska ges under överinseende av en läkare som har erfarenhet 
av att behandla fertilitetsproblem.  
Ovitrelle ges genom injektion under huden. En dos på 250 mikrogram ges 24–48 timmar efter att 
äggstockarna producerat folliklar som är tillräckligt mogna (ägg som är klara för ägglossning). Hos 
kvinnor som genomgår fertilitetsbehandling sker detta i allmänhet 24–48 timmar efter avslutad 
behandling för att stimulera äggstockarna (t.ex. med ett follikelstimulerande hormon [FSH] eller 
humant menopausalt gonadotropin [hMG]). Kvinnan eller dennas partner kan själva ge injektionen, om 
de har fått lära sig hur de ska göra och om de har tillgång till expertråd. 
För mer information om hur du använder Ovitrelle, läs bipacksedeln eller tala med läkare eller 
apotekspersonal. 
Hur verkar Ovitrelle? 
Den aktiva substansen i Ovitrelle, koriogonadotropin alfa, är en kopia av det naturliga hormonet 
humant koriongonadotropin (hCG), även kallat ”graviditetshormonet”, som bidrar till att bibehålla 
graviditeten. Ovitrelle liknar luteiniserande hormon (LH) och används därför också för att framkalla 
ägglossning. 
Vilka fördelar med Ovitrelle har visats i studierna? 
Ovitrelles effekt har huvudsakligen undersökts på kvinnor som genomgår fertilitetsbehandling (1 140 
patienter). Ovitrelle (250 eller 500 mikrogram) jämfördes med naturligt hCG-hormon som extraherats 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
 
ur urin. Effekten av Ovitrelle mättes genom att titta på hur många ägg som kunde lossna. En studie 
genomfördes också på kvinnor som inte kunde få ägglossning. 
Ovitrelle framkallade ägglossning lika effektivt som urin-hCG och dosen på 250 mikrogram var lika 
effektiv som dosen på 500 mikrogram. Hos anovulatoriska kvinnor påvisades ägglossning hos 
92 procent av de kvinnor som behandlades med Ovitrelle. 
Vilka är riskerna med Ovitrelle? 
De vanligaste biverkningarna som orsakas av Ovitrelle (kan förekomma hos upp till 1 av 10 kvinnor) är 
reaktioner på injektionsstället, huvudvärk, kräkningar, illamående, buksmärta (ont i magen), 
bukspänning (uppsvälldhet) och ovariellt hyperstimuleringssyndrom (t.ex. illamående, viktökning och 
diarré). Ovariellt hyperstimuleringssyndrom inträffar när äggstockarna överreagerar på behandlingen, 
särskilt när läkemedel som framkallar ägglossning använts. 
Ovitrelle får inte ges till patienter med tumörer i hypotalamus, hypofysen, äggstockarna, livmodern 
eller brösten. Det får inte ges om ett svar inte kan framkallas (t.ex. vid äggstockssvikt). Det får inte 
ges till kvinnor med förstorade äggstockar eller cystor som inte har något samband med polycystiskt 
ovariesyndrom, eller till kvinnor med oförklarlig vaginal blödning. Ovitrelle får inte heller ges till 
patienter med aktiva tromboemboliska sjukdomar (problem med blodkoagulationen). En fullständig 
förteckning över biverkningar och restriktioner för Ovitrelle finns i bipacksedeln. 
Varför är Ovitrelle godkänt i EU? 
Europeiska läkemedelsmyndigheten (EMA) fann att fördelarna med Ovitrelle är större än riskerna och 
rekommenderade att Ovitrelle kan godkännas för användning i EU. 
Mer information om Ovitrelle 
Den 2 februari 2001 beviljades Ovitrelle ett godkännande för försäljning som gäller i hela EU.  
Mer information om Ovitrelle finns på EMA:s webbplats: 
https://www.ema.europa.eu/en/medicines/human/EPAR/ovitrelle 
Denna sammanfattning uppdaterades senast 12-2020. 
Ovitrelle (koriogonadotropin alfa)  
EMA/620213/2020 
Sida 2/2 
 
 
 
 
