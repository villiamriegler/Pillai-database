EMA/3108/2020 
EMEA/H/C/004728 
Mvasi 
Sammanfattning av Mvasi och varför det är godkänt inom EU 
Vad är Mvasi och vad används det för? 
Mvasi är ett läkemedel mot cancer som används för att behandla vuxna med följande cancerformer: 
•  Cancer i kolon (tjocktarmen) eller rektum (ändtarmen), när den har spridit sig till andra delar av 
kroppen. 
•  Bröstcancer som har spridit sig till andra delar av kroppen. 
•  En typ av lungcancer som kallas icke-småcellig lungcancer när den är avancerad eller har spridit 
sig eller kommit tillbaka och inte kan behandlas med kirurgi. Mvasi kan användas vid icke-
småcellig lungcancer om den inte har sitt ursprung i en viss typ av celler (s.k. skivepitelceller). 
•  Cancer i njuren (njurcellscancer) som är avancerad eller har spridit sig till andra delar av kroppen. 
•  Cancer i äggstockarna eller förknippade strukturer (äggledarna som för ägget från äggstockarna till 
livmodern, eller bukhinnan, membranet som täcker bukens insida). 
•  Cancer i cervix (livmoderhalsen) som kvarstår eller har kommit tillbaka efter behandling, eller har 
spridit sig till andra delar av kroppen. 
Mvasi används i kombination med andra cancerläkemedel, beroende på typen av all tidigare 
behandling eller närvaron av mutationer (genetiska förändringar) i cancern som påverkar dess 
känslighet för vissa läkemedel. 
Mvasi är en biosimilar (liknande biologiskt läkemedel), vilket innebär att Mvasi i hög grad liknar ett 
annat biologiskt läkemedel (referensläkemedel) som redan är godkänt i EU. Referensläkemedlet för 
Mvasi är Avastin. Mer information om biosimilarer finns här. 
Hur används Mvasi? 
Mvasi är receptbelagt och behandling ska övervakas av läkare som har erfarenhet av användningen av 
cancerläkemedel. 
Mvasi finns som ett koncentrat som bereds till en infusionsvätska, lösning (dropp) som ges i en ven. 
Den första infusionen med Mvasi ska pågå i 90 minuter, men efterföljande infusioner kan ges snabbare 
om den första infusionen tolereras väl. Dosen är på mellan 5 mg och 15 mg per kilogram kroppsvikt 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
varannan eller var tredje vecka, beroende på vilken cancertyp som behandlas och vilka andra 
cancerläkemedel som används. Behandlingen fortsätter tills patienten inte längre har någon nytta av 
den. Läkaren kan besluta att avbryta eller upphöra med behandlingen om patienten får vissa 
biverkningar. 
Mer information finns i bipacksedeln. 
Hur verkar Mvasi? 
Den aktiva substansen i Mvasi, bevacizumab, är en monoklonal antikropp (ett slags protein) som har 
utformats för att känna igen och binda till vaskulär endotelial tillväxtfaktor (VEGF), ett protein i blodet 
som behövs för att blodkärlen ska växa. Genom att binda till VEGF förhindrar Mvasi att VEGF verkar. 
Detta gör att cancern inte kan utveckla sin egen blodförsörjning och att cancercellerna får brist på syre 
och näringsämnen, vilket hjälper till att bromsa tumörernas tillväxt. 
Vilken nytta med Mvasi har visats i studierna? 
Laboratoriestudier som jämförde Mvasi med Avastin har visat att den aktiva substansen i Mvasi är 
mycket lik den i Avastin vad gäller dess uppbyggnad, renhet och biologiska aktivitet. Studier har också 
visat att Mvasi producerar liknande halter av den aktiva substansen i kroppen som Avastin. 
I en studie på 642 patienter med avancerad icke-småcellig lungcancer visades dessutom att Mvasi var 
lika effektivt som Avastin när det gavs tillsammans med cancerläkemedlen karboplatin och paklitaxel. 
Cancern svarade på behandling hos 39 procent av dem som fick Mvasi (128 av 328 patienter) och 
42 procent av dem som fick Avastin (131 av 314). 
Eftersom Mvasi är en biosimilar behöver inte studierna om effekt och säkerhet av bevacizumab som 
utförts med Avastin utföras på nytt med Mvasi. 
Vilka är riskerna med Mvasi? 
Mvasis säkerhet har utvärderats och med de genomförda studierna som grund anses läkemedlets 
biverkningar vara jämförbara med de som referensläkemedlet Avastin ger upphov till. 
De vanligaste biverkningarna som orsakas av bevacizumab (kan förekomma hos fler än 1 av 
10 användare) är hypertoni (högt blodtryck), trötthet eller asteni (svaghet), diarré och buksmärtor 
(ont i magen). De allvarligaste biverkningarna är gastrointestinal perforation (hål i tarmväggen), 
blödning och arteriell tromboemboli (blodproppar i artärerna). En fullständig förteckning över 
biverkningar som rapporterats för Mvasi finns i bipacksedeln. 
Mvasi får inte ges till personer som är överkänsliga (allergiska) mot bevacizumab eller något annat 
innehållsämne, mot läkemedel framtagna med äggstocksceller från kinesisk hamster eller andra 
rekombinanta antikroppar. Det får inte ges till gravida kvinnor. 
Varför är Mvasi godkänt i EU? 
Europeiska läkemedelsmyndigheten (EMA) fann att det styrkts att Mvasi i enlighet med EU:s krav för 
biosimilarer i hög grad liknar Avastin vad gäller struktur, renhet och biologisk aktivitet och att Mvasi 
fördelas i kroppen på samma sätt. Dessutom har studier av icke-småcellig lungcancer visat att Mvasis 
säkerhet och effekt motsvarar Avastins vid denna indikation. Alla dessa data ansågs räcka för att dra 
slutsatsen att Mvasi kommer att verka på samma sätt som Avastin vad gäller effekt och säkerhet vid 
dess godkända användningar. Myndigheten fann därför att fördelarna med Mvasi är större än de 
konstaterade riskerna, liksom för Avastin, och att Mvasi kan godkännas för försäljning i EU. 
Mvasi 
EMA/3108/2020 
 Sida 2/3 
 
 
 
Vad görs för att garantera säker och effektiv användning av Mvasi? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Mvasi har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Mvasi kontinuerligt. Biverkningar 
som har rapporterats för Mvasi utvärderas noggrant och nödvändiga åtgärder vidtas för att skydda 
patienterna. 
Mer information om Mvasi 
Den 15 januari 2018 beviljades Mvasi ett godkännande för försäljning som gäller i hela EU. 
Mer information om Mvasi finns på EMA:s webbplats: ema.europa.eu/medicines/human/EPAR/mvasi 
Denna sammanfattning uppdaterades senast 01-2020. 
Mvasi 
EMA/3108/2020 
 Sida 3/3 
 
 
 
