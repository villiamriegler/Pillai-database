EMA/553501/2018 
EMEA/H/C/004710 
Deferiprone Lipomed (deferipron) 
Sammanfattning av Deferiprone Lipomed och varför det är godkänt inom EU 
Vad är Deferiprone Lipomed och vad används det för? 
Den aktiva substansen i Deferiprone Lipomed är en järnkelatkomplexbildare (en substans som binder 
till järn) som används för att behandla järnöverskott hos patienter med thalassemia major. Detta är en 
ärftlig sjukdom som innebär att patienterna inte kan producera tillräckligt med hemoglobin, det protein 
som finns i de röda blodkropparna som transporterar runt syret i kroppen. 
Deferiprone Lipomed används 
• 
• 
som enda behandling i fall där standardbehandling med järnkelatkomplexbildare inte kan ges eller 
inte är lämplig, 
i kombination med en annan järnkelatkomplexbildare när behandling med en enda 
järnkelatkomplexbildare är ineffektivt eller för att förhindra eller behandla livshotande tillstånd som 
kräver snabb eller kraftfull korrigering av järnnivåerna. 
Deferiprone Lipomed innehåller den aktiva substansen deferipron och är ett generiskt läkemedel, vilket 
innebär att Deferiprone Lipomed innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Ferriprox. Mer information om 
generiska läkemedel finns i dokumentet med frågor och svar här. 
Hur används Deferiprone Lipomed? 
Deferiprone Lipomed är receptbelagt och behandlingen ska inledas och utföras av läkare som har 
erfarenhet av att behandla patienter med thalassemia. 
Deferiprone Lipomed finns som tabletter på 500 mg som tas genom munnen. Den vanliga dosen 
Deferiprone Lipomed är 75 mg per kilo kroppsvikt per dag, uppdelad i tre separata doser. Doser över 
100 mg/kg per dag rekommenderas inte på grund av en potentiellt förhöjd risk för biverkningar. 
Läkaren kan justera dosen Deferiprone Lipomed beroende på patientens svar, som ska mätas 
varannan till var tredje månad genom blodprov. Läkaren kan avbryta behandlingen om järnhalten i 
kroppen blir för låg. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
För att få mer information om hur du använder Deferiprone Lipomed, läs bipacksedeln eller tala med 
läkare eller apotekspersonal. 
Hur verkar Deferiprone Lipomed? 
Patienter med thalassemia major behöver täta blodtransfusioner. När patienter får upprepade 
blodtransfusioner, för de nya röda blodkropparna med sig järn till kroppen. Eftersom kroppen inte har 
något naturligt sätt att göra sig av med detta järn samlas det i kroppen. Med tiden kan järnöverskottet 
skada viktiga organ som hjärtat eller levern. Den aktiva substansen i Deferiprone Lipomed, deferipron, 
är en järnkelatkomplexbildare. Den binder till järnet i kroppen och bildar en förening som kroppen kan 
utsöndra, främst i urinen och i mindre utsträckning i avföringen. Detta bidrar till att korrigera 
järnöverskottet och förhindra skador på grund av överskottet på järn. 
Hur har Deferiprone Lipomeds effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet, Ferriprox, och behöver inte studeras igen för Deferiprone Lipomed. 
Liksom för alla läkemedel har företaget lagt fram kvalitetsdata för Deferiprone Lipomed. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Deferiprone Lipomed? 
Eftersom Deferiprone Lipomed är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Deferiprone Lipomed godkänt i EU? 
Europeiska läkemedelsmyndigheten (EMA) fann att det styrkts att Deferiprone Lipomed i enlighet med 
EU:s krav har likvärdig kvalitet och är bioekvivalent med Ferriprox. EMA fann därför att fördelarna är 
större än de konstaterade riskerna, liksom för Ferriprox, och att Deferiprone Lipomed skulle godkännas 
för användning i EU. 
Vad görs för att garantera säker och effektiv användning av Deferiprone 
Lipomed? 
Företaget som marknadsför Deferiprone Lipomed kommer att se till att patienter som tar läkemedlet, 
eller deras vårdare, förses med ett påminnelsekort med information om hur läkemedlet tas på ett 
säkert sätt. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Deferiprone Lipomed har också tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Deferiprone Lipomed utvärderas noggrant och nödvändiga 
åtgärder för att skydda patienter vidtas. 
Deferiprone Lipomed (deferipron) 
EMA/553501/2018 
Sida 2/3 
 
 
 
Mer information om Deferiprone Lipomed 
Mer information om Deferiprone Lipomed finns på EMA:s webbplats ema.europa.eu/Find 
medicine/Human medicines/European public assessment reports. Information om referensläkemedlet 
finns också på EMA:s webbplats. 
Deferiprone Lipomed (deferipron) 
EMA/553501/2018 
Sida 3/3 
 
 
 
