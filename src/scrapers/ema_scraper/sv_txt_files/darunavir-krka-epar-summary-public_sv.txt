EMA/23154/2018
EMEA/H/C/004273
Sammanfattning av EPAR för allmänheten
Darunavir Krka
darunavir
Detta är en sammanfattning av det offentliga europeiska utredningsprotokollet (EPAR) för Darunavir 
Krka. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Darunavir Krka ska användas.
Praktisk information om hur Darunavir Krka ska användas finns i bipacksedeln. Du kan också kontakta 
din läkare eller apotekspersonal.
Vad är Darunavir Krka och vad används det för?
Darunavir Krka är ett antiviralt (virushämmande) läkemedel som används med andra hiv-läkemedel 
för att behandla patienter med humant immunbristvirus typ 1 (HIV-1), ett virus som orsakar förvärvat 
immunbristsyndrom (aids). Darunavir Krka kan ges till vuxna eller barn över 3 år och som väger minst 
15 kg.
Darunavir Krka innehåller den aktiva substansen darunavir.
Darunavir Krka är ett generiskt läkemedel, vilket innebär att Darunavir Krka innehåller samma aktiva 
substans och verkar på samma sätt som ett referensläkemedel som redan är godkänt i EU. 
Referensläkemedlet är Prezista. Mer information om generiska läkemedel finns i dokumentet med 
frågor och svar här.
Hur används Darunavir Krka?
Darunavir Krka är receptbelagt och behandling ska inledas av hälso- och sjukvårdspersonal med 
erfarenhet av behandling av hiv.
Darunavir Krka finns som tabletter. Läkemedlet tas alltid med ritonavir i låg dos och med andra hiv-
läkemedel, och ska tas tillsammans med mat. 
30 Churchill Place ● Canary Wharf ● London E14 5EU ● United Kingdom
Telephone +44 (0)20 3660 6000 Facsimile +44 (0)20 3660 5555
Send a question via our website www.ema.europa.eu/contact
An agency of the European Union  
© European Medicines Agency, 2018. Reproduction is authorised provided the source is acknowledged.
Hur verkar Darunavir Krka?
Den aktiva substansen i Darunavir Krka, darunavir, är en proteashämmare. Den blockerar proteas, ett 
enzym som medverkar i hivvirusets förökning. När enzymet blockeras kan viruset inte förökas normalt 
och förökningshastigheten i kroppen saktar ner. Darunavir Krka ges alltid tillsammans med ritonavir. 
Ritonavir gör att darunavir bryts ned långsammare, vilket ökar nivåerna av darunavir i blodet. Detta 
gör att behandlingen blir effektiv och att dosen darunavir som ska ges inte behöver vara så hög.
I kombination med andra hiv-läkemedel minskar Darunavir Krka mängden hiv i blodet och håller den 
på en låg nivå. Darunavir Krka botar inte hivinfektion eller aids, men behandling mot hiv kan fördröja 
skadan på immunsystemet och utvecklingen av infektioner och sjukdomar som är förknippade med 
aids.
Hur har Darunavir Krkas effekt undersökts?
Studier av fördelarna och riskerna med den aktiva substansen vid den godkända användningen har 
redan utförts med referensläkemedlet Prezista och behöver inte utföras på nytt med Darunavir Krka. 
Som med alla läkemedel lade företaget fram studier över kvaliteten hos Darunavir Krka. Företaget 
genomförde också en studie som visade att det är bioekvivalent med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen, och de 
förväntas därför ha samma effekt.
Vilka är fördelarna och riskerna med Darunavir Krka?
Eftersom Darunavir Krka är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet.
Varför godkänns Darunavir Krka?
Europeiska läkemedelsmyndigheten fann att det styrkts att Darunavir Krka i enlighet med EU:s krav 
har likvärdig kvalitet och är bioekvivalent med Prezista. EMA fann därför att nyttan är större än de 
konstaterade riskerna, liksom för Prezista. EMA rekommenderade att Darunavir Krka skulle godkännas 
för försäljning i EU.
Vad görs för att garantera säker och effektiv användning av Darunavir 
Krka?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Darunavir Krka har tagits med i produktresumén och 
bipacksedeln.
Mer information om Darunavir Krka
EPAR för Darunavir Krka finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Darunavir Krka 
finns i bipacksedeln (ingår också i EPAR). Du kan också kontakta din läkare eller apotekspersonal.
EPAR för referensläkemedlet finns också i sin helhet på EMA:s webbplats.
Darunavir Krka 
EMA/23154/2018 
Sida 2/2
