EMA/632916/2020  
EMEA/H/C/002827 
Plegridy (peginterferon beta-1a) 
Sammanfattning av Plegridy och varför det är godkänt inom EU 
Vad är Plegridy och vad används det för? 
Plegridy är ett läkemedel som används för att behandla multipel skleros (ms), en sjukdom där 
inflammation skadar den skyddande isoleringen runt nerverna (demyelinisering) liksom själva 
nerverna. Plegridy ges specifikt till vuxna med en typ av ms som går under benämningen skovvis 
förlöpande ms, där patienten drabbas av symtomattacker (skov) mellan perioder av tillfrisknande 
(remissioner). 
Plegridy innehåller den aktiva substansen peginterferon beta-1a. 
Hur används Plegridy? 
Plegridy är receptbelagt och behandling ska inledas under övervakning av en läkare som har 
erfarenhet av att behandla ms. 
Plegridy finns som injektion i förfyllda pennor eller förfyllda sprutor och ges varannan vecka. Dosen ska 
ökas stegvis varannan vecka tills den fulla dosen nås efter 4 veckor.  
Plegridy ges genom injektion under huden på buken, armen eller låret, eller genom injektion i 
lårmuskeln med en annan typ av spruta. Patienterna kan själva injicera Plegridy, förutsatt att de har 
fått lära sig hur man gör.  
För mer information om hur du använder Plegridy, läs bipacksedeln eller tala med läkare eller 
apotekspersonal. 
Hur verkar Plegridy? 
Vid ms fungerar inte immunsystemet (kroppens naturliga försvar) som det ska och angriper delar av 
centrala nervsystemet (hjärnan, ryggmärgen och synnerven [nerven som skickar signaler från ögat till 
hjärnan]). Detta orsakar den inflammation som skadar nerverna och isoleringen runt dem. Exakt hur 
Plegridy verkar vid ms är ännu inte känt, men det tycks lugna immunsystemet och förhindra ms-
skoven. 
Den aktiva substansen i Plegridy är proteinet interferon beta-1a, som tillhör en grupp interferoner som 
kan framställas naturligt i kroppen för att hjälpa den att bekämpa virus och andra angrepp. I Plegridy 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
har detta interferon ”pegylerats” (fästs vid en kemikalie som kallas polyetylenglykol). Detta gör att 
läkemedlet försvinner långsammare ur kroppen, vilket betyder att det inte behöver ges lika ofta. 
Vilka fördelar med Plegridy har visats i studierna? 
Plegridy har visat sig sänka frekvensen av skov hos patienter med skovvis förlöpande ms i en 
huvudstudie som pågick i två år och omfattade 1 516 patienter. Under det första året fick patienterna 
Plegridy varannan eller var fjärde vecka, eller placebo (overksam behandling); under det andra året 
fick samtliga patienter Plegridy varannan eller var fjärde vecka. Det viktigaste effektmåttet var antalet 
skov som patienterna fick under ett år, men studien undersökte även andra effektmått såsom hur 
snabbt patienternas funktionsnedsättning utvecklades. 
Under det första året fick de patienter som behandlats med Plegridy varannan eller var fjärde vecka i 
genomsnitt färre skov än patienterna som fick placebo: 0,26 respektive 0,29 skov mot 0,40. 
Utvecklingen av funktionsnedsättning gick långsammare hos patienter som fick Plegridy varannan 
vecka, vilket var mindre tydligt hos dem som fick läkemedlet var fjärde vecka. Plegridy fortsatte att 
vara till nytta under det andra året av behandlingen. 
Denna studie förlängdes med ytterligare två år för att undersöka den långvariga säkerheten och 
effekten av Plegridy, och tillgängliga data från förlängningsfasen var vid tiden för godkännandet 
förenliga med huvudstudiens resultat.  
Vilka är riskerna med Plegridy? 
De vanligaste biverkningarna som orsakas av Plegridy (kan förekomma hos fler än 1 av 10 användare) 
är huvudvärk, muskelsmärta, ledsmärta, influensaliknande symtom, pyrexi (feber), frossa, asteni 
(svaghet) samt erytem (hudrodnad), smärta eller pruritus (klåda) på injektionsstället.  
Plegridy får inte ges till patienter med allvarlig depression eller självmordstankar.  
En fullständig förteckning över biverkningar och restriktioner för Plegridy finns i bipacksedeln. 
Varför är Plegridy godkänt i EU? 
Europeiska läkemedelsmyndigheten (EMA) fann att fördelarna med Plegridy är större än riskerna och 
att Plegridy kan godkännas för försäljning i EU. EMA fann att när Plegridy ges varannan vecka har det 
visat sig minska antalet skov med omkring 30 procent hos patienter med skovvis förlöpande ms i 
jämförelse med placebo. Detta är jämförbart med effekten av andra ms-läkemedel som innehåller 
icke-pegylerat interferon beta, vilket betraktas som kliniskt relevant. 
Dessutom fann EMA att Plegridy är av större nytta för patienterna när det ges varannan vecka jämfört 
med de mindre täta injektioner som undersöktes i studien. När Plegridy gavs var fjärde vecka var dess 
gynnsamma effekt mindre, och det var inte möjligt att identifiera en grupp patienter hos vilka detta 
längre doseringsintervall ansågs lämpligt. 
Vad gäller säkerhetsprofilen anses de vanligaste biverkningarna under behandlingen med Plegridy vara 
hanterbara och i allmänhet förenliga med dem som setts med icke-pegylerade interferonprodukter. 
Vad görs för att garantera säker och effektiv användning av Plegridy? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Plegridy har tagits med i produktresumén och bipacksedeln. 
Plegridy (peginterferon beta-1a)  
EMA/632916/2020 
Sida 2/3 
 
 
 
 
Liksom för alla läkemedel övervakas de vetenskapliga uppgifterna för Plegridy kontinuerligt. 
Biverkningar som har rapporterats för Plegridy utvärderas noggrant och nödvändiga åtgärder vidtas för 
att skydda patienter. 
Mer information om Plegridy 
Den 18 juli 2014 beviljades Plegridy ett godkännande för försäljning som gäller i hela EU.  
Mer information om Plegridy finns på EMA:s webbplats: 
ema.europa.eu/medicines/human/EPAR/plegridy. 
Denna sammanfattning uppdaterades senast 11-2020. 
Plegridy (peginterferon beta-1a)  
EMA/632916/2020 
Sida 3/3 
 
 
 
 
