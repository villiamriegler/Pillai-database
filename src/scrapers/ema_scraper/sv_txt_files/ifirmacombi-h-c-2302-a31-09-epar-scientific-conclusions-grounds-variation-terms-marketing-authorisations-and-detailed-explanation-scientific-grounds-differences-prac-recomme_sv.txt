Bilaga IV 
Vetenskapliga slutsatser, skäl till ändring av villkoren för godkännanden för 
försäljning och utförlig förklaring av de vetenskapliga skälen till 
skillnaderna från PRAC:s rekommendation 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser och utförlig förklaring av de vetenskapliga skälen 
till skillnaderna från PRAC:s rekommendation 
1 – Övergripande sammanfattning av den vetenskapliga utvärderingen av PRAC 
Renin-angiotensinsystemet (RAS) är ett hormonsystem som reglerar blodtryck och vätskebalans. RAS-
verkande medel verkar genom att blockera olika stadier i renin-angiotensinsystemet och sänker 
blodtrycket, och många aktuella kliniska riktlinjer rekommenderar att de används vid behandling av 
hypertoni och dess komplikationer (inräknat akut hjärtinfarkt, kronisk hjärtsvikt och kronisk 
njursjukdom). RAS-verkande medel är exempelvis angiotensinkonvertashämmare (ACE-hämmare) 
såsom benazepril, kaptopril, cilazapril, delapril, enalapril, fosinopril, imidapril, lisinopril, moexipril, 
perindopril, kinapril, ramipril, spirapril, trandolapril och zofenopril), angiotensinreceptorblockerare 
(ARB) såsom candesartan, telmisartan, valsartan, irbesartan, eprosartan, olmesartan, losartan och 
azilsartan och direkta reninhämmare såsom aliskiren. 
Begreppet dubbel RAS-blockad genom kombinerad användning av flera RAS-verkande medel tillkom 
mot slutet av 1990-talet på grundval av en experimentmodell med hypotesen att den kombinerade 
användningen av en ARB, en ACE-hämmare eller aliskiren skulle ge en mer fullständig blockad av RAS 
vilket kunde överföras till bättre reglering av blodtrycket och nefroprotektiva och kardioprotektiva 
effekter. På senare tid har dock nya data tillkommit som ifrågasätter effekten och identifierar 
säkerhetsproblem i samband med behandling med dubbel RAS-blockad genom kombinerad 
användning av ACE-hämmare, ARB eller aliskiren. I synnerhet väckte publiceringen av en metaanalys 
av Makani et al1 på över 68 000 patienter farhågor över att kombinationen av flera RAS-verkande 
medel kan vara förknippad med en förhöjd risk för hyperkalemi, hypotoni och njursvikt, jämfört med 
användning av ett enda RAS-verkande medel. Dessutom tydde metaanalysen på att användning av 
multipla RAS-verkande medel kanske inte är mer gynnsamt än användning av ett enda RAS-verkande 
medel när det gäller att minska total mortalitet. Det noterades att kommittén för humanläkemedel 
(CHMP) redan utfört en granskning 2 enligt artikel 20 i förordning (EG) nr 726/2004 för aliskiren-
innehållande produkter, med slutsatsen att dessa produkter bör kontraindiceras för patienter med 
diabetes mellitus eller måttligt till allvarligt nedsatt njurfunktion som tar ACE-hämmare eller ARB. 
Efter att ha beaktat de nya tillgängliga beläggen från den vetenskapliga litteraturen och mot bakgrund 
av svårighetsgraden av de identifierade säkerhetsproblemen, beslutade den italienska 
läkemedelsmyndigheten (AIFA) den 17 april 2013 att inleda en granskning enligt artikel 31 i rådets 
direktiv 2001/83/EG och hänsköt ärendet till PRAC (”Pharmacovigilance Risk Assessment Committee”, 
Europeiska läkemedelsmyndighetens kommitté för säkerhetsövervakning och riskbedömning av 
läkemedel). PRAC ombads därvid att utfärda en rekommendation om nytta-riskförhållandet för 
behandling med dubbel RAS-blockad genom kombinerad användning av ACE-hämmare, ARB eller 
aliskiren och huruvida regleringsåtgärder bör vidtas på godkännandena för försäljning av produkterna 
i detta förfarande. 
PRAC granskade samtliga tillgängliga uppgifter, inräknat kliniska prövningar, metaanalyser och 
publikationer, svaren från innehavarna av godkännande för försäljning samt rapporten från den 
vetenskapliga rådgivande gruppen för kardiovaskulära frågor (”Scientific Advisory Group in 
Cardiovascular Issues”, SAG CVS). PRAC ansåg att det finns betydande belägg från stora kliniska 
prövningar och metaanalyser som entydigt visar att behandling med dubbel RAS-blockad genom 
1 Makani H, Bangalore S, Desouza KA, Shah A, Messerli FH. Efficacy and safety of dual blockade of the renin-
angiotensin system: meta-analysis of randomized trials. BMJ. 2013 Jan 28;346:f360. doi: 10.1136/bmj.f360. 
2 Europeiska läkemedelsmyndigheten rekommenderar nya kontraindikationer och varningar för aliskiren-
innehållande läkemedel, 17/02/2012, 
http://www.ema.europa.eu/ema/index.jsp?curl=pages/news_and_events/news/2012/02/news_detail_001446.jsp&mid=WC0b01ac058004d5c1 
2 
 
                                                
kombinerad användning av ACE-hämmare, ARB eller aliskiren är förknippad med en förhöjd risk för 
biverkningar, såsom hypotoni, hyperkalemi och njursvikt jämfört med monoterapi, särskilt hos 
patienter med diabetisk nefropati. Detta är särskilt oroande, eftersom dessa patienter och patienter 
med nedsatt njurfunktion redan löper särskilt hög risk att utveckla hyperkalemi. 
PRAC fann att de tillgängliga effektuppgifterna visar att behandling med dubbel RAS-blockad inte ger 
en signifikant nytta i den allmänna patientpopulationen, även om det finns belägg som tyder på att 
vissa utvalda underpopulationer av patienter kan dra nytta av denna behandling med dubbel RAS-
blockad. I synnerhet har flera studier av hjärtsviktspatienter visat att tillägget av ett andra RAS-
verkande medel kan minska antalet hjärtsviktspatienter som läggs in på sjukhus för hjärtsvikt, vilket 
betraktas som ett viktigt kliniskt effektmått. PRAC drog därför slutsatsen att behandling med dubbel 
RAS-blockad inte bör användas rutinmässigt vid hjärtsviktsbehandling och inte rekommenderas i den 
allmänna befolkningen även om det kan vara till nytta för vissa patienter som fortfarande är 
symtomatiska medan de får monoterapi eller som annars inte kan använda alternativa behandlingar, 
inräknat potentiellt patienter med diabetisk nefropati. Behandling ska endast utföras under 
specialistövervakning och med täta och noggranna kontroller av njurfunktion, elektrolyter och 
blodtryck. 
PRAC fann att de övergripande tillgängliga uppgifterna tyder på att de fastställda problemen inom 
säkerhet och brist på effekt är en klasseffekt och ansåg därför att slutsatserna i granskningen ska 
tillämpas på samtliga aktiva substanser i förfarandet. 
PRAC ansåg att de problem som fastställts under detta förfarande inom säkerhet och brist på effekt av 
behandling med dubbel RAS-blockad kan hanteras på lämpligt sätt genom ändringar i 
produktinformationen, utan att ytterligare åtgärder behövs för riskminimering. PRAC drog därför 
slutsatsen att produktinformationen till samtliga RAS-verkande medel bör revideras för att återspegla 
de identifierade riskerna och ge vägledning till förskrivare och patienter. En varning infördes om att 
behandling med dubbel RAS-blockad genom kombinerad användning av ACE-hämmare, ARB eller 
aliskiren inte rekommenderas och, och om det absolut är nödvändigt, endast bör utföras under 
specialistövervakning och med täta och noggranna kontroller av njurfunktion, elektrolyter och 
blodtryck. På grundval av data från studierna ONTARGET3 och VA NEPHRON-D 4 angav PRAC dock 
tydligt att ACE-hämmare och ARB inte bör användas samtidigt till patienter med diabetisk nefropati. 
PRAC fann dessutom att kontraindikationen på grundval av studiedata från ALTITUDE5 avseende 
samtidig användning av ACE-hämmare eller ARB med aliskiren-innehållande produkter till patienter 
med diabetes mellitus eller nedsatt njurfunktion (glomerulär filtrationshastighet (GFR) 
<60 ml/min/1,73 m2) bekräftades av granskade kompletterande data och att den även bör 
implementeras i produktinformationen till ARB och ACE-hämmare. För candesartan- och valsartan-
innehållande produkter, som även är godkända vid behandling av hjärtsvikt, avtalades ytterligare 
information för att återge att behandling med dubbel RAS-blockad i kombination med en ACE-
hämmare kan vara till nytta hos vissa patienter som inte kan använda andra behandlingar för 
hjärtsvikt, förutsatt att användningen sker under specialistövervakning och med täta och noggranna 
kontroller av njurfunktion, elektrolyter och blodtryck. 
3 ONgoing Telmisartan Alone and in Combination with Ramipril Global Endpoint Trial 
4 Veterans Affairs Nephropathy in Diabetes 
5 Aliskiren Trial in Type 2 Diabetes Using Cardiorenal Endpoints 
3 
 
                                                
Huvudsakliga slutsatser 
PRAC drog slutsatsen att nytta-riskförhållandet för RAS-verkande medel är fortsatt gynnsamt, även 
inom ramen för behandling med dubbel RAS-blockad, förutsatt att de avtalade ändringarna införs i 
produktinformationen. 
Skäl till PRAC:s rekommendation 
Skälen är följande: 
• 
• 
• 
• 
• 
• 
PRAC övervägde förfarandet enligt artikel 31 i direktiv 2001/83/EG som inletts av Italien efter att 
nya bevis tillkommit för effekt och säkerhet av behandling med dubbel RAS-blockad genom 
kombinerad användning av ACE-hämmare, angiotensin II-receptorblockerare eller aliskiren, för att 
bestämma huruvida regleringsåtgärder bör vidtas på godkännandena för försäljning av 
produkterna i detta förfarande. 
PRAC granskade samtliga tillgängliga uppgifter, inräknat kliniska prövningar, metaanalyser och 
publikationer, svaren från innehavarna av godkännande för försäljning samt rapporten från den 
vetenskapliga rådgivande gruppen för kardiovaskulära frågor. 
PRAC ansåg att det finns betydande belägg, i synnerhet från prövningarna ONTARGET, ALTITUDE 
och VA NEPHRON-D, som entydigt visar att behandling med dubbel RAS-blockad genom 
kombinerad användning av ACE-hämmare, angiotensin II-receptorblockerare eller aliskiren är 
förknippad med en förhöjd risk för biverkningar, såsom hypotoni, hyperkalemi och njursvikt 
jämfört med monoterapi. 
PRAC fann att de tillgängliga effektuppgifterna visar att behandling med dubbel RAS-blockad inte 
ger en signifikant nytta i den allmänna patientpopulationen, trots att vissa underpopulationer av 
patienter kan dra nytta av behandling, förutsatt att den endast utförs under specialistövervakning 
och med täta och noggranna kontroller av njurfunktion, elektrolyter och blodtryck. 
PRAC ansåg att de fastställda problemen inom säkerhet och brist på ytterligare effekt av 
behandling med dubbel RAS-blockad är en klasseffekt och att slutsatserna i granskningen därför 
ska tillämpas på samtliga aktiva substanser i detta förfarande. 
PRAC ansåg att de fastställda problemen inom säkerhet och brist på ytterligare effekt av 
behandling med dubbel RAS-blockad kan hanteras på lämpligt sätt med hjälp av ändringar i 
produktinformationen, utan att ytterligare åtgärder behövs för riskminimering. 
Som en följd av detta drog PRAC slutsatsen att nytta-riskförhållandet för RAS-verkande medel är 
fortsatt gynnsamt, förutsatt att deras produktinformation revideras för att återspegla de problem som 
förknippas med behandling med dubbel RAS-blockad. Efter att ha övervägt frågan rekommenderade 
PRAC därför ändring av godkännandena för försäljning av RAS-verkande medel. 
4 
 
 
2 – Utförlig förklaring av de vetenskapliga skälen till skillnader från PRAC:s 
rekommendation 
Efter att ha granskat PRAC:s rekommendation instämmer CHMP i de övergripande vetenskapliga 
slutsatserna och skälen till rekommendation. CHMP ansåg dock att den ordalydelse som föreslås för 
produktresumén behöver genomgå mindre kompletterande ändringar. Ändringar gjordes av 
indikationen hjärtsvikt i avsnitt 4.4 för candesartan-innehållande produkter och i avsnitt 4.2 och 4.4 
för valsartan-innehållande produkter, för att ytterligare harmonisera ordalydelsen för de två 
substanserna. Dessutom infördes ett antal typografiska och QRD-relaterade ändringar. I synnerhet 
togs kontraindikationer som rekommenderats av PRAC bort från avsnitt 5.1 (i enlighet med förslag) 
och från avsnitt 4.4 för aliskiren, eftersom dessa redan föreslagits i avsnitt 4.3 och därför ansågs 
överflödiga. Motsvarande ändringar gjordes, i tillämpliga fall, i den för närvarande godkända 
produktinformationen. 
CHMP:s yttrande 
Efter att ha övervägt PRAC:s rekommendation instämmer CHMP i de övergripande vetenskapliga 
slutsatserna av PRAC och anser att godkännandena för försäljning av RAS-verkande medel bör ändras. 
5 
 
 
 
