23 oktober 2015 
EMA/749917/2015 
EMEA/H/C/003914 
Frågor och svar 
Återkallande av ansökan om godkännande för försäljning 
av VeraSeal (humant fibrinogen/humant trombin) 
Den 29 september 2015 underrättade Instituto Grifols S.A. officiellt Europeiska 
läkemedelsmyndighetens kommitté för humanläkemedel (CHMP) om att de önskar återkalla sin ansökan 
om godkännande för försäljning för VeraSeal, som var avsett att hjälpa till att stoppa blödning under 
kärlkirurgi, när standardmässiga kirurgiska metoder för att kontrollera blödning är otillräckliga. 
Vad är VeraSeal? 
VeraSeal är ett läkemedel som innehåller de aktiva substanserna humant fibrinogen och humant 
trombin. Det skulle finnas som två separata lösningar som blandas för att bereda ett lim som 
appliceras på blodkärlens yta. 
Vad skulle VeraSeal användas för? 
VeraSeal skulle användas för att hjälpa till att stoppa blödning under kärlkirurgi när standardmässiga 
kirurgiska metoder för att kontrollera blödning är otillräckliga. 
Hur var det tänkt att VeraSeal skulle verka? 
De aktiva substanserna i VeraSeal, humant fibrinogen och humant trombin, är naturliga proteiner i 
blodet och kommer från blodgivare. När det appliceras på en fuktig yta aktiveras trombinet och delar 
upp fibrinogenet i mindre enheter som kallas fibrin. Fibrinet klibbar sedan ihop (aggregerar) och bildar 
fibrinkoagel på blodkärlens yta. Detta hjälper till att förhindra blödning och förseglar blodkärlen.  
Vad har företaget lämnat in som stöd för sin ansökan? 
Den sökande presenterade uppgifter från en huvudstudie med 167 patienter som genomgick kärlkirurgi. 
I denna studie hanterades blödning under kirurgi antingen med hjälp av VeraSeal eller med hjälp av 
manuellt tryck (en standardmetod för att stoppa blödning under kirurgi). Huvudmåttet på effekt var 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
förmågan att stoppa blödning under en tio minuter lång observationstid, efter att metoden för att 
stoppa blödning tillämpats. 
Hur långt hade utvärderingen kommit när ansökan drogs tillbaka? 
Ansökan drogs tillbaka efter det att CHMP utvärderat den dokumentation som företaget lämnat in, och 
sammanställt en frågelista. Vissa frågetecken kvarstod när CHMP hade utvärderat företagets svar på 
den sista omgången frågor.  
Vad rekommenderade CHMP vid den tidpunkten? 
Efter genomgång av de inlämnade uppgifterna och företagets svar på frågorna i CHMP:s frågelista 
hyste CHMP vid tidpunkten för återkallandet vissa betänkligheter och ansåg preliminärt att VeraSeal 
inte skulle ha kunnat godkännas för att hjälpa till att stoppa blödning under kärlkirurgi. 
Kommittén hyste farhågor över att huvudstudien inte hade utförts i enlighet med riktlinjerna för god 
klinisk sed. Fynd från en inspektion av god klinisk sed på platserna för studien föranledde ett allvarligt 
ifrågasättande när det gällde uppgifterna från huvudstudien som lämnats in till stöd för ansökan. Vid 
tidpunkten för återkallandet ansåg CHMP därför att företaget inte hade lämnat in tillräckliga uppgifter 
till stöd för sin ansökan för VeraSeal. 
Vilka skäl angav företaget till att dra tillbaka sin ansökan? 
I sin skrivelse till myndigheten om återkallandet av ansökningarna angav företaget att återkallandet 
var en följd av att de inte kunde samla in de kompletterande uppgifter som CHMP krävde, däribland 
data från tre pågående kliniska studier med produkten, inom den fastställda tidsramen. 
Företagets skrivelse om återkallandet av ansökan finns här. 
Vilka följder får återkallandet för patienter som deltar i kliniska prövningar 
eller s.k. compassionate use-program? 
Företaget informerade CHMP om att inga s.k. compassionate use-program för närvarande pågår med 
VeraSeal. Återkallandet får inga följder för patienter i de tre pågående kliniska prövningarna. Om du 
deltar i en klinisk prövning och vill få mer information om din behandling kan du kontakta den läkare 
som ger dig läkemedlet. 
Återkallande av ansökan om godkännande för försäljning av VeraSeal (humant 
fibrinogen/humant trombin) 
EMA/749917/2015  
Sida 2/2 
 
 
 
