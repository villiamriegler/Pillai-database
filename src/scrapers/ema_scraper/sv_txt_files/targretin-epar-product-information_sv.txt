BILAGA I
PRODUKTRESUMÉ
1
1.
LÄKEMEDLETS NAMN
Targretin 75 mg mjuka kapslar
2.
KVALITATIV OCH KVANTITATIV SAMMANSÄTTNING
Varje kapsel innehåller 75 mg bexaroten.
Hjälpämne med känd effekt: sorbitol
För fullständig förteckning över hjälpämnen, se avsnitt 6.1.
3.
LÄKEMEDELSFORM
Mjuk kapsel
Gräddvit kapsel som innehåller en flytande suspension och är märkt “Targretin”.
4.
KLINISKA UPPGIFTER
4.1 Terapeutiska indikationer
Targretin är indicerat för behandling av vuxna patienter med hudmanifestationer i framskridet 
stadium av kutant T-cells lymfom (CTCL), som är resistenta mot minst en systemisk 
behandling. 
4.2 Dosering och administreringssätt
Behandling med bexaroten skall endast inledas och utföras av läkare med erfarenhet av 
behandling av patienter med CTCL. 
Dosering
Den rekommenderade initialdosen är 300 mg/m2/dag. Initialdosen beräknas enligt kroppsyta på 
följande sätt:
Tabell 1
(300 mg/m2/dag)
Rekommenderad initialdosInitialdosnivå 
Kroppsyta (m2)
0,88 – 1,12
1,13 - 1,37
1,38 - 1,62
1,63 - 1,87
1,88 - 2,12
2,13 - 2,37
2,38 - 2,62
Total daglig dos (mg/dag)
300
375
450
525
600
675
750
2
Antal Targretin-kapslar om 
75 mg
4
5
6
7
8
9
10
Riktlinjer för dosjustering
Dosen på 300 mg/m2/dag kan justeras till 200 mg/m2/dag och därefter till 100 mg/m2/dag, eller 
utsättas tillfälligt, om detta är nödvändigt på grund av toxicitet. När toxiciteten är under kontroll 
kan doserna försiktigt justeras uppåt. Med lämplig klinisk övervakning kan enskilda patienter 
dra nytta av doser på mer än 300 mg/m2/dag. Doser över 650 mg/m2/dag har inte utvärderats hos 
patienter med CTCL. Vid kliniska försök administrerades bexaroten i upp till 118 veckor till 
patienter med CTCL. Behandlingen skall fortsätta så länge patienten har nytta av den.
Pediatrisk population
Säkerhet och effekt för bexaroten hos barn (under 18 år) har inte fastställts. Inga data finns 
tillgängliga. 
Äldre patienter
Av det totala antalet patienter med CTCL som har deltagit vid kliniska försök var 61% 60 år 
eller äldre, medan 30% var 70 år eller äldre. Inga allmänna skillnader rörande säkerhet 
observerades mellan patienter över och under 70 år. Större känslighet för bexaroten bland 
enskilda äldre patienter kan däremot inte uteslutas. Standarddosen skall användas för äldre.
Patienter med nedsatt njurfunktion
Inga formella studier har utförts på patienter med njurinsufficiens. Kliniska farmakokinetiska 
uppgifter indikerar att utsöndring av bexaroten och dess metaboliter i urin är en mindre 
betydelsefull elimineringsväg för substansen. Renalt clearance uppskattades till mindre än 
1 ml/minut hos alla studerade patienter. Med hänsyn till att data är begränsade skall dock 
patienter med nedsatt njurfunktion övervakas noggrant under behandling med bexaroten.
Administreringssätt
Oral användning.
Targretin kapslar skall tillföras som oral, daglig engångsdos vid måltid (se avsnitt 4.5). Kapseln 
ska inte tuggas.
4.3 Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1
Graviditet och amning
Kvinnor i fertil ålder som inte använder effektiva antikonceptionsmedel
Pankreatit i anamnesen
Okontrollerad hyperkolesterolemi
Okontrollerad hypertriglyceridemi
Hypervitaminos A
Okontrollerad sköldkörtelsjukdom
Nedsatt leverfunktion
Pågående systemisk infektion
4.4 Varningar och försiktighet
Allmänt
Targretin kapslar skall användas med försiktighet till patienter med känd överkänslighet för 
retinoider. Inga kliniska korsreaktioner har observerats. Patienter som använder bexaroten skall
ej ge blod för blodöverföring. Butylhydroxianisol som ingår i Targretin kan irritera 
slemhinnorna, varför kapslarna måste sväljas hela utan att tuggas.
3
Lipider
Vid kliniska studier har man identifierat hyperlipidemi som en biverkning förknippad med 
användning av bexaroten. Bestämning av blodlipider (triglycerider och kolesterol) på fastande 
mage skall utföras innan behandlingen med bexaroten inleds och varje vecka tills lipidsvaret på 
bexaroten har fastställts. Svaret kommer vanligtvis inom två till fyra veckor. Därefterbör 
lipidnivåerna kontrolleras minst 1 gång i månaden. Triglycerider på fastande mage skall vara 
normala eller normaliseras med lämplig intervention innan behandlingen med bexaroten inleds. 
Man bör försöka upprätthålla en triglyceridnivå under 4,52 mmol/l för att minska risken för 
kliniska följdtillstånd. Om halten triglycerider på fastande mage är hög eller ökar under 
behandlingen, rekommenderas antilipemisk behandling och, om nödvändigt, reducering av 
bexarotendosen (från 300 mg/m2/dag till 200 mg/m2/dag och vid behov till 100 mg/m2/dag) eller 
utsättande av behandlingen. Uppgifter från kliniska studier tyder på att 
bexarotenkoncentrationen inte påverkas av samtidig administrering av atorvastatin. Samtidig 
tillförsel av gemfibrozil leder emellertid till väsentliga ökningar av plasmakoncentrationen av 
bexaroten. Samtidig administrering av gemfibrozil och bexaroten rekommenderas därför inte (se 
avsnitt 4.5). Ökning av serumkolesterolhalten skall behandlas enligt nuvarande medicinsk 
praxis.
Pankreatit 
Akut pankreatit i samband med förhöjda serumtriglycerider har rapporterats vid kliniska studier. 
Patienter med CTCL och riskfaktorer för pankreatit (t.ex. tidigare pankreatitepisoder, 
okontrollerad hyperlipidemi, hög alkoholkonsumtion, okontrollerad diabetes mellitus, 
gallsjukdom och intag av läkemedel kända för att öka triglyceridnivån eller för att vara 
förknippade med pankreatisk toxicitet) skall behandlas med bexaroten, endast om potentiella 
fördelar uppväger riskerna.
Onormal leverfunktionstest (LFT) 
Förhöjda LFT-värden förknippade med användning av bexaroten har rapporterats. Enligt 
uppgifter från pågående kliniska försök föll de ökade LFT-värdena inom en månad hos 80% av 
patienterna efter att dosen minskades eller behandlingen utsattes. LFT-värden skall fastställas 
innan behandlingen inleds, kontrolleras noga varje vecka under den första månaden och därefter 
varje månad. Man skall överväga tillfälligt eller permanent utsättande av bexarotenbehandlingen 
om testvärdena blir högre än tre gånger den övre gränsen för normala värden för SGOT/AST, 
SGPT/ALT eller bilirubin.
Förändringar uppvisade vid test av sköldkörtelfunktion 
Tester av sköldkörtelfunktionen har uppvisat förändringar hos patienter behandlade med 
bexaroten. Den oftast observerade förändringen är en reversibel minskning av 
sköldkörtelhormon (totalt tyroxin [total T4]) och tyreoideastimulerande hormon (TSH). 
Tyreoideafunktionsvärden skall bestämmas innan behandlingen påbörjas och därefter 
kontrolleras minst varje månad under behandlingen samt vid symptom som tyder på 
hypotyreoidism. Patienter som använder bexaroten och som har uppvisat symptomatisk 
hypotyreoidism har behandlats med sköldkörtelhormon varvid symptomen har försvunnit. 
Leukopeni
Leukopeni i samband med behandling med bexaroten har rapporterats vid kliniska studier. De 
flesta fall återställdes när dosen minskades eller behandlingen utsattes. Leukocyträkning med 
differentialräkning skall utföras innan behandlingen inleds, varje vecka under den första 
månaden och därefter varje månad.
Anemi 
Anemi i samband med behandling med bexaroten har rapporterats vid kliniska studier. 
Hemoglobin skall bestämmas innan behandlingen inleds, varje vecka under den första månaden 
och därefter varje månad. Eventuell minskning av hemoglobin skall behandlas enligt nuvarande 
medicinsk praxis.
4
Psykiska störningar
Depression, försämring av befintlig depression, oro/ångest och humörsvängningar har 
rapporterats hos patienter som behandlats med systemiska retinoider, inklusive bexaroten. 
Särskild försiktighet bör iakttas för patienter med depression i anamnesen. Patienter bör 
övervakas beträffande tecken på depression och remitteras till lämplig behandlingom 
nödvändigt. Medvetenhet hos familj eller vänner kan vara till hjälp för att upptäcka en 
försämring av patientens psykiska hälsa.
Linsgrumling
Efter bexaroten behandlingen uppvisade somliga patienter tidigare oupptäckt linsgrumling eller 
förändringar i redan befintlig linsopacitet som var oberoende av behandlingstidens längd och 
dosnivån. Om hänsyn tas till den höga frekvensen katarakt hos äldre, kunde inget samband 
mellan behandling med bexaroten och linsgrumling beläggas. Man kan dock inte utesluta 
möjligheten att behandling med bexaroten över en längre period påverkar uppkomsten av 
linsgrumling hos människan. Varje patient som behandlas med bexaroten och som känner av 
synsvårigheter bör därför genomgå lämplig oftalmologisk undersökning. 
Vitamin A-tillskott 
På grund av förhållandet mellan bexaroten och A-vitamin skall patienter rådas att begränsa 
intaget av extra vitamin A till 15.000 IE/dag för att undvika eventuell toxisk effekt. 
Patienter med diabetes mellitus
Försiktighet skall iakttas vid administrering av bexaroten till patienter som använder insulin, 
medel som förstärker insulinutsöndring (t.ex. sulfonylureas) eller insulin-sensibiliserande medel 
(t.ex. tiazolidinedioner). Bexaroten kan nämligen potentiellt förstärka dessa medels verkan och 
därigenom orsaka hypoglykemi. Inga fall av hypoglykemi i samband med behandling med 
bexaroten som monoterapi har rapporterats.
Ljuskänslighet
Användning av vissa retinoider har kopplats till ljuskänslighet. Man bör råda patienter att 
minimera exponeringen för solljus och att undvika solarium under bexarotenbehandlingen, 
eftersom in vitro uppgifter tyder på att bexaroten möjligen kan ha en ljussensibiliserande verkan. 
Perorala antikonceptionsmedel 
Bexaroten kan möjligen inducera metaboliserande enzym och därigenom teoretiskt minska 
effekten av östro-progestiva antikonceptionsmedel. Vid behandling av en kvinna i fertil ålder 
med bexaroten, krävs därför också ett tillförlitligt icke-hormonellt antikonceptionsmedel, 
eftersom bexaroten tillhör en terapeutisk klass för vilken risken för missbildningar är hög i 
människa.
Pediatrisk population
Targretin rekommenderas inte för användning hos barn (under 18 år).
Då Targretin innehåller en liten mängd sorbitol. Patienter med följande sällsynta ärftliga tillstånd 
bör inte använda detta läkemedel: fruktosintolerans.
4.5
Interaktioner med andra läkemedel och övriga interaktioner
Effekter av andra substanser på bexaroten 
Inga formella studier har utförts för att utvärdera bexarotens interaktioner med andra läkemedel. 
På grund av bexarotens oxidativa metabolism genom cytokrom P450 3A4 (CYP3A4), kan 
samtidig tillförsel av andra CYP3A4-substrat såsom ketokonazol, itrakonazol, proteashämmare, 
klaritromycin och erytromycin teoretiskt leda till förhöjda bexarotenkoncentrationer i plasma. 
5
Vidare kan samtidig tillförsel av CYP3A4-inducerare såsom rifampicin, fenytoin, dexametason 
eller fenobarbital teoretiskt leda till en sänkning av bexarotenkoncentrationer i plasma.
Försiktighet bör iakttas vid kombination med CYP3A4-substrat som har snäv terapeutisk 
marginal dvs. immunsuppressiva medel (cyklosporin, takrolimus, sirolimus) samt cytotoxiska 
medel, som metaboliseras av CYP3A4, dvs. cyklofosfamid, etoposid, finasterid, ifosfamid, 
tamoxifen och vinkaalkaloider.
En populationsanalys av bexarotenkoncentrationer i plasma hos patienter med CTCL visade att 
samtidig tillförsel av gemfibrozil ledde till väsentligt ökade nivåer. Mekanismen för denna 
interaktion är okänd. Under liknande förhållanden påverkades bexarotenkoncentrationerna inte 
av samtidig tillförsel av atorvastatin eller levotyroxin. Samtidig administrering av gemfibrozil 
och bexaroten rekommenderas inte.
Effekter av bexaroten på andra substanser 
Det finns tecken på att bexaroten kan inducera CYP3A4. Upprepad tillförsel av bexaroten kan 
därför leda till en autoinduktion av dess egen metabolism och, i synnerhet vid dosnivåer över 
300 mg/m2/dag, öka nedbrytningshastigheten och minska koncentrationerna i plasma av andra 
ämnen som metaboliseras av cytokrom P450 3A4, såsom tamoxifen. Bexaroten kan exempelvis 
minska effekten av perorala antikonceptionsmedel (se avsnitt 4.4 och 4.6).
Bexaroten kan förstärka effekten av insulin, medel som förstärker insulinutsöndringen (t.ex. 
sulfonylureas), eller insulinsensibiliserande medel (t.ex. tiazolidinedioner), vilket kan resultera i 
hypoglykemi ( se avsnitt 4.4)
Interaktioner vid laboratorietester
CA125 assay-värden hos patienter med ovariecancer kan förhöjas vid behandling med 
bexaroten.
Interaktioner med föda 
I alla kliniska studier instruerades patienterna att ta Targretin kapslarna tillsammans med eller 
omedelbart efter en måltid. I en klinisk studie var AUC- och Cmax –värdena för bexaroten i 
plasma väsentligt högre efter intag av en fettrik måltid än efter intag av glukoslösning. Uppgifter 
om säkerhet och effekt från kliniska försök är baserade på tillförsel tillsammans med föda och 
det rekommenderas därför att Targretin administreras med föda.
På grund av bexarotens oxidativa metabolism genom cytokrom P450 3A4, kan grapefruktjuice 
teoretiskt öka bexarotenkoncentrationen i plasma.
4.6
Fertilitet, graviditet och amning
Graviditet
Adekvata data från behandling av gravida kvinnor med bexaroten saknas. Djurstudier har visar 
reproduktionstoxikologiska effekter. Baserad på jämförelsen mellan djur- och patientexponering 
för bexaroten har ingen säkerhetsmarginal för human teratogenicitet visats (se avsnitt 5.3). 
Bexaroten är kontraindicerat vid graviditet (se avsnitt 4.3).
Om detta läkemedel oavsiktligt används under graviditet eller om en patient blir gravid under 
behandling med läkemedlet, skall patienten informeras om de potentiella riskerna för fostret.
Preventivmetoder hos män och kvinnor
Kvinnor i fertil ålder måste använda tillförlitliga antikonceptionsmedel när bexaroten används. 
Ett negativt, känsligt graviditetstest (t.ex. beta-humant koriont gonadotropin, beta-HCG, i 
serum) måste erhållas under veckan innan bexarotenbehandlingen inleds. Effektiv kontraception 
måste tillämpas från tidpunkten för den negativa graviditetstesten tills behandlingen inleds, 
6
under behandlingen och i minst en månad efter avslutad behandling. När kontraception måste 
tillämpas, rekommenderas samtidig användning av två pålitliga metoder. Bexaroten kan 
möjligen inducera metaboliska enzymer och därigenom teoretiskt minska effekten av östro-
progestiva antikonceptionsmedel (se avsnitt 4.5). Om man avser behandla en kvinna i fertil ålder 
med bexaroten, rekommenderas också ett tillförlitligt icke-hormonellt antikonceptionsmedel. 
Manliga patienter med sexuella partners som är gravida, eventuellt gravida eller som kan bli 
gravida, måste använda kondom vid samlag medan de behandlas med bexaroten och i minst en 
månad efter den sista dosen.
Amning
Det är inte känt huruvida bexaroten utsöndras i modersmjölk. Bexaroten skall inte administreras 
till ammande kvinnor. 
Fertilitet
Det finns inga data från människa om bexarotens effekt på fertilitet. Vissa effekter har 
dokumenterats hos hanhundar (se avsnitt 5.3). Effekter på fertiliteten kan inte uteslutas.
4.7 Effekter på förmågan att framföra fordon och använda maskiner
Inga studier har utförts. Yrsel och synsvårigheter har emellertid rapporterats hos patienter som 
tar Targretin. Patienter som får yrsel eller synsvårigheter under behandlingen skall inte framföra 
fordon eller använda maskiner.
4.8 Biverkningar
Summering av säkerhetsprofilen
Säkerheten hos bexaroten har undersökts i kliniska studier med 193 patienter med CTCL, som 
behandlades med bexaroten i upp till 118 veckor, och 420 patienter med annan cancer än CTCL 
i andra studier.
Hos 109 patienter med CTCL behandlade med den rekommenderade initialdosen på 
300 mg/m2/dag var de oftast rapporterade biverkningarna för Targretin, hyperlipidemi 
((huvudsakligen förhöjda triglyceridvärden) 74%), hypotyreoidism (29%), hyperkolesterolemi 
(28%), huvudvärk (27%), leukopeni (20%), pruritus (20%), asteni (19%), hudutslag (16%), 
exfoliativ dermatit (15%) och smärta (12%).
Tabell över biverkningar
Följande biverkningar relaterade till Targretin rapporterades under kliniska studier med patienter 
med CTCL (N=109) behandlade med den rekommenderade initialdosen på 300 mg/m2/dag. 
Frekvensen biverkningar klassificeras som mycket vanliga (>1/10), vanliga (>1/100, <1/10), 
mindre vanliga (>1/1 000, <1/100), sällsynta (>1/10 000, <1/1 000) och mycket sällsynta 
(<1/10 000). 
Biverkningarna presenteras inom varje frekvensområde efter fallande allvarlighetsgrad.
Tabell 2
Organsystem 
(MedDRA-
terminologi*)
Biverkningar rapporterade i patienter i kliniska prövningar
Mycket vanliga
Vanliga
Mindre vanliga
Blodet och 
lymfsystemet
Leukopeni
Lymfomliknande reaktion
Lymfadenopati,
Hypokrom anemi1,2,3
7
Bloddyskrasi
Purpura
Koagulationsrubbning
Ökad koagulationstid2,3
Organsystem 
(MedDRA-
terminologi*)
Mycket vanliga
Vanliga
Mindre vanliga
Endokrina
systemet
Hypotyreoidism
Sköldkörtelrubbning
Hypertyreoidism
Anemi1
Trombocytopeni3
Trombocytemi
Eosinofili1
Leukocytos2
Lymfocytos
Metabolism 
och nutrition
Hyperlipidemi
Hyperkolesterolemi
Viktökning
Förhöjt ASAT
Förhöjt ALAT
Ökad mjölksyredehydrogenas
Ökat kreatinin 
Hypoproteinemi
Centrala och 
perifera 
nervsystemet
Ögon
Öron och 
balansorgan
Hjärtat
Blodkärl
Magtarm-
kanalen
Hud och 
subkutan
vävnad
Muskulo-
skeletala 
Exfoliativ dermatit
Klåda
Hudutslag
Yrsel
Hypestesi
Insomnia
Ögontorrhet
Ögonbesvär
Dövhet
Perifert ödem
Kräkningar
Diarré1,3
Illamående3
Anorexi1
Onormala 
leverfunktionsvärden Keilit2
Muntorrhet2,3
Förstoppning
Flatulens
Sår
Alopeci1
Hudhypertrofi
Hudnodulus
Akne
Svettning
Torr hud2,3
Hudbesvär
Skelettsmärta
Artralgi
8
Gikt
Bilirubinemi1,3
Ökat ureakväve i blodet1
Minskat 
högdensitetslipoprotein 
(HDL)
Ataxi
Neuropati
Vertigo
Hyperestesi
Depression1,2,3
Agitation
Konstaterad katarakt1,2,3
Amblyopi3
Synfältsdefekter
Sår på kornea
Onormal syn1,2,3
Blefarit
Konjunktivit3
Öronbesvär
Takykardi
Hemorragi
Hypertoni
Ödem3
Vasodilatation1,2,3
Åderbråck
Pankreatit1,3
Leversvikt
Gastrointestinal rubbning1
Seröst dränage1
Herpes simplex
Pustulöst hudutslag
Missfärgning av huden3
Hårbesvär1
Nagelbesvär1,3
Myasteni1
Organsystem 
(MedDRA-
terminologi*)
systemet och 
bindväv
Njurar och 
urinvägar
Allmänna 
symtom 
och/eller 
symtom vid 
admini-
streringsstället
Mycket vanliga
Vanliga
Mindre vanliga
Myalgi
Smärta
Huvudvärk
Asteni
Allergisk reaktion
Infektion
Köldrysningar1
Magsmärta
Ändrad hormonnivå1
Albuminuri1,3
Onormal njurfunktion
Neoplasm
Feber1,2,3
Cellulit
Parasitinfektion
Slemhinnerubbning3
Ryggsmärta1,2,3
Onormalt laboratorietest
1:
2:
3:
biverkningar som noterats med ökad frekvens när bexaroten administerats vid en dos på
>300 mg/m2/dag
biverkningar som noterats med ökad frekvens när bexaroten administrerats vid en dos på
300 mg/m2/dag till icke-CTCL-cancerpatienter
biverkningar som noterats med ökad frekvens när bexaroten administrerats vid en dos på
>300 mg/m2/dag (jämfört med administrering till CTCL-patienter vid 300 mg/m2/dag) i icke-
CTCL-cancerpatienter
Ytterligare biverkningar som observerats vid användning utanför rekommenderad dos 
och indikation (dvs hos patienter med CTCL vid en initialdos > 300 mg/m2/dag eller icke-
CTCL cancerindikationer):
Nytillkomna biverkningar som observerats
Ekkymos, petekier, onormala vita blodkroppar, minskat tromboplastin, onormala erytrocyter, 
uttorkning, ökad nivå av gonadotropt luteiniseringshormon (GLH), viktminskning, ökat alkaliskt 
fosfatas, ökat kreatininfosfokinas, ökat lipas, hyperkalcemi, migrän, perifer neurit, parestesi, 
hypertoni, konfusion, oro/ångest, emotionell labilitet, somnolens, minskat libido, nervositet, 
nattblindhet, nystagmus, tårflödesrubbning, tinnitus, smakförändring, bröstsmärta, arytmi, 
perifer cirkulationsrubbning, allmänt ödem, hemoptys, dyspné, ökad hosta, sinusit, faryngit, 
dysfagi, munsår, muntorsk, stomatit, dyspepsi, törst, onormal avföring, eruktation, 
vesikulobullöst utslag, makulopapulöst utslag, benkramper, hematuri, influensasyndrom, 
bäckensmärta och kroppsodör.
Enstaka observationer av följande har också rapporterats: benmärgsdepression, minskat 
protrombin, minskat gonadotropt luteiniseringshormon (GLH), ökat amylas, hyponatremi, 
hypokalemi, hyperurikemi, hypokolesterolemi, hypolipemi, hypomagnesemi, gångrubbning, 
stupor, cirkumoral parestesi, onormala tankar, ögonsmärta, hypovolemi, subduralt hematom, 
hjärtsvikt, palpitation, epistaxis, vaskulär anomali, vaskulär rubbning, blekhet, pneumoni, 
luftvägsbesvär, lungbesvär, lungsäcksbesvär, kolecystit, leverskada, gulsot, kolestatisk gulsot, 
melena, kräkningar, laryngism, tenesmus, rinit, aptitökning, gingivit, herpes zoster, psoriasis, 
furunkulos, kontaktdermatit, seborré, likenoid dermatit, artrit, ledbesvär, urinretention, nedsatt 
miktionsförmåga, polyuri, nokturi, impotens, onormal miktion, bröstförstoring, karcinom, 
fotosensitivitetsreaktion, ansiktsödem, sjukdomskänsla, virusinfektion, bukförstoring.
De flesta biverkningar observerades med högre frekvens vid doser över 300 mg/m2/dag. I 
allmänhet försvann dessa biverkningar utan följdtillstånd när dosen minskades eller läkemedlet 
utsattes. Bland totalt 810 patienter, inklusive patienter utan malignitet, som behandlades med 
bexaroten inträffade dock tre allvarliga biverkningar med dödlig utgång (akut pankreatit, 
subduralt hematom och leversvikt). Av dessa var leversvikt den enda biverkningen som 
drabbade en CTCL-patient. Man kunde senare fastställa att denna biverkning inte var relaterad 
till behandlingen med bexaroten.
9
Hypotyreoidism uppträder i allmänhet 4–8 veckor efter behandlingens inledande. Reaktionen 
kan vara asymtomatisk och svarar på behandling med tyroxin samt försvinner när behandlingen 
utsätts.
Bexaroten har inte samma biverkningar som andra orala, icke-retinoida X-receptor- (RXR) 
selektiva retinoider. På grund av dess huvudsakligen RXR-bindande aktivitet orsakar bexaroten 
mindre mukokutan, nagel- och hårtoxicitet, artralgi och myalgi, vilka ofta rapporteras i samband 
med retinoidsyrereceptorbindande medel (RAR).
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det 
möjligt att kontinuerligt övervaka läkemedlets nytta-riskförhållande. Hälso- och 
sjukvårdspersonal uppmanas att rapportera varje misstänkt biverkning via det nationella 
rapporteringssystemet listat i bilaga V.
4.9 Överdosering
Inga kliniska fall av överdosering med Targretin har rapporterats. Vid eventuell överdosering 
skall man ge stödbehandling för de tecken och symptom som patienten uppvisar.
Bexarotendoser på upp till 1000 mg/m2/dag har administrerats vid kliniska studier utan akut 
toxisk effekt. Enstaka doser på 1500 mg/kg (9000 mg/m2) och 720 mg/kg (14.400 mg/m2) 
tolererades av råtta respektive hund utan signifikant toxicitet.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: övriga antineoplastiska medel
ATC-kod: L01XF03
Verkningsmekanism
Bexaroten är en syntetisk sammansättning som utövar sin biologiska verkan genom selektiv 
bindning och aktivering av de tre RXR: ,  och . När dessa receptorer har aktiverats, fungerar 
de som transkriptionsfaktorer vilka reglerar processer som till exempel celldifferentiering och -
proliferation, apoptos och insulinsensibilisering. Förmågan hos RXR att bilda heterodimer med 
olika receptorpartner, som är viktiga för cellfunktioner och fysiologin, tyder på att bexarotens 
biologiska aktiviteter är mer varierande än aktiviteterna hos sammansättningar som aktiverar 
RAR.
In vitro hämmar bexaroten tillväxten av tumörcellinjer med hematopoetiskt och skvamöst 
cellursprung. In vivo orsakar bexaroten tumörregression i vissa djurmodeller och förebygger 
tumörinduktion i andra. Exakt hur bexaroten verkar vid behandling av kutant T-cellslymfom 
(CTCL) är emellertid okänt.
Klinisk effekt och säkerhet
Bexarotenkapslar utvärderades i kliniska försök med 193 patienter med CTCL av vilka 93 hade 
refraktär sjukdom på avancerat stadium till tidigare systemisk behandling. Av de 61 patienterna 
som behandlades med en initialdos på 300 mg/m2/dag, var remissionsfrekvensen 51% (31/61), 
med 3% kompletta remissioner, enligt global bedömning av läkaren. Behandlingssvaret 
värderades också genom en kombinerad bedömning av fem kliniska tecken (kroppsyta, erytem, 
placktjocklek, fjällning och hypo/hyperpigmentation), som också omfattade alla extrakutana 
10
CTCL-manifestationer. Remissionsfrekvensen enligt denna kombinerade bedömning var 31% 
(19/61), med 7% (4/61) kompletta remissioner.
5.2
Farmakokinetiska egenskaper
Absorption
Absorption/dosproportionalitet: Farmakokinetiken var linjär upp till en dos på 650 mg/m2. 
Terminal halveringstid för elimination var i allmänhet mellan en och tre timmar. Efter upprepad 
administrering av en daglig dos på  230 mg/m2, var Cmax och AUC hos vissa patienter mindre 
än respektive engångsdosvärde. Inga tecken på långvarig ackumulering observerades. Vid den 
rekommenderade initiala dagsdosen (300 mg/m2), var farmakokinetiken för bexaroten likartad 
efter engångsdos och upprepad dosering. 
Distribution
Proteinbindning/-distribution: Bexaroten är starkt bundet (>99 %) till plasmaproteiner. Upptaget 
av bexaroten i organ och vävnader har inte studerats. 
Metabolism
Metabolism: Bexarotenmetaboliter i plasma omfattar 6- och 7-hydroxy-bexaroten och 6- och 
7-oxo-bexaroten. Studier in vitro tyder på att glukuronidering är en metabolismväg och att
cytokrom P450 3A4 är det viktigaste isoenzymet för bildning av oxidativa metaboliter. 
Metaboliternas receptorbindning och aktivering av retinoidreceptorer in vitro samt de relativa 
mängderna av enskilda metaboliter i plasma tyder på att metaboliterna knappt påverkar 
bexarotens farmakologiska profil avseende aktivering av retinoida receptorer.
Eliminering
Utsöndring: Varken bexaroten eller dess metaboliter elimineras i mätbar mängd i urin. Beräknat 
renalt clearance av bexaroten är mindre än 1 ml/minut. Utsöndring via njurarna är inte någon 
betydelsefull eliminationsväg för bexaroten.
Farmakokinetik hos särskilda patientgrupper
Ålder: Baserat på en populationsfarmakokinetisk analys av data för 232 patienter i åldern ≥65 år
och 343 patienter i åldern <65 år, har åldern ingen statistiskt signifikant effekt på bexarotens
farmakokinetik.
Kroppsvikt och kön: Baserat på en populationsfarmakokinetisk analys av data för 614 patienter
med en vikt mellan 26 och 145 kg, ökade apparent clearance för bexaroten med ökande 
kroppsvikt. Kön har ingen statistiskt signifikant effekt på bexarotens farmakokinetik.
Etnicitet: Baserat på en populationsfarmakokinetisk analys av data för 540 kaukasiska och 
44 svarta patienter, är bexarotens farmakokinetik likartad hos svarta och kaukasier. Det finns 
inte tillräckliga data för att bedöma eventuella skillnader i bexarotens farmakokinetik för andra 
etiska grupper.
5.3
Prekliniska säkerhetsuppgifter
Bexaroten är inte genotoxiskt. Inga studier av karcinogenicitet har utförts. Fertilitetsstudier har 
inte genomförts. Hos könsmogna hanhundar har man dock observerat reversibel aspermatogenes 
(28 dagars studie) och testikulär degeneration (91 dagars studie). När bexaroten administrerades 
till könsmogna hundar i sex månader uppvisades inga testikulära effekter. Effekter på fertiliteten 
11
kan inte uteslutas. I likhet med de flesta retinoider var bexaroten teratogent och embryotoxiskt i 
djurtester vid en systemisk exponering som kan uppnås kliniskt hos människan. Irreversibel 
katarakt på linsens bakre område inträffade hos råtta och hund behandlade med bexaroten vid en 
systemisk exponering som kan uppnås kliniskt hos människan. Etiologin för denna upptäckt är 
okänd. Man har inte uteslutit att långvarig behandling med bexaroten kan påverka uppkomsten 
av katarakter hos människan. 
6.
FARMACEUTISKA UPPGIFTER
6.1
Förteckning över hjälpämnen
Kapselns innehåll:
makrogol
polysorbat
povidon
butylhydroxianisol
Kapselns skal:
gelatin
sorbitol- och glycerinblandning (glycerin, sorbitol, sorbitolanhydrider (1,4-sorbitan), mannitol 
och vatten)
titandioxid (E171)
bläck (propylenglykol (E1520), i SDA-35A-alkohol (etanol och etylacetat), svart järnoxid 
(E172), polyvinylacetatftalat, renat vatten, isopropylalkohol, makrogol 400, ammoniumhydroxid 
28%)
6.2
Inkompatibiliteter
Ej relevant.
6.3 Hållbarhet
3 år
6.4
Särskilda förvaringsanvisningar
Förvaras vid högst 30 C. 
Tillslut flaskan väl.
6.5
Förpackningstyp och innehåll
Flaskor av polyetylen med hög täthet och barnsäker tillslutning. Innehåller 100 kapslar
6.6
Särskilda anvisningar för destruktion och övrig hantering
Inga särskilda anvisningar för destruktion.
Ej använt läkemedel och avfall ska kasseras enligt gällande anvisningar.
12
7.
INNEHAVARE AV GODKÄNNANDE FÖR FÖRSÄLJNING
Eisai GmbH
Edmund-Rumpler-Straße 3
60549 Frankfurt am Main
Tyskland
e-post: medinfo_de@eisai.net
8.
NUMMER PÅ GODKÄNNANDE FÖR FÖRSÄLJNING
EU/1/01/178/001
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 29 mars 2001
Datum för den senaste förnyelsen: 24 april 2006
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu.
13
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET
14
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare som ansvarar för frisläppande av tillverkningssats
Eisai GmbH
Edmund-Rumpler-Straße 3
60549 Frankfurt am Main
Tyskland
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén 
avsnitt 4.2).
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
•
Periodiska säkerhetsrapporter
Innehavaren av godkännandet för försäljning ska lämna in periodiska säkerhetsrapporter för 
detta läkemedel i enlighet med de krav som anges i den förteckning över referensdatum för 
unionen (EURD-listan) som föreskrivs i artikel 107c.7 i direktiv 2001/83/EG och som 
offentliggjorts på webbportalen för europeiska läkemedel.
D.
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET
•
Riskhanteringsplan
Ej relevant.
15
BILAGA III
MÄRKNING OCH BIPACKSEDEL
16
A. MÄRKNING
17
UPPGIFTER SOM SKA FINNAS PÅ YTTRE FÖRPACKNINGEN OCH PÅ 
INNERFÖRPACKNINGEN
TEXT PÅ YTTERKARTONG OCH PÅ FLASKANS ETIKETT
1.
LÄKEMEDLETS NAMN
Targretin 75 mg mjuka kapslar
bexaroten
2.
DEKLARATION AV AKTIV SUBSTANS
En kapsel innehåller 75 mg bexaroten.
3.
FÖRTECKNING ÖVER HJÄLPÄMNEN
Innehåller sorbitol. Läs bipacksedeln för ytterligare information.
4.
LÄKEMEDELSFORM OCH FÖRPACKNINGSSTORLEK
100 mjuka kapslar
5.
ADMINISTRERINGSSÄTT OCH ADMINISTRERINGSVÄG
Oral användning
Skall sväljas hela
Läs bipacksedeln före användning.
6.
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
Utg.dat.
9.
SÄRSKILDA FÖRVARINGSANVISNINGAR
Förvaras vid högst 30 C.
Tillslut flaskan väl.
18
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ 
ANVÄNT LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH 
ADRESS)
Eisai GmbH
Edmund-Rumpler-Straße 3
60549 Frankfurt am Main
Tyskland
12. NUMMER PÅ GODKÄNNANDE FÖR FÖRSÄLJNING
EU/1/01/178/001
13. TILLVERKNINGSSATSNUMMER
Lot
14. ALLMÄN KLASSIFICERING FÖR FÖRSKRIVNING
Receptbelagt läkemedel.
15. BRUKSANVISNING
16.
INFORMATION I PUNKTSKRIFT
Targretin 75 mg
17. UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18. UNIK IDENTITETSBETECKNING – I ETT FORMAT LÄSBART FÖR 
MÄNSKLIGT ÖGA
PC: 
SN: 
NN: 
19
B. BIPACKSEDEL
20
Bipacksedel: Information till användaren
TARGRETIN 75 mg mjuka kapslar
bexaroten
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig.
-
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, 
även om de uppvisar sjukdomstecken som liknar dina.
Om du får biverkningar tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4.
I denna bipacksedel finns information om följande:
1.
2.
3.
4.
5.
6.
Vad Targretin är och vad det används för
Vad du behöver veta innan du tar Targretin
Hur du tar Targretin
Eventuella biverkningar
Hur Targretin ska förvaras
Förpackningens innehåll och övriga upplysningar
1.
Vad Targretin är och vad det används för
Det aktiva ämnet i Targretin är bexaroten. Ämnet tillhör en grupp läkemedel som kallas 
retinoider vilka liknar vitamin A. Targretin kapslar används av patienter med avancerat stadium 
av kutant T-cellslymfom (CTCL), vars sjukdom inte har svarat på andra behandlingar. CTCL är 
en sjukdom i vilken vissa celler i kroppens lymfsystem, de så kallade T-lymfocyterna, blir 
cancerösa och angriper huden.
2.
Vad du behöver veta innan du tar Targretin
Ta inte Targretin:
-
-
-
om du är allergisk mot bexaroten eller något annat innehållsämne i detta läkemedel (anges 
i avsnitt 6).
om du är gravid eller ammar eller om du kan bli gravid och inte använder effektiva 
preventivmedel.
om du tidigare har haft pankreatit, har högt blodkolesterol- eller blodtriglyceridvärde, har 
något som kallas hypervitaminos A, har okontrollerad sköldkörtelsjukdom, har otillräcklig 
leverfunktion eller har en pågående systemisk infektion.
Varningar och försiktighet
Tala med läkare innan du tar Targretin:
-
om du är överkänslig för retinoider (liknar vitamin A), om du har en leversjukdom, om du 
har höga blodlipidvärden eller tar mediciner som kan ge höga blodlipidvärden, har 
okontrollerad diabetes mellitus (sockersjuka), har haft besvär med gallblåsan eller 
gallvägarna eller dricker stora mängder alkohol. 
om du någon gång haft problem med din psykiska hälsa, inklusive depression, aggressiva 
tendenser och humörsvängningar. Targretin kan nämligen påverka ditt humör.
-
21
Eventuellt måste bestämning av blodlipider på fastande mage göras, innan behandlingen
påbörjas och med en veckas mellanrum samt därefter varje månad under tiden du tar den här 
medicinen.
Innan behandlingen börjar och under behandlingen, tar man också blodprov för att bedöma 
funktionen hos din lever och sköldkörtel och för att kontrollera dina röda och vita blodkroppar.
Regelbundna ögonundersökningar kan behövas om du får synbesvär medan du tar den här 
medicinen.
Undvik solljus och solarium så mycket som möjligt. 
Ta inte mer än 15.000 internationella enheter vitamin A-tillskott per dag under behandlingen.
Psykiska problem
Du  kanske  själv  inte  lägger  märke  till  vissa  förändringar  i  ditt  humör  och  beteende,  så  det  är 
mycket viktigt att du berättar för dina vänner och din familj att detta läkemedel kan påverka ditt 
humör  och  beteende.  De  kan  lägga  märke  till  dessa  förändringar  och  hjälpa  dig  att  identifiera 
eventuella problem som du behöver prata med din läkare om. 
Barn och ungdomar
Targretin-kapslar skall inte användas till barn eller ungdomar.
Andra läkemedel och Targretin
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel, såsom 








ketokonazol och itrakonazol (används mot svampinfektioner), 
erytromycin, klaritromycin och rifampicin (används mot bakterieinfektioner), 
fenytoin och fenobarbital (används mot krampanfall), 
gemfibrozil (används mot höga blodfetthalter till exempel triglycerider och kolesterol), 
vitamin A-tillskott, proteashämmare (används mot virusinfektioner), 
tamoxifen (används mot vissa cancerformer),
dexametason (används mot inflammationer),
insulin, läkemedel som ökar insulinutsöndringen eller insulin-förstärkande medel 
(används vid diabetes).
Detta är viktigt, eftersom användning av mer än ett läkemedel på samma gång kan förstärka eller 
försvaga deras verkan.
Targretin med mat och dryck
Targretin skall tas tillsammans med mat (se avsnitt 3). Om du regelbundet dricker 
grapefruktjuice eller äter grapefrukt, skall du tala med din läkare, eftersom det eventuellt kan 
ändra din kropps svar på Targretinbehandling.
Graviditet och amning
Targretin kan vara skadligt för ett foster som utvecklas. Ta INTE Targretin om du är gravid eller 
ammar. Om du är gravid eller ammar, tror att du kan vara gravid eller planerar att skaffa barn, 
rådfråga din läkare innan du använder detta läkemedel.
Om du kan bli gravid, måste ett graviditetstest göras under veckan innan du börjar behandlingen 
för att säkerställa att du inte är gravid. Du måste använda effektiva preventivmedel under hela 
behandlingstiden och en månad före och efter behandlingen. Det rekommenderas att du 
använder två typer av preventivmedel samtidigt. Om du tar ett hormonellt antikonceptionsmedel 
(till exempel p-piller) skall du diskutera detta med din läkare.
22
Om du är man och din partner är gravid eller kan bli gravid, måste du använda kondom vid 
samlag medan du tar bexaroten och i minst en månad efter den sista dosen.
Körförmåga och användning av maskiner
Det är inte känt om Targretin påverkar din förmåga att köra bil och använda maskiner. Om du 
känner yrsel eller får synproblem under behandlingen, skall du inte köra bil eller använda 
maskiner.
Targretin innehåller sorbitol och butylhydroxianisol
Targretin innehåller en liten mängd sorbitol (en sockerart). Om du inte tål vissa sockerarter, tala 
med din läkare innan du tar detta läkemedel.
Butylhydroxianisol som ingår i Targretin kan irritera slemhinnorna. Därför ska kapslarna sväljas 
hela utan att tuggas.
3.
Hur du tar Targretin
Ta alltid detta läkemedel enligt läkarens anvisningar. Rådfråga läkare eller apotekspersonal om 
du är osäker.
Din läkare kommer att ordinera en lämplig dos för dig.
Rekommenderad dos är vanligen 4 till 10 kapslar som skall tas en gång om dagen. Ta det 
ordinerade antalet kapslar vid samma tidpunkt varje dag tillsammans med en måltid. Du kan ta 
kapslarna omedelbart före, under eller omedelbart efter måltiden. Kapslarna skall sväljas hela 
och inte tuggas.
Hur länge du skall ta Targretin
Vissa patienter blir bättre under de första veckorna av behandlingen, men de flesta behöver flera 
månader för att känna sig bättre.
Om du har tagit för stor mängd av Targretin 
Om du har tagit mer Targretin än den ordinerade dosen måste du kontakta din läkare.
Om du har glömt att ta Targretin
Om du har glömt att ta en dos, ta den dagliga dosen vid nästa måltid samma dag och ta den 
vanliga dosen som normalt nästa dag. Ta inte dubbel dos en dag för att kompensera för glömd 
dos dagen före.
Om du slutar att ta Targretin
Din läkare ska avgöra hur länge du ska ta Targretin och när behandlingen kan avbrytas. Sluta 
inte att ta din medicin förrän din läkare säger att du kan göra det.
Om du har ytterligare frågor om detta läkemedel, kontakta läkare eller apotekspersonal.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver 
inte få dem. Tala om för din läkare så fort som möjligt om du känner dig sämre medan du tar 
Targretin. Ibland blir det nödvändigt att ändra dosen eller avbryta behandlingen. Din läkare talar 
om vad du ska göra.
Följande biverkningar har observerats hos patienter med CTCL som behandlats med den 
rekommenderade initialdosen kapslar.
23
Mycket vanliga (kan förekomma hos fler än 1 av 10 behandlade patienter):
Lågt värde av vita blodkroppar.
Minskning av sköldkörtelhormon.
Höga blodfettsvärden (triglycerider och kolesterol).
Hudreaktioner (klåda, rodnad, irritation, fjällning).
Huvudvärk, trötthet, smärta.
Vanliga (kan förekomma hos upp till 1 av 10 behandlade patienter):
Lågt värde av röda blodkroppar, förstorade lymfkörtlar, försämring av lymfom.
Sköldkörtelbesvär.
Höga leverenzymvärden, nedsatt njurfunktion, lågt blodproteinvärde, viktökning.
Sömnlöshet, yrsel, nedsatt hudkänsel.
Torra ögon, dövhet, onormala förnimmelser från ögonen som t.ex. irritation och tyngdkänsla.
Svullnad av ben och armar.
Illamående, diarré, muntorrhet, torra läppar, aptitförlust, förstoppning, gasbildning, onormala 
leverfunktionsvärden, kräkningar.
Torr hud, hudbesvär, håravfall, hudsår, akne, tjockare hud, hudknutor, ökad svettning.
Ledsmärta, skelettsmärta, muskelsmärta.
Köldrysningar, buksmärta, allergisk reaktion, infektion.
Mindre vanliga (kan förekomma hos upp till 1 av 100 behandlade patienter):
Blodrubbning, eosinofili, leukocytos, lymfocytos, purpura, högt eller lågt trombocytvärde.
Överaktiv sköldkörtel.
Förhöjt bilirubin i blodet, försämrad njurfunktion, gikt, minskat HDL-kolesterol.
Rastlöshet, balanssvårigheter, depression, förhöjd hudkänsel, onormala nervförnimmelser,
svindel.
Onormal syn, suddig syn, inflammation av ögonlocken, katarakt, inflammation av ögonvitor,
skada på hornhinnan, hörselbesvär, synfältsdefekter.
Svullnad, blödning, högt blodtryck, hög hjärtfrekvens, märkbar venförstoring, utvidgning av 
blodkärl.
Magtarmbesvär, leversvikt, inflammation av bukspottkörteln.
Hårförändringar, herpes simplex, nagelbesvär, pustulöst hudutslag, seröst dränage, 
hudmissfärgning.
Muskelsvaghet.
Protein i urin, onormal njurfunktion.
Ryggsmärta, hudinfektion, feber, parasitinfektion, onormala laboratorietestvärden,
slemhinnebesvär, tumör.
Sällsynta dödliga biverkningar är akut inflammation av bukspottkörteln, blödning i huvudet och 
leversvikt. 
Rapportering av biverkningar
Om du får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Du kan också rapportera biverkningar direkt 
via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet.
5.
Hur Targretin ska förvaras
Förvara detta läkemedel utom syn- och räckhåll för barn. 
Används före utgångsdatum som anges på etiketten. Utgångsdatumet är den sista dagen i 
angiven månad.
24
Förvaras vid högst 30 C. Tillslut flaskan väl.
Läkemedel ska inte kastas i avloppet eller bland hushållsavfall. Fråga apotekspersonalen hur
man kastar läkemedel som inte längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
Varje Targretin-kapsel innehåller 75 mg av det aktiva ämnet bexaroten. Kapslarna innehåller 
också hjälpämnena makrogol, polysorbat, povidon och butylhydroxianisol. 
Kapselskalet består av gelatin, sorbitol- och glycerinblandning (glycerin, sorbitol, 
sorbitolanhydrider (1,4-sorbitan), mannitol och vatten), titandioxid (E171) och bläck (SDA-35A-
alkohol (etanol och etylacetat), propylenglykol (E1520), svart järnoxid (E172), 
polyvinylacetatftalat, renat vatten, isopropylalkohol, makrogol 400, ammoniumhydroxid 28%)
Läkemedlets utseende och förpackningsstorlekar
Targretin tillhandahålls som mjuka kapslar för intag genom munnen, i en vit plastburk som 
innehåller 100 kapslar.
Innehavare av godkännande för försäljning
Eisai GmbH
Edmund-Rumpler-Straße 3
60549 Frankfurt am Main
Tyskland
e-post: medinfo_de@eisai.net
Tillverkare
Eisai GmbH
Edmund-Rumpler-Straße 3
60549 Frankfurt am Main
Tyskland
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien
Eisai SA/NV
Tél/Tel: +32 (0)800 158 58
България
Ewopharma AG
Teл.: +359 2 962 12 00
Česká republika
Eisai GesmbH organizačni složka
Tel: + 420 242 485 839
Lietuva
Ewopharma AG atstovybė
Tel:  +370 5 2430444
Luxembourg/Luxemburg
Eisai SA/NV
Tél/Tel: +32 (0)800 158 58
(Belgique/Belgien)
Magyarország
Ewopharma Hungary Ltd.
Tel: +36 1 200 46 50
25
Danmark
Eisai AB
Tlf: + 46 (0) 8 501 01 600
(Sverige)
Deutschland
Eisai GmbH
Tel: + 49 (0) 69 66 58 50
Eesti
Ewopharma AG Eesti filiaal
Tel: +372 6015540
Ελλάδα
Arriani Pharmaceutical S.A.
Τηλ: + 30 210 668 3000
España
Eisai Farmacéutica, S.A.
Tel: + (34) 91 455 94 55
France
Eisai SAS
Tél: + (33) 1 47 67 00 05
Hrvatska
Ewopharma d.o.o
Tel:  +385 (0) 1 6646 563
Ireland
Eisai GmbH
Tel: + 49 (0) 69 66 58 50
(Germany)
Ísland
Eisai AB
Sími: + 46 (0)8 501 01 600
(Svíþjóð)
Italia
Eisai S.r.l.
Tel: + 39 02 5181401
Κύπρος
Arriani Pharmaceuticals S.A.
Τηλ: + 30 210 668 3000
(Ελλάδα)
Latvija
Ewopharma AG Pārstāvniecība
Tel:  +371 67450497
Denna bipacksedel ändrades senast 
26
Malta
Cherubino LTD
Tel:  +356 21343270
Nederland
Eisai B.V.
Tel: + 31 (0) 900 575 3340
Norge
Eisai AB
Tlf: + 46 (0) 8 501 01 600
(Sverige)
Österreich
Eisai GesmbH
Tel: + 43 (0) 1 535 1980-0
Polska
Ewopharma AG Sp. z o.o.
Tel: +48 (22) 620 11 71
Portugal
Eisai Farmacêtica, Unipessoal Lda
Tel: + 351 214 875 540
România
Ewopharma AG
Tel: +40 21 260 13 44
Slovenija
Ewopharma AG
Tel: +40 21 260 13 44
Slovenská republika
Eisai GesmbH organizačni složka
Tel.: + 420 242 485 839
(Česká republika)
Suomi/Finland
Eisai AB
Puh/Tel: + 46 (0) 8 501 01 600
(Ruotsi)
Sverige
Eisai AB
Tel: + 46 (0) 8 501 01 600
United Kingdom (Northern Ireland)
Eisai GmbH
Tel: + 49 (0) 69 66 58 50
(Germany)
Övriga informationskällor
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu.
27
