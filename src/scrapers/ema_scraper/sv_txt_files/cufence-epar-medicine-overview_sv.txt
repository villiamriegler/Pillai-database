EMA/775669/2022 
EMEA/H/C/004111 
Cufence (trientindihydroklorid) 
Sammanfattning av Cufence och varför det är godkänt inom EU 
Vad är Cufence och vad används det för? 
Cufence är ett läkemedel som används för att behandla patienter från 5 års ålder med Wilsons 
sjukdom, ett genetiskt tillstånd där koppar från födan ansamlas i kroppen, särskilt i levern och 
hjärnan, vilket leder till skador. Cufence ges till patienter som inte kan ta d-penicillamin, ett annat 
läkemedel mot detta tillstånd. 
Cufence innehåller den aktiva substansen trientindihydroklorid. 
Hur används Cufence? 
Cufence är receptbelagt och behandling ska inledas av en specialistläkare med erfarenhet av att 
behandla Wilsons sjukdom. 
Cufence finns som kapslar på 200 mg. Den rekommenderade dagliga dosen för vuxna är 4–8 kapslar 
och för barn 2–5 kapslar. Kapslarna tas i 2–4 uppdelade doser. Doserna justeras efter patientens svar 
och halterna av koppar i kroppen. Cufence ska tas på tom mage, minst en timme före eller två timmar 
efter måltid. 
För mer information om hur du använder Cufence, läs bipacksedeln eller tala med läkare eller 
apotekspersonal. 
Hur verkar Cufence? 
Den aktiva substansen i Cufence, trientin, är en kelatbildare. Den verkar genom att fästa vid koppar i 
kroppen och bilda ett komplex som sedan förs ut via urinen och avföringen. 
Vilka fördelar med Cufence har visats i studierna? 
Den aktiva substansen i Cufence, trientin, har visat sig förbättra symtomen på leversjukdom och 
neurologisk sjukdom hos patienter med Wilsons sjukdom som inte längre kan ta d-penicillamin. 
I en undersökning av läkarjournaler från 77 patienter som behandlats med trientin i minst sex 
månader förbättrades symtomen på leversjukdom hos nästan hälften (49 procent) av de behandlade 
patienterna, och de neurologiska symtomen förbättrades hos 14 procent av patienterna. En liten andel 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
patienter fick försämrade symtom: 5 procent med försämrade leversymtom och 3 procent med 
försämrade neurologiska symtom. 
Vilka är riskerna med Cufence? 
Den vanligaste biverkningen som orsakas av Cufence (kan förekomma hos upp till 1 av 10 användare) 
är illamående, särskilt i början av behandlingen. Hudutslag kan förekomma hos upp till 1 av 
100 användare. Duodenit (inflammation i tolvfingertarmen, den del av tarmen som leder ut från 
magsäcken) och svår kolit (inflammation i tjocktarmen som orsakar smärta och diarré) har också 
rapporterats. Hos vissa patienter kan neurologisk försämring uppstå i början av behandlingen, med 
symtom som dystoni (ofrivilliga muskelsammandragningar), stelhet, tremor (skakningar) och dysartri 
(talsvårigheter). 
En fullständig förteckning över biverkningar och restriktioner för Cufence finns i bipacksedeln. 
Varför är Cufence godkänt i EU? 
Trientin har använts i över 30 år för att behandla patienter med Wilsons sjukdom. Även om d-
penicillamin ges som huvudsaklig behandling för detta tillstånd är trientin effektivt när det gäller att 
förbättra symtomen på leversjukdom och neurologisk sjukdom hos patienter som inte kan ta detta 
läkemedel. Säkerheten hos Cufence har visat sig vara lik den hos andra läkemedel som innehåller 
trientin. 
Europeiska läkemedelsmyndigheten (EMA) fann därför att fördelarna med Cufence är större än 
riskerna och att Cufence kan godkännas för försäljning i EU. 
Vad görs för att garantera säker och effektiv användning av Cufence? 
Företaget som marknadsför Cufence kommer att genomföra en studie för att ytterligare beskriva 
trientins effekt i behandlingen av Wilsons sjukdom, däribland dess effekt på de symtom som 
förknippas med sjukdomen såsom leversymtom, neurologiska eller psykiatriska symtom, samt vilken 
dos som ska ges tidigt i behandlingen. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Cufence har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Cufence kontinuerligt. 
Biverkningar som har rapporterats för Cufence utvärderas noggrant och nödvändiga åtgärder vidtas för 
att skydda patienterna. 
Mer information om Cufence 
Den 25 juli 2019 beviljades Cufence ett godkännande för försäljning som gäller i hela EU. 
Mer information om Cufence finns på EMA:s webbplats: 
www.ema.europa.eu/medicines/human/EPAR/cufence 
Denna sammanfattning uppdaterades senast 09-2022. 
Cufence (trientindihydroklorid)  
EMA/775669/2022 
Sida 2/2 
 
 
 
