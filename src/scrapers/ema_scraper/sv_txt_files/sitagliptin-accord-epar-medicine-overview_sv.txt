EMA/128895/2022 
EMEA/H/C/005598 
Sitagliptin Accord (sitagliptin) 
Sammanfattning av Sitagliptin Accord och varför det är godkänt inom EU 
Vad är Sitagliptin Accord och vad används det för? 
Sitagliptin  Accord är ett  läkemedel som används för att kontrollera blodsockernivåerna hos vuxna med 
typ 2-diabetes. Det ges som komplement till  kost och motion  på följande sätt: 
•  Som enda läkemedel till patienter vars blodsockernivåer inte kontrolleras tillräckligt  väl genom kost 
och motion och som inte  kan ta metformin (ett  diabetesläkemedel). 
• 
• 
• 
• 
I kombination med metformin eller en PPAR-gammaagonist (en typ av diabetesläkemedel), som till 
exempel en tiazolidindion, till  patienter vars blodsockernivåer inte kontrolleras tillräckligt väl med 
enbart metformin eller en PPAR-gammaagonist. 
I kombination med en sulfonureid (en annan typ av diabetesläkemedel) till patienter vars 
blodsockernivåer inte kontrolleras tillräckligt väl med en sulfonureid som enda läkemedel och som 
inte kan ta metformin. 
I kombination med både metformin och en sulfonureid eller en PPAR-gammaagonist till patienter 
vars blodsockernivåer inte kontrolleras tillräckligt väl med de två läkemedlen. 
I kombination med insulin,  med eller utan metformin, till patienter vars blodsockernivåer inte 
kontrolleras tillräckligt väl med en stabil insulindos. 
Sitagliptin  Accord innehåller den aktiva substansen sitagliptin  och är ett  generiskt läkemedel. Det 
innebär att Sitagliptin  Accord innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Januvia. Mer information om 
generiska läkemedel finns i dokumentet med frågor och svar här. 
Hur används Sitagliptin Accord? 
Sitagliptin  Accord finns som tabletter  och är receptbelagt. Den rekommenderade dosen är 100 mg en 
gång om dagen. Dosen kan sänkas för vissa patienter som har nedsatt njurfunktion. Om Sitagliptin 
Accord tas tillsammans med en sulfonureid eller insulin  kan sulfonureid- eller insulindosen behöva 
sänkas för att minska risken för hypoglykemi (lågt blodsocker). 
För mer information om hur du använder Sitagliptin  Accord, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Hur verkar Sitagliptin Accord? 
Typ 2-diabetes är en sjukdom där bukspottkörteln inte  producerar tillräckligt med insulin  för att 
kontrollera blodsockernivån, eller där kroppen inte  kan använda insulinet  effektivt. Den aktiva 
substansen i Sitagliptin  Accord, sitagliptin,  är en dipeptidylpeptidas-4-hämmare (DPP-4-hämmare). 
Den verkar genom att  blockera nedbrytningen av de så kallade inkretinhormonerna i kroppen. Dessa 
hormoner frisätts efter en måltid och stimulerar bukspottkörtelns produktion av insulin.  Genom att  öka 
mängden inkretinhormoner i blodet stimulerar sitagliptin  bukspottkörteln att  producera mer insulin när 
blodsockernivåerna är höga. Sitagliptin  har ingen effekt när blodsockernivån är låg. Sitagliptin  minskar 
också den mängd glukos som bildas i levern genom att  höja insulinnivåerna och sänka nivåerna av 
hormonet glukagon. Tillsammans bidrar detta till  att  sänka blodsockernivåerna och underlätta 
kontrollen av typ 2-diabetes. 
Hur har Sitagliptin Accords effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Januvia, och behöver inte studeras igen för Sitagliptin  Accord. 
Liksom för alla läkemedel har företaget lagt fram kvalitetsdata för Sitagliptin  Accord. Företaget har 
också visat i en studie  att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Sitagliptin Accord? 
Eftersom Sitagliptin Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Sitagliptin Accord godkänt i EU? 
Europeiska läkemedelsmyndigheten (EMA) fann att det styrkts att  Sitagliptin Accord i enlighet  med 
EU:s krav har likvärdig kvalitet och är bioekvivalent med Januvia. Myndigheten fann därför att 
fördelarna är större än de konstaterade riskerna, liksom för Januvia, och att  Sitagliptin  Accord kan 
godkännas för användning i EU. 
Vad görs för att garantera säker och effektiv användning av Sitagliptin 
Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sitagliptin  Accord har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sitagliptin  Accord kontinuerligt. 
Misstänkta biverkningar som har rapporterats för Sitagliptin  Accord utvärderas noggrant och 
nödvändiga åtgärder vidtas för att skydda patienter. 
Mer information om Sitagliptin Accord 
Mer information om Sitagliptin Accord finns på EMA:s webbplats: 
ema.europa.eu/medicines/human/EPAR/sitagliptin-accord. Information om referensläkemedlet finns 
också på EMA:s webbplats. 
Sitagliptin Accord (sitagliptin)  
EMA/128895/2022  
Sida 2/2 
 
 
 
