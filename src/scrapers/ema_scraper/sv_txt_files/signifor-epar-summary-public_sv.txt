EMA/551881/2017 
EMEA/H/C/002052 
Sammanfattning av EPAR för allmänheten 
Signifor 
pasireotid 
Detta är en sammanfattning av det offentliga europeiska utredningsprotokollet (EPAR) för Signifor. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Signifor ska användas. 
Praktisk information om hur Signifor ska användas finns i bipacksedeln. Du kan också kontakta din 
läkare eller apotekspersonal. 
Vad är Signifor och vad används det för? 
Signifor är ett läkemedel som används för att behandla vuxna med Cushings sjukdom (ett tillstånd 
som orsakas av för hög produktion av hormonet kortisol) och akromegali (onormal tillväxt, särskilt av 
skelettet i händerna, fötterna och ansiktet som orsakas av för mycket tillväxthormon). 
Signifor används vid dessa tillstånd när kirurgi har misslyckats eller inte kan genomföras och, vid 
akromegali, när tillståndet heller inte kontrolleras tillräckligt väl med andra läkemedel som liknar 
Signifor och kallas ”somatostatinanaloger”. 
Eftersom antalet patienter med dessa sjukdomar är litet betraktas sjukdomarna som sällsynta och 
Signifor har klassificerats som särläkemedel (ett läkemedel som används vid sällsynta sjukdomar). 
Det innehåller den aktiva substansen pasireotid. 
Hur används Signifor? 
Signifor finns som en injektionsvätska, lösning som ges under huden och som pulver och vätska som 
används för injektion i muskeln. 
Till patienter med Cushings sjukdom ges Signifor som en injektion antingen under huden (övre delen 
av låret och magen är att föredra) två gånger om dagen eller i sittmuskeln var 4:e vecka. Efter 2 till 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
4 månader ska patientens svar på behandlingen utvärderas, och dosen ska justeras på lämpligt sätt 
eller behandlingen avbrytas om ingen nytta ses. Om biverkningar uppträder kan dosen behöva sänkas 
tillfälligt. 
Vid akromegali ges Signifor som en injektion i sittmuskeln var 4:e vecka. Dosen kan behöva anpassas 
efter behandlingssvaret, eller om biverkningar uppstår. 
Patienterna kan själva injicera sig under huden med Signifor efter att de fått lära sig hur man gör. 
Läkemedlet är receptbelagt. Mer information finns i bipacksedeln. 
Hur verkar Signifor? 
Den aktiva substansen i Signifor, pasireotid, är en somatostatinanalog. Detta betyder att den verkar på 
samma sätt som det naturliga hormonet, somatostatin, genom att blockera frisättningen av 
tillväxthormon från hypofysen på hjärnans undersida och indirekt blockera frisättningen av kortisol från 
binjurarna som sitter ovanför njurarna. (För att sänka kortisolet minskar först pasireotid produktionen 
av ett annat hormon, ACTH, som kontrollerar kortisolproduktionen.) 
Genom att sänka nivåerna av kortisol och tillväxthormon kan läkemedlet hjälpa till att lindra symtomen 
på Cushings sjukdom och akromegali. 
Vilken nytta med Signifor har visats i studierna? 
Cushings sjukdom 
Signifor är effektivt när det gäller att normalisera kortisolnivåerna hos vissa patienter med Cushings 
sjukdom. En huvudstudie på 165 vuxna patienter som fick injektionen under huden visade att 
15 procent av patienterna som fick 0,6 mg Signifor och 26 procent av patienterna som fick 0,9 mg 
Signifor hade normala nivåer av kortisol i urinen inom 6 månader. 34 procent av patienterna som fick 
0,6 mg Signifor och 41 procent av patienterna som fick 0,9 mg Signifor svarade delvis på behandling, 
och deras kortisolnivåer i urinen halverades inom 6 månader. 
I en andra studie på 150 vuxna patienter som använde muskelinjektionen svarade omkring 41 procent 
av patienterna på behandling inom 7 månader. 
Akromegali 
Signifor är effektivt när det gäller att sänka nivåerna av tillväxthormon och IGF-1 (ett annat hormon 
som är förhöjt hos patienter med akromegali). I en huvudstudie på 358 vuxna som inte tidigare 
behandlats sänktes nivåerna av tillväxthormon och IGF-1 till fördefinierade låga nivåer efter 1 år hos 
31 procent av patienterna som fick Signifor, jämfört med 19 procent av patienterna som fick oktreotid, 
en annan somatostatinanalog. Fördefinierade nivåer var lägre än 2,5 mikrogram/liter för 
tillväxthormon eller innanför de normala gränserna för IGF-1. 
Den andra studien på 198 patienter vars sjukdom inte hade kontrollerats tillräckligt med kirurgi eller 
annan läkarbehandling visade att 15 procent av patienterna som fick Signifor 40 mg och 20 procent av 
patienterna som fick Signifor 60 mg uppnådde fördefinierade sänkningar av hormonnivåerna efter 
24 veckor, jämfört med ingen av de 68 patienter som fick somatostatinanalogerna oktreotid eller 
lanreotid. 
När de två studierna fortsatte bekräftades den långsiktiga nyttan med Signifor hos patienter med 
akromegali. 
Signifor 
EMA/551881/2017 
Page 2/3 
 
 
 
Vilka är riskerna med Signifor? 
De vanligaste biverkningarna som orsakas av Signifor (uppträder hos fler än 1 av 10 patienter) är 
hyperglykemi (hög blodockernivå), diabetes, diarré, buksmärta (magont), illamående, kolelitiasis 
(gallstenar), reaktioner på injektionsstället och trötthet. En fullständig förteckning över biverkningar 
som rapporterats för Signifor finns i bipacksedeln. 
Signifor får inte ges till patienter med allvarliga leverproblem. En fullständig förteckning över 
restriktioner för Signifor finns i bipacksedeln. 
Varför godkänns Signifor? 
Signifor är effektivt när det gäller att sänka förhöjda kortisolnivåer hos patienter med Cushings 
sjukdom. Även om bara ett litet antal patienter får normala kortisolnivåer igen antas Signifor hjälpa 
patienter vars kirurgiska behandlingar har misslyckats eller som inte kan genomgå kirurgi. De 
patienter som inte upplever en klinisk nytta kan avbryta behandlingen. 
Signifor är också effektivt när det gäller att sänka nivåerna av tillväxthormon hos patienter med 
akromegali. Även om biverkningarna liknar dem av andra somatostatinanaloger såg man att högt 
blodsocker förekom oftare och var allvarligare med Signifor. Därför ska Signifor bara användas för 
akromegali när tillståndet inte kontrolleras av andra läkemedel i samma klass. 
Europeiska läkemedelsmyndigheten fann att nyttan med Signifor är större än riskerna och 
rekommenderade att Signifor skulle godkännas för försäljning i EU. 
Vad görs för att garantera säker och effektiv användning av Signifor? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Signifor har tagits med i produktresumén och bipacksedeln. 
Mer information om Signifor 
Den 24 april 2012 beviljade Europeiska kommissionen ett godkännande för försäljning av Signifor som 
gäller i hela EU. 
EPAR för Signifor finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Signifor finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningarna av ställningstagandena om Signifor från kommittén för särläkemedel finns på 
EMA:s webbplats 
•  Cushings sjukdom 
•  Akromegali 
Denna sammanfattning uppdaterades senast 09-2017. 
Signifor 
EMA/551881/2017 
Page 3/3 
 
 
 
