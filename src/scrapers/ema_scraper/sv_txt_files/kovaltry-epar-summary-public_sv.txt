EMA/235/2016 
EMEA/H/C/003825 
Sammanfattning av EPAR för allmänheten 
Kovaltry 
oktokog alfa 
Detta är en sammanfattning av det offentliga europeiska utredningsprotokollet (EPAR) för Kovaltry. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Kovaltry ska användas. 
Praktisk information om hur Kovaltry ska användas finns i bipacksedeln. Du kan också kontakta din 
läkare eller apotekspersonal. 
Vad är Kovaltry och vad används det för? 
Kovaltry används för att behandla och förebygga blödning hos patienter med hemofili A (en ärftlig 
blödningssjukdom som beror på brist på faktor VIII, ett protein som deltar i koagulationen). Det 
innehåller den aktiva substansen oktokog alfa, som är detsamma som human faktor VIII. 
Hur används Kovaltry? 
Kovaltry finns som pulver och vätska som bereds till en injektionsvätska. Injektionen ges i en ven 
under flera minuter. Dosens storlek och hur ofta injektionen ges beror på om Kovaltry används för att 
behandla eller förebygga blödning, hur allvarlig patientens faktor VIII-brist är, blödningens storlek och 
plats samt patientens tillstånd och kroppsvikt. 
Kovaltry är receptbelagt och behandling ska inledas under överinseende av läkare som har erfarenhet 
av att behandla hemofili. Mer information finns i produktresumén (ingår också i EPAR). 
Hur verkar Kovaltry? 
Patienter med hemofili A saknar faktor VIII, ett protein som behövs för normal blodkoagulation. 
Patienterna blöder därför lätt och kan till exempel ha problem med blödningar i leder, muskler och inre 
organ. Den aktiva substansen i Kovaltry, oktokog alfa, verkar i kroppen på samma sätt som human 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
faktor VIII. Den ersätter den saknade faktor VIII, hjälper blodet att koagulera och ger tillfällig kontroll 
över blödningen. 
Vilken nytta med Kovaltry har visats i studierna? 
Kovaltry visade sig kunna förebygga och behandla blödning i en huvudstudie på 62 patienter i åldern 
12 år eller äldre. Patienterna hade svår hemofili A och hade tidigare behandlats med andra faktor VIII-
produkter. Antalet blödningar under Kovaltry-behandling var i genomsnitt 3,8 blödningar per år 
(vanligast i leder). Detta kan jämföras med i genomsnitt 6,9 blödningar per år före Kovaltry-
behandling. Jämförbara resultat sågs hos patienter som fortsatte ta läkemedlet efter att den första 
studien avslutats. 
Omkring 70 procent av de blödningar som inträffade kunde behandlas med en enda injektion av 
Kovaltry. Omkring 15 procent kunde åtgärdas vid en andra injektion. Svaret på behandlingen 
bedömdes som bra eller utmärkt i 80 procent av fallen. Hos 12 patienter som behövde en större 
operation under studien bedömdes även kontrollen av blodförlusten som bra eller utmärkt av 
patienternas läkare. 
I en andra studie deltog 51 barn under 12 års ålder som tidigare behandlats med andra faktor VIII-
produkter. Även här var resultatet 3,8 blödningar per år i genomsnitt under behandling med Kovaltry 
(oftast i samband med skador). Svaret på behandlingen bedömdes som bra eller utmärkt i omkring 
90 procent av fallen. 
Data från en understödjande studie visade också fördelar av att använda Kovaltry i förebyggande syfte 
genom minskat antal blödningar. 
Vilka är riskerna med Kovaltry? 
Överkänslighetsreaktioner (allergiska reaktioner) är ovanliga med Kovaltry och förekommer hos från 1 
av 1 000 patienter till mindre än 1 av 100 patienter. Om de uppträder kan det till exempel vara 
angioödem (svullnad i vävnader under huden), en brännande och stickande känsla vid injektionsstället, 
frossa, vallningar, kliande hudutslag över hela kroppen, huvudvärk, nässelutslag, hypotoni (lågt 
blodtryck), känsla av onormal trötthet, illamående, rastlöshet, takykardi (snabba hjärtslag), tryck över 
bröstet, stickningar/domningar, kräkningar och väsande andning. I vissa fall kan dessa reaktioner bli 
allvarliga. 
Patienterna kan utveckla antikroppar mot hamster- eller musproteiner. Läkemedlet får därför inte ges 
till patienter som är överkänsliga (allergiska) mot oktokog alfa eller hamster- och musproteiner. Med 
faktor VIII-läkemedel finns det också en risk att vissa patienter utvecklar hämmande substanser 
(antikroppar) mot faktor VIII, vilket leder till att läkemedlet slutar verka med förlorad blödningskontroll 
som följd. 
En fullständig förteckning över biverkningar och restriktioner för Kovaltry finns i bipacksedeln. 
Varför godkänns Kovaltry? 
Kommittén för humanläkemedel (CHMP) fann att nyttan med Kovaltry är större än riskerna och 
rekommenderade att Kovaltry skulle godkännas för försäljning i EU. Kovaltry visade sig kunna både 
förebygga och behandla blödningar, även blödningar under operation, och kan användas i alla 
åldersgrupper. När det gäller säkerheten är de effekter som rapporterats de som kan förväntas för en 
faktor VIII-produkt. Ytterligare belägg för effekt och säkerhet hos patienter som inte tidigare 
behandlats med faktor VIII-läkemedel, samt ytterligare data vid långtidsanvändning på barn, ska 
lämnas in från pågående studier. 
Kovaltry  
EMA/235/2016 
Sida 2/3 
 
 
 
Vad görs för att garantera säker och effektiv användning av Kovaltry? 
En riskhanteringsplan har tagits fram för att se till att Kovaltry används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Kovaltry. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Företaget som marknadsför Kovaltry ska dessutom genomföra studier som undersöker läkemedlets 
säkerhet och effekt på patienter som inte tidigare har behandlats med andra faktor VIII-produkter. 
Företaget ska också lämna in fler belägg för säkerhet och effekt vid långtidsanvändning på barn. 
Mer information om Kovaltry 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Kovaltry finns i bipacksedeln (ingår också i EPAR). Du kan också kontakta din 
läkare eller apotekspersonal. 
Kovaltry  
EMA/235/2016 
Sida 3/3 
 
 
 
