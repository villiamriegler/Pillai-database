EMA/778167/2021 
EMEA/H/C/005524 
Tepmetko (tepotinib) 
Sammanfattning av Tepmetko och varför det är godkänt inom EU 
Vad är Tepmetko och vad används det för? 
Tepmetko är ett cancerläkemedel som används för att  behandla vuxna med icke-småcellig lungcancer 
(NSCLC) när cancern är avancerad och dess celler har särskilda genetiska mutationer (förändringar) 
som leder till mesenkymal-epitelial transitionsfaktorgen exon 14-skipping (METex14-skipping). Detta 
innebär att cancercellerna bildar en onormal form av ett protein som kallas MET  eftersom den del av 
MET-genen som kallas exon 14  inte används. 
Tepmetko används när patienten behöver ytterligare behandling efter att  ha fått  immunterapi eller 
platinabaserad kemoterapi, eller båda. 
Tepmetko innehåller den aktiva substansen tepotinib. 
Hur används Tepmetko? 
Läkemedlet är receptbelagt och behandling ska inledas och övervakas av en läkare med erfarenhet av 
att  ge cancerläkemedel. 
Patientens cancer ska testas innan behandlingen inleds för att bekräfta förekomst av METex14-
skipping-mutationer. 
Tepmetko finns som tabletter och tas genom munnen.  Den rekommenderade dosen är 450 mg en 
gång om dagen. Behandlingen kan fortsätta tills  patienten inte  längre har någon nytta  av den. Om 
vissa biverkningar uppstår kan läkaren besluta att  sänka dosen till  225 mg en gång om dagen, eller att 
avbryta eller avsluta behandlingen med Tepmetko. 
För mer information om hur du använder Tepmetko, läs bipacksedeln eller tala med läkare eller 
apotekspersonal. 
Hur verkar Tepmetko? 
MET-proteinet  ingår i en grupp enzymer som kallas receptortyrosinkinaser, som medverkar till cellers 
tillväxt. Hos NSCLC-patienter  med METex14-skipping bildas en onormal form av MET-proteinet  som gör 
att  cancercellerna delar sig och växer på ett  okontrollerat sätt. Den aktiva substansen i Tepmetko, 
tepotinib,  är en receptortyrosinkinashämmare som binder till detta  onormala MET-protein inuti 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
cancercellerna. Detta blockerar effekten av MET  och hjälper till att  bromsa cancerns tillväxt och 
spridning. 
Vilka fördelar med Tepmetko har visats i studierna? 
I en huvudstudie  på 138  patienter var Tepmetko effektivt för att  behandla vuxna med NSCLC med 
METex14-skipping-mutationer vars sjukdom hade förvärrats efter tidigare behandling med andra 
cancerläkemedel. Tepmetko jämfördes inte med någon annan behandling eller placebo (overksam 
behandling). 
Behandlingssvaret (minskning av cancerns storlek) bedömdes med hjälp av kroppsskanningar. Hos 
omkring 44  procent (61  av 138)  av patienterna minskade cancern delvis eller fullständigt  efter 
behandling med Tepmetko. I genomsnitt varade behandlingssvaren i över 11  månader. 
Vilka är riskerna med Tepmetko? 
De vanligaste biverkningarna som orsakas av Tepmetko (kan förekomma hos fler än 1 av 
5 användare) är ödem (vätskeansamling), illamående, låga albuminnivåer i blodet, diarré och förhöjda 
kreatininnivåer i blodet (ett  tecken på njurproblem). De vanligaste allvarliga biverkningarna som 
orsakas av Tepmetko (kan förekomma hos fler än 1 av 100 användare) är perifert ödem (svullnad, 
framför allt i vrister och fötter),  generaliserat ödem (ansamling av vätska i hela kroppen) och 
interstitiell  lungsjukdom (sjukdom som orsakar ärrbildning i lungorna). 
En fullständig  förteckning över biverkningar och restriktioner för Tepmetko finns i bipacksedeln. 
Varför är Tepmetko godkänt i EU? 
Det finns för närvarande inga specifika behandlingsalternativ för patienter med avancerad NSCLC med 
METex14-skipping-mutationer.  I huvudstudien  jämfördes visserligen inte Tepmetko med någon annan 
cancerbehandling, men den visade att läkemedlet var effektivt för patienter vars cancer hade 
förvärrats efter flera olika behandlingar. I allmänhet ansågs Tepmetkos biverkningar vara hanterbara. 
Europeiska läkemedelsmyndigheten (EMA) fann därför att fördelarna med Tepmetko är större än 
riskerna och att Tepmetko kan godkännas för försäljning i EU. 
Vad görs för att garantera säker och effektiv användning av Tepmetko? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tepmetko har tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Tepmetko kontinuerligt. 
Misstänkta biverkningar som har rapporterats för Tepmetko utvärderas noggrant och nödvändiga 
åtgärder vidtas för att skydda patienterna. 
Mer information om Tepmetko 
Mer information om Tepmetko finns på EMA:s webbplats: 
ema.europa.eu/medicines/human/EPAR/tepmetko. 
Tepmetko (tepotinib)  
EMA/778167/2021 
Sida 2/2 
 
 
 
