EMA/84670/2012 
EMEA/H/C/000723 
Sammanfattning av EPAR för allmänheten 
Toviaz 
fesoterodin 
Detta är en sammanfattning av det offentliga europeiska utredningsprotokollet (EPAR) för Toviaz. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Toviaz? 
Toviaz är ett läkemedel som innehåller den aktiva substansen fesoterodin. Det finns som 
depottabletter (4 mg och 8 mg). Depottablett är tabletter där fesoterodin frisätts långsamt från 
tabletten under några timmar. 
Vad används Toviaz för? 
Toviaz ges till vuxna med överaktiv blåsa för att behandla följande sjukdomssymtom: ökad 
blåstömningsfrekvens (behov av att urinera ofta), trängningar (plötsligt behov av att urinera) och 
trängningsinkontinens (plötslig brist på kontroll över urinering).  
 Läkemedlet är receptbelagt.  
Hur används Toviaz? 
Den rekommenderade startdosen av Toviaz är 4 mg en gång dagligen. Tabletterna sväljs hela med ett 
glas vatten och får inte tuggas. Patienten uppnår normalt full effekt av behandlingen efter två till åtta 
veckor. Beroende på patientens svar kan dosen ökas till 8 mg en gång dagligen. 
Dosen Toviaz ska justeras för eller inte ges till patienter som har problem med njurar eller lever, 
beroende på om de samtidigt får CYP3A4-hämmare, en grupp läkemedel som kan påverka hur Toviaz 
bryts ned i kroppen. Fullständig information finns i produktresumén (ingår också i EPAR). 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
Hur verkar Toviaz? 
Den aktiva substansen i Toviaz, fesoterodin, är ett antikolinergikum. Det blockerar receptorer i 
kroppen som kallas muskarinreceptorer. Det gör att de muskler som pressar ut urin ur blåsan slappnar 
av, vilket leder till en ökning av blåsans kapacitet och till förändringar av hur blåsans muskler dras 
samman när blåsan fylls på. På så sätts förebyggs oönskad urinering. 
Hur har Toviaz effekt undersökts? 
I de två huvudstudierna, som omfattade 1 964 patienter med överaktiv blåsa, jämfördes Toviaz (4 
eller 8 mg dagligen) med placebo (overksam behandling). I en av studierna jämfördes också Toviaz 
med tolterodin (ett annat läkemedel som används vid överaktiv blåsa). Det viktigaste effektmåttet var 
förändringen av antalet gånger patienterna behövde urinera under en 24-timmarsperiod efter 
12 veckors behandling. 
Vilken nytta har Toviaz visat vid studierna? 
Toviaz var effektivare än placebo och lika effektivt som tolterodin när det gällde att minska antalet 
gånger patienterna urinerade under en 24-timmarsperiod. Före behandling behövde patienterna 
urinera omkring 12 gånger på 24 timmar. Denna siffra minskade med 1,74 och 1,86 med 4 mg-dosen 
Toviaz och med 1,94 med 8 mg-dosen. Minskningen hos patienter som fick placebo och tolterodin var 
1,02 respektive 1,69. 
Vilka är riskerna med Toviaz? 
Den vanligaste biverkningen som orsakas av Toviaz (uppträder hos fler än 1 av 10 patienter) är 
muntorrhet. En fullständig förteckning över biverkningar som orsakas av Toviaz finns i bipacksedeln.  
Toviaz får inte ges till personer som är överkänsliga (allergiska) mot fesoterodin, något annat 
innehållsämne, jordnötter eller soja. Toviaz får inte heller ges till personer med  
  urinretention (svårighet att tömma blåsan), 
 
 
ventrikelretention (när magen inte töms ordentligt), 
okontrollerat trångvinkelglaukom (förhöjt tryck i ögat även med behandling), 
  myasthenia gravis (en nervsjukdom som orsakar muskelsvaghet), 
 
 
 
svårt nedsatt leverfunktion (allvarlig leversjukdom), 
svår ulcerös kolit (allvarlig inflammation i tjocktarmen som orsakar sår och blödningar), 
toxisk megakolon (en mycket allvarlig komplikation av kolit). 
Toviaz får inte ges till patienter med måttlig leversjukdom eller måttlig till svår njursjukdom samtidigt 
med starka CYP3A4-hämmare. Dessa läkemedel är bl.a. ketokonazol och itrakonazol (används för att 
behandla svampinfektioner), atazanavir, indinavir, nelfinavir, ritonavir och saquinavir (läkemedel som 
ges till hivpositiva patienter), klaritromycin och telitromycin (antibiotika) och nefazodon (används för 
att behandla depression).  
Varför har Toviaz godkänts? 
CHMP fann att nyttan med Toviaz är större än riskerna och rekommenderade att Toviaz skulle 
godkännas för försäljning. 
Toviaz  
EMA/84670/2012  
Sida 2/3
 
 
 
Mer information om Toviaz 
Den 20 april 2007 beviljade Europeiska kommissionen ett godkännande för försäljning av Toviaz som 
gäller i hela Europeiska unionen.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Toviaz finns i bipacksedeln (ingår också i EPAR). Du kan också kontakta din läkare 
eller apotekspersonal. 
Denna sammanfattning uppdaterades senast 02-2012. 
Toviaz  
EMA/84670/2012  
Sida 3/3
 
 
 
