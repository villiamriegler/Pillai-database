EMA/629707/2021 
EMEA/H/C/005854 
Regkirona (regdanvimab) 
Sammanfattning av Regkirona och varför det är godkänt inom EU 
Vad är Regkirona och vad används det för? 
Läkemedlet används för att behandla covid-19 hos vuxna som inte behöver syrgas och som har en 
ökad risk för att sjukdomen ska bli svår. 
Det innehåller den aktiva substansen regdanvimab. 
Hur används Regkirona? 
Läkemedlet ges som en engångsinfusion (dropp) i en ven inom 7 dagar efter de första symtomen på 
covid-19. Dosen beror på patientens kroppsvikt. 
Läkemedlet är receptbelagt och ska ges på vårdinrättningar där patienterna kan övervakas medan de 
får infusionen och i minst en timme därefter, och där de kan behandlas på lämpligt sätt om de 
utvecklar allvarliga allergiska reaktioner, däribland anafylaxi. 
För mer information om hur du använder Regkirona, läs bipacksedeln eller tala med läkare eller 
apotekspersonal. 
Hur verkar Regkirona? 
Den aktiva substansen i Regkirona, regdanvimab, är en monoklonal antikropp med aktivitet mot SARS-
CoV-2, det virus som orsakar covid-19. En monoklonal antikropp är ett slags protein som har 
utformats för att binda till en särskild struktur (ett s.k. antigen). Regdanvimab har utformats för att 
binda till spikeproteinet i SARS-CoV-2. När regdanvimab binder till spikeproteinet kan viruset inte 
tränga in i kroppens celler. 
Vilka fördelar med Regkirona har visats i studierna? 
En huvudstudie på 1 315 patienter med covid-19 visade att Regkirona ledde till att färre patienter 
behövde sjukhusvård eller syrgasbehandling, eller avled, jämfört med placebo (overksam behandling). 
Bland de patienter som löpte ökad risk för att deras sjukdom skulle bli allvarlig var 3,1 procent av 
patienterna som behandlades med Regkirona (14 av 446) inlagda på sjukhus, behövde extra syrgas 
eller avled inom 28 dagars behandling, jämfört med 11,1 procent av patienterna som fick placebo (48 
av 434). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact  Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
Majoriteten av patienterna i studien var infekterade med det ursprungliga SARS-CoV-2-viruset eller 
alfavarianten. Data om Regkironas effekt mot vissa cirkulerande SARS-CoV-2-varianter är för 
närvarande begränsade. 
Vilka är riskerna med Regkirona? 
Infusionsrelaterade reaktioner, inklusive allergiska reaktioner och anafylaxi, kan förekomma hos upp 
till 1 av 1 000 användare som får Regkirona. 
En fullständig förteckning över biverkningar och restriktioner för Regkirona finns i bipacksedeln. 
Varför är Regkirona godkänt i EU? 
Läkemedlet visade sig vara effektivt när det gäller att minska risken för sjukhusvård eller dödsfall hos 
patienter med covid-19 som löper ökad risk för att sjukdomen ska förvärras. Säkerhetsprofilen för 
Regkirona anses vara gynnsam. EMA fann därför att fördelarna med Regkirona är större än riskerna 
och att Regkirona kan godkännas för försäljning i EU. 
Vad görs för att garantera säker och effektiv användning av Regkirona? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Regkirona har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Regkirona kontinuerligt. 
Misstänkta biverkningar som har rapporterats för Regkirona utvärderas noggrant och nödvändiga 
åtgärder vidtas för att skydda patienterna. 
Mer information om Regkirona 
Den 12 november 2021 beviljades Regkirona ett godkännande för försäljning som gäller i hela EU. 
Mer information om Regkirona finns på EMA:s webbplats: 
ema.europa.eu/medicines/human/EPAR/regkirona 
Denna sammanfattning uppdaterades senast 11-2021. 
Regkirona (regdanvimab) 
EMA/629707/2021 
Sida 2/2 
 
 
 
