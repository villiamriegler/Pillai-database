EMA/438894/2012  
EMEA/H/C/002136 
Sammanfattning av EPAR för allmänheten 
Cuprymina 
(64Cu) kopparklorid 
Detta är en sammanfattning av det offentliga europeiska utredningsprotokollet (EPAR) för Cuprymina. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Cuprymina? 
Cuprymina är en lösning som innehåller den radioaktiva substansen (64Cu) kopparklorid. 64Cu är en 
radioaktiv form av koppar.  
Vad används Cuprymina för? 
Cuprymina används inte ensamt utan används för att radiomärka andra läkemedel. Radiomärkning är 
en teknik där substansen märks med en radioaktiv förening. Efter att substansen radiomärkts med 
Cuprymina tar den med sig radioaktiviteten till där den behövs i kroppen. 
Cuprymina används för att radiomärka läkemedel som särskilt tagits fram för användning med (64Cu) 
kopparklorid.  
Läkemedel som ska radiomärkas med Cuprymina är receptbelagda. 
Hur används Cuprymina? 
Cuprymina ska endast användas av specialister med erfarenhet av radiomärkning. Cuprymina ges 
aldrig direkt till patienten. Radiomärkning av ett läkemedel sker utanför kroppen i ett laboratorium. 
Det radiomärkta läkemedlet ges därefter till patienten i enlighet med anvisningarna i det läkemedlets 
produktresumé. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
Hur verkar Cuprymina? 
Den aktiva substansen i Cuprymina, (64Cu) kopparklorid, är en radioaktiv förening som avger en typ av 
strålning som kallas betastrålning. När ett läkemedel är radiomärkt med Cuprymina kommer 
läkemedlet att ta med sig strålningen till just den plats eller typ av cell i kroppen som läkemedlet är 
inriktat på. Strålningens avsedda verkan beror på vilken typ av läkemedel som har radiomärkts.  
Hur har Cupryminas effekt undersökts? 
Företaget lade fram information från den vetenskapliga litteraturen om de potentiella användningarna 
av Cuprymina. Vissa delar av den framlagda vetenskapliga litteraturen visade hur radiomärkning med 
radioaktiva former av koppar, däribland 64Cu, användes tillsammans med bildtekniker för att upptäcka 
tumörernas plats och spridning och hur tekniken potentiellt kan användas för att behandla olika typer 
av cancer.  
Vilken nytta har Cuprymina visat vid studierna? 
Informationen som företaget tillhandahöll visade att Cuprymina kan användas för att radiomärka 
läkemedel med 64Cu, och potentiellt användas för att upptäcka tumörernas plats och spridning. 
Vilka är riskerna med Cuprymina? 
Biverkningarna av Cuprymina beror främst på det läkemedel som det har radiomärkt och beskrivs i det 
läkemedlets bipacksedel. Cuprymina är självt radioaktivt, varför dess användning för radiomärkning 
kan innebära en risk för cancer och ärftliga defekter. Läkaren kommer att säkerställa att riskerna i 
samband med den radioaktiva exponeringen är mindre än riskerna av själva sjukdomen. 
Cuprymina får inte ges direkt till någon patient. Det får inte ges till patienter som är överkänsliga 
(allergiska) mot (64Cu) kopparklorid eller mot något annat innehållsämne. Det får inte ges till kvinnor 
med känd eller misstänkt graviditet. Mer information om användningsbegränsningarna för läkemedel 
som radiomärkts med Cuprymina finns i deras bipacksedlar. 
Varför har Cuprymina godkänts? 
Med tanke på de välkända riskerna av exponering för strålning vid radiomärkning beslutade kommittén 
att Cuprymina endast ska användas om detta motiveras av läkemedlets troliga nytta. CHMP ansåg att 
det inte finns några större säkerhetsproblem vad gäller potentiell koppartoxicitet, eftersom Cuprymina 
används vid mycket låga doser. Därför fann CHMP att nyttan med Cuprymina är större än riskerna och 
rekommenderade att Cuprymina skulle godkännas för försäljning. 
Mer information om Cuprymina 
Den 23 augusti 2012 beviljade Europeiska kommissionen ett godkännande för försäljning av 
Cuprymina som gäller i hela Europeiska unionen.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European public assessment reports. Mer information 
om behandling med Cuprymina finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 08-2012. 
Cuprymina  
Sida 2/2
 
 
 
 
