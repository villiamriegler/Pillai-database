EMA/351750/2015 
EMEA/H/C/003900 
Sammanfattning av EPAR för allmänheten 
Pregabalin Zentiva 
pregabalin 
Detta är en sammanfattning av det offentliga europeiska utredningsprotokollet (EPAR) för Pregabalin 
Zentiva. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Pregabalin Zentiva ska 
användas. 
Praktisk information om hur Pregabalin Zentiva ska användas finns i bipacksedeln. Du kan också 
kontakta din läkare eller apotekspersonal. 
Vad är Pregabalin Zentiva och vad används det för? 
Pregabalin Zentiva används för att behandla vuxna med följande tillstånd: 
•  Epilepsi, vid vilket det används som tillägg till pågående behandling av patienter med partiella 
anfall (epileptiska anfall som startar i en specifik del av hjärnan) som inte kan kontrolleras med 
pågående behandling. 
•  Generaliserat ångestsyndrom (ständig ångest eller oro som är obefogad). 
Pregabalin Zentiva är ett generiskt läkemedel, vilket innebär att Pregabalin Zentiva liknar ett 
referensläkemedel som redan är godkänt i EU. Referensläkemedlet är Lyrica. Mer information om 
generiska läkemedel finns i dokumentet med frågor och svar här. 
Pregabalin Zentiva innehåller den aktiva substansen pregabalin. 
Hur används Pregabalin Zentiva? 
Pregabalin Zentiva finns som kapslar (25, 50, 75, 100, 150, 200, 225 och 300 mg) och är 
receptbelagt. Den rekommenderade startdosen är 150 mg dagligen, fördelat på två eller tre doser. 
Efter tre till sju dagar kan dosen ökas till 300 mg per dag. Dosen kan ökas upp till två gånger till, ända 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
tills den effektivaste dosen uppnåtts. Den maximala dosen är 600 mg/dag. När man avbryter 
behandlingen med Pregabalin Zentiva ska det också ske stegvis, under åtminstone en vecka. Läkarna 
kan behöva sänka dosen för patienter med njurproblem. 
Hur verkar Pregabalin Zentiva? 
Den aktiva substansen i Pregabalin Zentiva, pregabalin, liknar strukturen hos kroppens egen 
signalsubstans gamma-aminosmörsyra (GABA), men har en helt annan typ av biologiska effekter. 
Signalsubstanser är kemiska ämnen som gör att nervcellerna kan kommunicera med varandra. Exakt 
hur pregabalin verkar är inte helt klarlagt, men man tror att det påverkar det sätt på vilket kalcium 
kommer in i nervcellerna. Det minskar aktiviteten i en del av hjärnans och ryggmärgens nervceller, 
och hämmar på så sätt frisättningen av andra signalsubstanser som bidrar till epilepsi och ångest. 
Hur har Pregabalin Zentivas effekt undersökts? 
Eftersom Pregabalin Zentiva är ett generiskt läkemedel har studierna begränsats till att fastställa att 
det är bioekvivalent med referensläkemedlet Lyrica. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Pregabalin Zentiva? 
Eftersom Pregabalin Zentiva är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför godkänns Pregabalin Zentiva? 
Kommittén för humanläkemedel (CHMP) fann att det styrkts att Pregabalin Zentiva i enlighet med EU:s 
krav har likvärdig kvalitet och är bioekvivalent med Lyrica. CHMP ansåg därför att nyttan är större än 
de konstaterade riskerna, liksom för Lyrica. Kommittén rekommenderade att Pregabalin Zentiva skulle 
godkännas för användning i EU. 
Vad görs för att garantera säker och effektiv användning av Pregabalin 
Zentiva? 
En riskhanteringsplan har tagits fram för att se till att Pregabalin Zentiva används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Pregabalin Zentiva. Där anges också lämpliga försiktighetsåtgärder som vårdpersonal 
och patienter ska vidta. 
Mer information finns i sammanfattningen av riskhanteringsplanen. 
Mer information om Pregabalin Zentiva 
Den 17 juli 2015 beviljade Europeiska kommissionen ett godkännande för försäljning av Pregabalin 
Zentiva som gäller i hela EU. 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Pregabalin Zentiva finns i bipacksedeln (ingår också i EPAR). Du kan 
också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast i juli 2015. 
Pregabalin Zentiva 
EMA/351750/2015 
Sida 2/2 
 
 
 
