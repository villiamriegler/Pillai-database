EMA/196734/2021 
EMEA/H/C/005336 
Drovelis (drospirenon/estetrol) 
Sammanfattning av Drovelis och varför det är godkänt inom EU 
Vad är Drovelis och vad används det för? 
Drovelis är ett kombinerat hormonellt preventivmedel. Det innehåller de aktiva substanserna 
drospirenon och estetrolmonohydrat. 
Hur används Drovelis? 
Drovelis är receptbelagt. Drovelis blisterkarta innehåller 28 tabletter (24 aktiva tabletter och 4 inaktiva 
tabletter som inte innehåller de aktiva substanserna). 
Tabletterna ska tas genom munnen i följd från den första dagen i menstruationscykeln. Först tas de 
aktiva tabletterna och sedan de 4 inaktiva tabletterna. Nästa karta ska påbörjas dagen efter den sista 
tabletten i föregående karta, så länge användning av preventivmedel behövs. För mer information om 
hur du använder Drovelis, läs bipacksedeln eller tala med läkare eller apotekspersonal. 
Hur verkar Drovelis? 
Drovelis är ett kombinerat p-piller som innehåller två aktiva substanser, drospirenon (ett gestagen) 
och estetrol (ett östrogen). Estetrol är en syntetisk version av ett östrogen som finns naturligt under 
graviditeten, och drospirenon är ett hormon med liknande effekter som det progesteron som 
produceras under menstruationscykeln. Båda dessa substanser ändrar kroppens hormonbalans, vilket 
gör att ägglossning förhindras. 
Vilka fördelar med Drovelis har visats i studierna? 
I två huvudstudier som omfattade totalt cirka 3 400 kvinnor visade sig Drovelis vara effektivt när det 
gällde att förebygga oönskad graviditet. 
Huvudeffektmåttet var antalet oönskade graviditeter per 100 kvinnoår (vilket motsvarar 100 kvinnor 
som använde preventivmedlet under ett år). Detta mått kallas Pearl-index och ett lägre Pearl-index 
innebär lägre risk att bli gravid. 
I en första studie, som omfattade 1 553 kvinnor i åldrarna 18–50 år, låg Pearl-index på 0,44 för 
gruppen 18–35 år och på 0,38 för hela gruppen. Detta ansågs vara ett tillräckligt lågt värde för ett 
oralt preventivmedel. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
I en andra studie, som omfattade 1 864 kvinnor i åldrarna 16–50 år, där fler graviditeter 
rapporterades, låg Pearl-index på 2,42 för kvinnor i åldern 16–35 år och på 2,30 för åldersgruppen 16–
50 år. 
Vilka är riskerna med Drovelis? 
De vanligaste biverkningarna som orsakas av Drovelis (kan förekomma hos upp till 1 av 10 användare) 
är oregelbundna blödningar mellan menstruationer (metrorragi), huvudvärk, akne, vaginal blödning 
och smärtsamma menstruationer (dysmenorré). En fullständig förteckning över biverkningar som 
rapporterats för Drovelis finns i bipacksedeln. 
Drovelis ska inte användas av kvinnor som tidigare haft blodproppar i venerna eller artärerna, eller av 
kvinnor som löper risk att få blodproppar. Det ska inte heller användas av kvinnor som har haft svåra 
lever- och njurproblem, levertumörer, hormonberoende cancerformer eller onormala blödningar från 
könsorganen av okänd orsak. En fullständig förteckning över restriktioner finns i bipacksedeln. 
Varför är Drovelis godkänt i EU? 
På det hela taget ansågs Drovelis vara effektivt när det gällde att förebygga oönskad graviditet. Vad 
gäller säkerheten är de biverkningar som orsakas av Drovelis jämförbara med dem som orsakas av 
andra kombinerade hormonella preventivmedel och faller inom ramen för vad som förväntas med ett 
piller som innehåller östrogen och gestagen. Europeiska läkemedelsmyndigheten (EMA) fann därför att 
fördelarna med Drovelis är större än riskerna och att Drovelis kan godkännas för försäljning i EU. 
Vad görs för att garantera säker och effektiv användning av Drovelis? 
Företaget som marknadsför Drovelis ska tillhandahålla en checklista för vårdpersonal och ett 
informationskort till kvinnor i syfte att hantera risken för tromboembolisk sjukdom. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Drovelis har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Drovelis kontinuerligt. 
Biverkningar som har rapporterats för Drovelis utvärderas noggrant och nödvändiga åtgärder vidtas för 
att skydda patienterna. 
Mer information om Drovelis 
Mer information om Drovelis finns på EMA:s webbplats: 
ema.europa.eu/medicines/human/EPAR/drovelis. 
Denna sammanfattning uppdaterades senast 05-2021. 
Drovelis (drospirenon/estetrol)  
EMA/196734/2021 
Sida 2/2 
 
 
 
