EMA/781233/2022 
EMEA/H/C/005921 
Sorafenib Accord (sorafenib). 
Sammanfattning av Sorafenib Accord och varför det är godkänt inom EU 
Vad är Sorafenib Accord och vad används det för? 
Sorafenib Accord är ett cancerläkemedel som används för att behandla patienter som har följande 
sjukdomar: 
•  Hepatocellulärt karcinom (en typ av levercancer). 
•  Avancerad njurcellscancer när cancerbehandling med interferon alfa eller interleukin-2 har 
misslyckats eller inte kan användas. 
Sorafenib Accord innehåller den aktiva substansen sorafenib. 
Sorafenib Accord är ett generiskt läkemedel, vilket innebär att Sorafenib Accord innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Nexavar. Mer information om generiska läkemedel finns i dokumentet med 
frågor och svar här. 
Hur används Sorafenib Accord? 
Sorafenib Accord är receptbelagt. Behandling med Sorafenib Accord ska övervakas av läkare som har 
erfarenhet av att använda cancerbehandlingar. 
Sorafenib Accord ges som två tabletter två gånger om dagen, utan mat eller tillsammans med en 
måltid som har ett lågt eller måttligt fettinnehåll. Behandlingen bör fortsätta så länge patienten har 
nytta av den utan alltför många biverkningar. För att hantera biverkningar kan behandlingen tillfälligt 
avbrytas eller dosen sänkas. 
För mer information om hur du använder Sorafenib Accord, läs bipacksedeln eller tala med läkare eller 
apotekspersonal. 
Hur verkar Sorafenib Accord? 
Den aktiva substansen i Sorafenib Accord, sorafenib, är en proteinkinashämmare. Detta innebär att 
den blockerar vissa specifika enzymer som kallas proteinkinaser och som medverkar till 
cancercellernas tillväxt och spridning, liksom till utvecklingen av nya blodkärl som försörjer tumörerna. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
Genom att blockera dessa enzymer kan Sorafenib Accord minska cancercellernas tillväxt och stänga av 
den blodförsörjning som gör att de kan växa. 
Hur har Sorafenib Accords effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet, Nexavar, och behöver inte studeras igen för Sorafenib Accord. 
Liksom för alla läkemedel har företaget lagt fram kvalitetsdata för Sorafenib Accord. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Sorafenib Accord? 
Eftersom Sorafenib Accord är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Sorafenib Accord godkänt i EU? 
Europeiska läkemedelsmyndigheten (EMA) fann att det styrkts att Sorafenib Accord i enlighet med 
EU:s krav har likvärdig kvalitet och är bioekvivalent med Nexavar. Myndigheten fann därför att 
fördelarna med Sorafenib Accord är större än de konstaterade riskerna, liksom för Sorafenib, och att 
läkemedlet kan godkännas för försäljning i EU. 
Vad görs för att garantera säker och effektiv användning av Sorafenib 
Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sorafenib Accord har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Sorafenib Accord kontinuerligt. 
Misstänkta biverkningar som har rapporterats för Sorafenib Accord utvärderas noggrant och 
nödvändiga åtgärder vidtas för att skydda patienterna. 
Mer information om Sorafenib Accord 
Mer information om Sorafenib Accord finns på EMA:s webbplats: 
ema.europa.eu/medicines/human/EPAR/sorafenib-accord. 
Sorafenib Accord (sorafenib).  
EMA/781233/2022  
Sida 2/2 
 
 
 
