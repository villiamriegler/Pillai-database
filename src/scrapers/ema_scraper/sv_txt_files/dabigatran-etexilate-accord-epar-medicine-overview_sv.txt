EMA/162570/2023
EMEA/H/C/005639
Dabigatran Etexilate Accord (dabigatranetexilat)
Sammanfattning av Dabigatran Etexilate Accord och varför det är godkänt 
inom EU
Vad är Dabigatran Etexilate Accord och vad används det för?
Dabigatran Etexilate Accord är ett blodförtunnande läkemedel som används för att



förhindra att blodproppar bildas i venerna hos vuxna som genomgått en operation för byte av höft- 
eller knäled,
förebygga stroke (blodpropp i hjärnan) och systemisk embolism (blodpropp i ett annat organ) hos
vuxna som har ”icke-valvulärt förmaksflimmer”, en typ av onormal hjärtrytm, och som anses vara i
riskzonen för stroke,
behandla  djup  ventrombos  (DVT,  en  blodpropp  i  en  djupt  liggande  ven,  vanligen  i  benet)  och
lungembolism (en propp i ett blodkärl som försörjer lungorna) hos vuxna, samt för att förhindra att
dessa tillstånd återkommer,

behandla blodproppar i venerna hos barn och förhindra att blodpropparna återkommer.
Dabigatran Etexilate Accord är ett generiskt läkemedel. Det innebär att det innehåller samma aktiva 
substans och verkar på samma sätt som ett referensläkemedel som redan är godkänt i EU. 
Referensläkemedlet för Dabigatran Etexilate Accord är Pradaxa. Mer information om generiska 
läkemedel finns i dokumentet med frågor och svar här.
Dabigatran Etexilate Accord innehåller den aktiva substansen dabigatranetexilat.
Hur används Dabigatran Etexilate Accord?
Dabigatran Etexilate Accord finns som kapslar för vuxna och barn över 8 år. Läkemedlet ska tas genom 
munnen en eller två gånger om dagen, och behandlingstiden och dosen beror på det tillstånd som 
läkemedlet används för att behandla eller förebygga och andra läkemedel som patienten tar.
Njurfunktionen ska också kontrolleras hos alla patienter innan behandlingen inleds, för att utesluta 
patienter med allvarligt nedsatt njurfunktion, och ska kontrolleras på nytt under behandlingens gång 
om det misstänks att den försämrats. När Dabigatran Etexilate Accord ges under lång tid till patienter 
med icke-valvulärt förmaksflimmer, eller när det ges till patienter med DVT eller lungembolism, ska 
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2023. Reproduction is authorised provided the source is acknowledged.
njurfunktionen kontrolleras minst en gång om året om patientens njurfunktion är lätt till måttligt 
nedsatt eller om patienten är över 75 år gammal.
Läkemedlet är receptbelagt.
För mer information om hur du använder Dabigatran Etexilate Accord, läs bipacksedeln eller tala med 
läkare eller apotekspersonal.
Hur verkar Dabigatran Etexilate Accord?
Den aktiva substansen i Dabigatran Etexilate Accord, dabigatranetexilat, är en s.k. prodrug till 
dabigatran, vilket innebär att den omvandlas till dabigatran i kroppen. Dabigatran är ett 
blodförtunnande medel, dvs. ett medel som förhindrar att blodet koagulerar (levrar sig). Det blockerar 
ämnet trombin, som är nödvändigt för att blodet ska levra sig.
Hur har Dabigatran Etexilate Accords effekt undersökts?
Fördelarna och riskerna med den aktiva substansen vid godkänd användning har redan studerats för 
referensläkemedlet, Pradaxa, och behöver inte studeras igen för Dabigatran Etexilate Accord.
Liksom för alla läkemedel har företaget lagt fram kvalitetsdata för Dabigatran Etexilate Accord. 
Företaget har också visat i en studie att det är ”bioekvivalent” med referensläkemedlet. Två läkemedel 
är bioekvivalenta när de bildar samma halter av den aktiva substansen i kroppen och förväntas 
därmed ha samma effekt.
Vilka är fördelarna och riskerna med Dabigatran Etexilate Accord?
Eftersom Dabigatran Etexilate Accord är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet.
En förteckning över biverkningar och restriktioner för Dabigatran Etexilate Accord finns i bipacksedeln.
Varför är Dabigatran Etexilate Accord godkänt i EU?
Europeiska läkemedelsmyndigheten (EMA) fann att det styrkts att Dabigatran Etexilate Accord i 
enlighet med EU:s krav har likvärdig kvalitet och är bioekvivalent med Pradaxa. EMA fann därför att 
fördelarna är större än de konstaterade riskerna, liksom för Pradaxa, och att Dabigatran Etexilate 
Accord kan godkännas för försäljning i EU.
Vad görs för att garantera säker och effektiv användning av Dabigatran 
Etexilate Accord?
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Dabigatran Etexilate Accord har tagits med i 
produktresumén och bipacksedeln.
Liksom för alla läkemedel övervakas de vetenskapliga uppgifterna för Dabigatran Etexilate Accord 
kontinuerligt. Misstänkta biverkningar som har rapporterats för Dabigatran Etexilate Accord utvärderas 
noggrant och nödvändiga åtgärder vidtas för att skydda patienterna.
Dabigatran Etexilate Accord (dabigatranetexilat) 
EMA/245771/2023 
Sida 2/3
Mer information om Dabigatran Etexilate Accord
Mer information om Dabigatran Etexilate Accord finns på EMA:s webbplats: 
www.ema.europa.eu/medicines/human/EPAR/dabigatran-etexilate-accord. Information om 
referensläkemedlet finns också på EMA:s webbplats.
Dabigatran Etexilate Accord (dabigatranetexilat) 
EMA/245771/2023 
Sida 3/3
