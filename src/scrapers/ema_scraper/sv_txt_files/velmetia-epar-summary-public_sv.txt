EMA/370038/2013 
EMEA/H/C/000862 
Sammanfattning av EPAR för allmänheten 
Velmetia 
sitagliptin / metforminhydroklorid 
Detta är en sammanfattning av det offentliga europeiska utredningsprotokollet (EPAR) för Velmetia. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Velmetia? 
Velmetia är ett läkemedel som innehåller två aktiva substanser, sitagliptin och metforminhydroklorid. 
Det finns som tabletter (50 mg sitagliptin/850 mg metforminhydroklorid och 
50 mg sitagliptin/1 000 mg metforminhydroklorid). 
Vad används Velmetia för? 
Velmetia används för att behandla patienter med typ 2-diabetes för att förbättra blodsockerkontrollen.  
Det ges som tillägg till diet och motion 
• 
• 
• 
till patienter som inte kontrolleras tillräckligt med enbart metformin (ett diabetesläkemedel), 
till patienter som redan tar en kombination av sitagliptin och metformin som separata tabletter, 
i kombination med en sulfonureid, en PPAR-gamma-agonist som till exempel en tiazolidindion, eller 
insulin (andra typer av diabetesläkemedel) till patienter vars sjukdom inte kontrolleras tillräckligt 
med enbart detta läkemedel och metformin. 
Läkemedlet är receptbelagt. 
Hur används Velmetia? 
Velmetia tas två gånger dagligen. Vilken tablettstyrka som ska användas beror på dosen av de andra 
diabetesläkemedel som patienten tagit tidigare. Om Velmetia tas tillsammans med en sulfonureid eller 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
 
insulin kan sulfonureid- eller insulindosen behöva sänkas för att undvika hypoglykemi (lågt 
blodsocker). 
Högsta dos av sitagliptin är 100 mg en gång dagligen. Velmetia ska tas tillsammans med föda för att 
man ska undvika eventuella magbesvär som orsakas av metformin. 
Hur verkar Velmetia? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera blodsockernivån (glukos) eller där kroppen inte klarar av att använda insulin effektivt. De 
aktiva substanserna i Velmetia, sitagliptin och metforminhydroklorid, verkar på olika sätt. 
Sitagliptin är en dipeptidylpeptidas 4 (DPP-4)-hämmare. Den verkar genom att blockera nedbrytningen 
av de så kallade inkretinhormonerna i kroppen. Dessa hormoner frigörs efter en måltid och stimulerar 
bukspottkörtelns produktion av insulin. Genom att sitagliptin ger en högre halt av inkretinhormoner i 
blodet stimuleras bukspottkörteln till att producera mer insulin när blodsockernivån är hög. Sitagliptin 
har ingen effekt när blodsockret är lågt. Sitagliptin sänker också den mängd blodsocker som 
produceras av levern genom att höja insulinnivåerna och sänka nivåerna av hormonet glukagon. 
Sitagliptin har varit godkänt i EU under namnen Januvia och Xelevia sedan 2007 och under namnet 
Tesavel sedan 2008. 
Metformin verkar främst genom att hämma produktionen av blodsocker och minska 
blodsockerupptaget i tarmen. Metformin har funnits i EU sedan 1950-talet. 
Till följd av de båda aktiva substansernas verkan sänks blodsockernivåerna och detta bidrar till att 
kontrollera typ 2-diabetes. 
Hur har Velmetias effekt undersökts? 
Sitagliptin kan ges ensamt som Januvia/Xelevia/Tesavel tillsammans med metformin och tillsammans 
med både metformin och en sulfonureid till patienter med typ 2-diabetes. Företaget lade fram 
resultaten av tre studier av Januvia/Xelevia för att stödja användningen av Velmetia hos patienter vars 
blodsocker inte kontrollerades tillräckligt med pågående metforminbehandling. 
I två av studierna undersöktes sitagliptin som tillägg till metformin. I den första jämfördes sitagliptin 
med placebo (overksam behandling) hos 701 patienter, i den andra med glipizid (en sulfonureid) hos 
1 172 patienter. I den tredje studien jämfördes sitagliptin med placebo då det gavs som 
tilläggsbehandling till glimepirid (en annan sulfonureid), med eller utan metformin till 441 patienter. 
Resultaten av tre ytterligare studier användes för att stödja användningen av Velmetia. I den första, 
som omfattade 1 091 patienter som inte kontrollerades tillräckligt med enbart diet och motion, 
jämfördes effekten av Velmetia med effekten av enbart metformin eller sitagliptin. I den andra, som 
omfattade 278 patienter som inte kontrollerades tillräckligt väl med kombinationen av metformin och 
rosiglitazon (en PPAR-gamma-agonist), jämfördes effekterna av tillägg av sitagliptin eller placebo. Den 
tredje studien omfattade 641 patienter som inte kontrollerades tillräckligt väl med en stabil insulindos. 
Av dessa patienter fick tre fjärdedelar också metformin. I denna studie jämfördes också effekterna av 
sitagliptin eller placebo som tillägg. 
I samtliga studier var huvudeffektmåttet förändringen av nivåerna i blodet av ämnet glykosylerat 
hemoglobin (HbA1c), som visar hur väl blodsockernivåerna kontrolleras. 
Företaget gjorde ytterligare studier för att visa att de aktiva substanserna i Velmetia tas upp av 
kroppen på samma sätt som när de två läkemedlen ges var för sig. 
Velmetia  
EMA/370038/2013 
Sida 2/3 
 
 
 
Vilken nytta har Velmetia visat vid studierna? 
Velmetia var effektivare än enbart metformin. Tillägg av 100 mg sitagliptin till metformin minskade 
nivåerna av HbA1c med 0,67 procent (från cirka 8,0 procent) efter 24 veckor, jämfört med en 
minskning med 0,02 procent hos patienterna som fick tillägg av placebo. Att lägga till sitagliptin till 
metformin hade liknande effekt som att lägga till glipizid. I den studie där sitagliptin gavs som tillägg 
till glimepirid och metformin minskade nivåerna av HbA1c med 0,59 procent efter 24 veckor jämfört 
med en ökning med 0,30 procent hos patienterna som fick tillägg av placebo. 
I den första av de tre ytterligare studierna var Velmetia effektivare än enbart metformin eller 
sitagliptin. I den andra minskade nivåerna av HbA1c med 1,03 procent efter 18 veckor hos patienter 
som fick sitagliptin som tillägg till metformin och rosiglitazon, jämfört med en minskning på 0,31 
procent hos dem som fick placebo som tillägg. Slutligen minskade nivåerna med 0,59 procent efter 24 
veckor hos patienter som fick sitagliptin som tillägg till insulin, jämfört med en minskning på 0,03 
procent hos dem som fick placebo som tillägg. Det fanns ingen skillnad när det gällde denna effekt 
mellan patienter som också fick metformin och dem som inte fick metformin. 
Vilka är riskerna med Velmetia? 
Den vanligaste biverkningen som orsakas av Velmetia (uppträder hos 1–10 patienter av 100) är 
illamående. En fullständig förteckning över biverkningar som rapporterats för Velmetia finns i 
bipacksedeln. 
Velmetia får inte ges till personer som är överkänsliga (allergiska) mot sitagliptin, metformin eller 
något annat innehållsämne. Det får inte ges till patienter som har diabetesketoacidos eller 
diabetesprekoma (farliga tillstånd som kan uppträda vid diabetes), njur- eller leverproblem, tillstånd 
som kan påverka njurarna eller en sjukdom som ger minskad tillförsel av syre till vävnaderna, till 
exempel hjärt- eller lungsvikt eller en nyligen inträffad hjärtattack. Det får inte heller ges till patienter 
som dricker mycket stora mängder alkohol eller är alkoholister eller till ammande kvinnor. En 
fullständig förteckning över restriktioner finns i bipacksedeln. 
Varför har Velmetia godkänts? 
CHMP fann att nyttan med Velmetia är större än riskerna och rekommenderade att Velmetia skulle 
godkännas för försäljning. 
Mer information om Velmetia 
Den 16 juli 2008 beviljade Europeiska kommissionen ett godkännande för försäljning av Velmetia som 
gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Velmetia finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning aktualiserades senast 06-2013. 
Velmetia  
EMA/370038/2013 
Sida 3/3 
 
 
 
