EMA/388718/2023 
EMEA/H/C/006048 
Degarelix Accord (degarelix) 
Sammanfattning av Degarelix Accord och varför det är godkänt inom EU 
Vad är Degarelix Accord och vad används det för? 
Degarelix Accord är ett läkemedel som används för att behandla prostatacancer (cancer i en körtel i 
det manliga fortplantningssystemet) hos vuxna män när cancern är hormonberoende, vilket innebär 
att den svarar på behandlingar som sänker nivåerna av hormonet testosteron. Läkemedlet ges enligt 
följande: 
• 
• 
För att behandla avancerad hormonberoende prostatacancer. ”Avancerad” innebär att cancern har 
spridit sig utanför bäckenet till närliggande vävnader, såsom lymfkörtlar och skelett. 
Före eller tillsammans med strålbehandling för att behandla högrisklokaliserad eller lokalt 
avancerad hormonberoende prostatacancer. ”Högrisklokaliserad” innebär att cancern sannolikt 
kommer att sprida sig utanför prostatakörteln till närliggande vävnader och bli ”lokalt avancerad”. 
Degarelix Accord innehåller den aktiva substansen degarelix och är ett generiskt läkemedel. Det 
innebär att Degarelix Accord innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet för Degarelix Accord är Firmagon. 
Mer information om generiska läkemedel finns i dokumentet med frågor och svar här. 
Hur används Degarelix Accord? 
Degarelix Accord injiceras under huden i buken (magen). Behandlingen inleds med två på varandra 
följande injektioner under den första månaden. Därefter ges en engångsinjektion varje månad. Läkare 
ska övervaka effekten av behandlingen med Degarelix Accord genom att mäta nivåerna av testosteron 
och prostataspecifikt antigen (PSA) i blodet. PSA är ett protein som produceras av prostatakörteln och 
som ofta påträffas i höga nivåer hos män med prostatacancer. 
Läkemedlet är receptbelagt. För mer information om hur du använder Degarelix Accord, läs 
bipacksedeln eller tala med läkare eller apotekspersonal. 
Hur verkar Degarelix Accord? 
Testosteron kan få prostatacancerceller att växa. Den aktiva substansen i Degarelix Accord, degarelix, 
sänker nivåerna av testosteron i kroppen genom att blockera effekterna av det naturliga hormonet 
gonadotropinfrisläppande hormon (GnRH). GnRH ingår i den första etappen i det system som ansvarar 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
för testosteronproduktionen. Genom att blockera GnRH bromsar Degarelix Accord cancercellernas 
tillväxt. När Degarelix Accord injiceras bildas det ett gel under huden som långsamt frisätter den aktiva 
substansen under några veckor. 
Hur har Degarelix Accords effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Firmagon, och behöver inte studeras igen för Degarelix Accord. 
Liksom för alla läkemedel har företaget lagt fram kvalitetsdata för Degarelix Accord. Inga 
bioekvivalensstudier behövde göras för att undersöka om Degarelix Accord tas upp på liknande sätt 
och ger samma nivå av den aktiva substansen i blodet som referensläkemedlet. Detta beror på att 
sammansättningen för Degarelix Accord i hög grad liknar den för referensläkemedlet och vid injektion 
under huden förväntas den aktiva substansen tas upp på samma sätt i båda läkemedlen. 
Vilka är fördelarna och riskerna med Degarelix Accord? 
Eftersom Degarelix Accord är ett generiskt läkemedel anses dess fördelar och risker vara desamma 
som för referensläkemedlet. 
Varför är Degarelix Accord godkänt i EU? 
Europeiska läkemedelsmyndigheten (EMA) fann att det styrkts att Degarelix Accord i enlighet med 
EU:s krav är jämförbart med Firmagon. EMA fann därför att fördelarna är större än de konstaterade 
riskerna, liksom för Firmagon, och att Degarelix Accord kan godkännas för försäljning i EU. 
Vad görs för att garantera säker och effektiv användning av Degarelix 
Accord? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Degarelix Accord har tagits med i produktresumén och 
bipacksedeln. 
Eventuella ytterligare åtgärder som införts för Firmagon gäller även för Degarelix Accord i tillämpliga 
fall. 
Liksom för alla läkemedel övervakas de vetenskapliga uppgifterna för Degarelix Accord kontinuerligt. 
Misstänkta biverkningar som har rapporterats för Degarelix Accord utvärderas noggrant och 
nödvändiga åtgärder vidtas för att skydda patienterna. 
Mer information om Degarelix Accord 
Mer information om Degarelix Accord finns på EMA:s webbplats: 
ema.europa.eu/medicines/human/EPAR/degarelix-accord. 
Information om referensläkemedlet finns också på EMA:s webbplats. 
Degarelix Accord (degarelix)  
EMA/388718/2023  
Sida 2/2 
 
 
 
