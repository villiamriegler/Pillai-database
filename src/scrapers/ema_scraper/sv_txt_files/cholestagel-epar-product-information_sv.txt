BILAGA 1 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Cholestagel 625 mg filmdragerade tabletter 
2. 
KVALITATIV OCH KVANTITATIV SAMMANSÄTTNING 
Varje tablett innehåller 625 mg colesevelam (som hydroklorid). 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Filmdragerad tablett (tablett). 
Benvita, ovala, filmdragerade tabletter märkta med “C625” på en sida. 
4. 
KLINISKA UPPGIFTER 
4.1  Terapeutiska indikationer 
Cholestagel administrerat tillsammans med en 3-hydroxy-3-metyl-glutaryl-koenzym A (HMG-CoA) 
reduktashämmare (statin) är indicerat som adjunktiv terapi till diet för att verka som en additiv 
reduktion av nivåerna av LDL-kolesterol (LDL-C) hos vuxna patienter med primär hyperkolesterolemi 
som inte kontrolleras tillräckligt med statin enbart. 
Cholestagel som monoterapi är indicerat som adjunktiv terapi till diet för reduktion av förhöjda 
totalvärden av kolesterol och LDL-C hos vuxna patienter med primär hyperkolesterolemi, och hos 
vilka statin anses olämpligt eller inte tolereras väl. 
Cholestagel kan även användas i kombination med ezetimib, med eller utan en statin, hos vuxna 
patienter med primär hyperkolesterolemi, däribland patienter med familjär hyperkolesterolemi (se 
avsnitt 5.1). 
4.2  Dosering och administreringssätt 
Dosering 
Kombinationsterapi 
Den rekommenderade dosen av Cholestagel i kombination med en statin med eller utan ezetimib är 4 
till 6 tabletter per dag. Den maximala rekommenderade dosen är 6 tabletter per dag fördelat på 3 
tabletter två gånger dagligen i samband med måltid eller 6 tabletter en gång per dag i samband med 
måltid. Kliniska prövningar har visat att Cholestagel och statiner kan administreras tillsammans eller 
doseras var för sig och att Cholestagel och ezetimib kan administreras tillsammans eller doseras var 
för sig. 
Monoterapi 
Den rekommenderade startdosen Cholestagel är 6 tabletter per dag fördelat på 3 tabletter två gånger 
dagligen i samband med måltid eller 6 tabletter en gång per dag i samband med måltid. Maximal 
rekommenderad dos är 7 tabletter per dag. 
Under terapin ska den kolesterolsänkande dieten fortsätta och serumnivåer för totalt kolesterol (totalt 
C), LDL kolesterol (LDL-C) och triglycerid ska bestämmas regelbundet under behandlingen för att 
bekräfta fördelaktiga initiala och adekvata långsiktiga terapisvar. 
När en läkemedelsinteraktion med ett annat samtidigt givet läkemedel inte kan uteslutas, i de fall där 
mindre variationer av det andra läkemedlets effekt har klinisk betydelse, eller när kliniska data 
2 
 
 
 
 
 
 
 
 
 
 
 
 
 
 
 
 
 
 
 
beträffande samadministration saknas, ska Cholestagel administreras minst fyra timmar före eller 
minst fyra timmar efter det andra läkemedlet för att minimera risken för minskad absorption av det 
andra läkemedlet (se avsnitt 4.5).  
Äldre patienter 
Dosen behöver inte justeras när Cholestagel administreras till äldre patienter. 
Pediatrisk population 
Säkerhet och effekt av Cholestagel hos barn i åldrarna 0-17 år har ännu inte fastställts. 
Tillgänglig information finns i avsnitt 5.1 men ingen doseringsrekommendation kan fastställas. 
Administreringssätt 
Cholestagel-tabletter ska tas oralt med mat och vätska. 
Tabletterna ska sväljas hela och får inte brytas, krossas eller tuggas. 
4.3  Kontraindikationer 
•  Överkänslighet mot den aktiva substansen eller mot något hjälpämne som anges i avsnitt 6.1 
•  Tarm- eller gallobstruktion 
4.4  Varningar och försiktighet 
Sekundära orsaker till hyperkolesterolemi  
Före initiering av behandling med Cholestagel skall eventuella sekundära orsaker till hyperkolesterolemi 
(t.ex. dåligt kontrollerad diabetes mellitus, hypotyroidism, nefrotiskt syndrom, dysproteinemi, obstruktiv 
leversjukdom) diagnostiseras och behandlas på lämpligt sätt. 
Interaktion med ciklosporin 
För patienter som tar ciklosporin och börjar eller slutar att ta Cholestagel eller patienter som tar 
Cholestagel och måste börja ta ciklosporin: Cholestagel reducerar biotillgängligheten av ciklosporin 
(se även avsnitt 4.5). Hos patienter som börjar ta ciklosporin och redan tar Cholestagel ska 
ciklosporinkoncentrationen i blodet monitoreras som vanligt och dosen justeras som vanligt. Hos 
patienter som börjar ta Cholestagel och redan tar ciklosporin ska blodkoncentrationerna monitoreras 
före kombinationsbehandling och frekvent monitoreras direkt vid start av sambehandling, med 
ciklosporindosen justerad enligt detta. Om Cholestagelbehandlingen avslutas kommer 
ciklosporinkoncentrationen i blodet att öka. Därför bör blodkoncentrationerna monitoreras hos 
patienter som tar både ciklosporin och Cholestagel innan och frekvent efter att 
Cholestagelbehandlingen avslutas, med ciklosporindosen justerad enligt detta. 
Effekt på triglyceridnivåer 
Försiktighet bör iakttas när man behandlar patienter med triglyceridnivåer som är högre än 3,4 mmol/l 
på grund av den triglyceridhöjande effekten hos Cholestagel. Säkerhet och effekt har inte fastställts för 
patienter med triglyceridnivåer som är högre än 3,4 mmol/l, eftersom sådana patienter uteslöts från de 
kliniska studierna. 
Cholestagels säkerhet och effekt har inte fastställts för patienter med dysfagi, sväljrubbningar, 
allvarliga gastrointestinala motilitetsrubbningar, inflammatorisk tarmsjukdom, leversvikt eller för 
patienter som genomgått en större operation i mag-tarmkanalen. Följaktligen skall försiktighet iakttas 
när Cholestagel används till patienter med dessa rubbningar.  
Förstoppning 
Cholestagel kan framkalla eller förvärra befintlig förstoppning. Risken för förstoppning skall särskilt 
beaktas hos patienter med sjukdom i hjärtats kranskärl och angina pectoris.  
3 
 
 
 
 
 
 
 
 
 
 
 
Antikoagulantia 
Behandling med antikoagulantia skall övervakas noga hos patienter som får warfarin eller liknande 
medel, eftersom gallsyrebindande läkemedel, som Cholestagel, har visats minska absorptionen av 
vitamin K och därför påverka warfarins antikoagulationseffekt (se även avsnitt 4.5). 
Orala antikonceptionsmedel  
Cholestagel kan påverka biotillgängligheten för orala antikonceptionsmedel när preparaten intas 
samtidigt. Det är viktigt att Cholestagel intas minst fyra timmar efter antikonceptionsmedlet för att 
minimera risken för interaktion (se även avsnitt 4.5). 
4.5 
Interaktioner med andra läkemedel och övriga interaktioner 
Allmänt 
Cholestagel kan påverka biotillgängligheten hos andra läkemedel. Då en läkemedelsinteraktion med 
ett annat samtidigt givet läkemedel inte kan uteslutas, i de fall där mindre variationer av det andra 
läkemedlets effekt har klinisk betydelse, ska Cholestagel därför administreras minst fyra timmar före 
eller fyra timmar efter det andra läkemedlet för att minimera risken för minskad absorption av det 
andra läkemedlet. Även om det samtidigt givna läkemedlet måste administreras i uppdelad dos kan 
den erforderliga dosen Cholestagel tas en gång per dag. 
Vid administrering av läkemedel för vilka förändringar i plasmanivåerna skulle kunna ha en 
signifikant betydelse för säkerheten eller effekten bör övervakning av serumnivåer eller effekt 
övervägas.  
Interaktionstudier har enbart utförts på vuxna. 
I interaktionsstudier på friska försökspersoner hade Cholestagel inte någon effekt på biotillgängligheten 
för digoxin, metoprolol, kinidin, valproinsyra och warfarin. Cholestagel minskade Cmax och AUC hos 
verapamil som depåtablett med cirka 31% respektive 11%. Eftersom biotillgängligheten av verapamil är i 
hög grad varierande är den kliniska betydelsen av detta fynd oklar. 
Samtidig administrering av colesevelam och olmesartan minskar exponeringen av olmesartan. 
Olmesartan ska administreras minst 4 timmar före colesevelam.  
Det har förekommit mycket sällsynta rapporter om reducerade fenytoinnivåer hos patienter som fått 
Cholestagel administrerat tillsammans med phenytoin. 
Antikoagulansbehandling 
Behandling med antikoagulantia skall övervakas noga hos patienter som får warfarin eller liknande 
medel, eftersom gallsyresekvestranter, som Cholestagel, har visats minska absorptionen av vitamin K 
och därför påverka warfarins antikoagulationseffekt Specifika kliniska interaktionsstudier med 
colesevelam och vitamin K har inte utförts.  
Levotyroxin 
I en interaktionsstudie på friska försökspersoner reducerade Cholestagel AUC och Cmax för levotyroxin 
när det administrerades samtidigt med eller en timme efter levotyroxin. Ingen interaktion observerades 
när Cholestagel administrerades minst fyra timmar efter levotyroxin. 
Orala antikonceptionsmedel 
I en interaktionsstudie på friska försökspersoner reducerade Cholestagel Cmax för noretindron samt 
AUC och Cmax för etinylestradiol när det administrerades samtidigt med det orala 
antikonceptionsmedlet. Denna interaktion observerades även när Cholestagel administrerades en 
timme efter antikonceptionsmedlet. Ingen interaktion observerades dock när Cholestagel 
administrerades fyra timmar efter antikonceptionsmedlet. 
4 
 
 
 
 
 
 
 
 
 
 
 
Ciklosporin 
I en interaktionsstudie på friska försökspersoner har samadministration av Cholestagel och ciklosporin 
signifikant minskat AUC0-inf och Cmax hos ciklosporin med 34 % respektive 44 %. 
Ciklosporinkoncentrationen i blodet bör därför övervakas noggrant (se även avsnitt 4.4). Dessutom bör 
Cholestagel, baserat på teoretiska grunder, administreras minst 4 timmar efter ciklosporin för att 
ytterligare minimera riskerna som förknippas med samtidig administration av ciklosporin och 
Cholestagel. Dessutom ska Cholestagel alltid administreras vid samma tider eftersom tidpunkten för 
intag av Cholestagel och ciklosporin teoretiskt sett kan påverka graden av minskad biotillgänglighet 
hos ciklosporin. 
Statiner 
När Cholestagel administrerades samtidigt med statiner i kliniska studier observerades en förväntad 
LDL-C-sänkande tilläggseffekt, dock observerades inga oväntade effekter. I en interaktionsstudie hade 
Cholestagel inte någon effekt på biotillgängligheten hos lovastatin 
Antidiabetika  
Samtidig administrering av colesevelam och metformin (som depottablett) ökar exponeringen av 
metformin. Patienter som behandlas samtidigt med metformin depottabletter och colesevalam ska 
övervakas avseende klinisk respons, vilket är brukligt vid användning av antidiabetika. 
Colesevelam binder till glimepirid och minskar absorptionen av glimepirid från magtarmkanalen. 
Ingen interaktion observerades när glimepirid intogs minst 4 timmar före colesevelam. Glimepirid ska 
därför administreras minst 4 timmar före colesevelam. 
Samtidig administrering av colesevelam och glipizid minskar exponeringen av glipizid. Glipizid ska 
därför administreras minst 4 timmar före colesevelam. 
När Cholestagel administrerades samtidigt med glyburid (även kallat glibenklamid) minskade AUC0-inf 
och Cmax för glyburid med 32% respektive 47%. Ingen interaktion observerades när Cholestagel 
administrerades fyra timmar efter glyburid. 
Samtidig administrering av Cholestagel och repaglinid hade ingen påverkan på AUC. Cmax för 
repaglinid minskade med 19%. Den kliniska betydelsen av detta är okänd. Ingen interaktion 
observerades när Cholestagel administrerades en timme efter repaglinid. 
Ingen interaktion observerades när Cholestagel och pioglitazon administrerades samtidigt till friska 
försökspersoner. 
Ursodeoxykolsyra 
Cholestagel binder huvudsakligen till sig hydrofoba gallsyror. I en klinisk studie påverkade 
Cholestagel inte den fekala utsöndringen av endogen (hydrofil) ursodeoxykolsyra. Det har dock inte 
utförts några formella interaktionsstudier på ursodeoxykolsyra. Då en läkemedelsinteraktion med ett 
annat samtidigt givet läkemedel inte kan uteslutas ska Cholestagel därför administreras minst fyra 
timmar före eller minst fyra timmar efter det andra läkemedlet för att minimera risken för minskad 
absorption av det andra läkemedlet. Övervakning av den kliniska effekten vid behandling med 
ursodeoxykolsyra bör övervägas. 
Övriga interaktioner 
Cholestagel medförde inte någon kliniskt signifikant minskning av absorptionen av vitamin A, D, E 
eller K i kliniska studier på upp till ett år. Försiktighet måste dock iakttas när man behandlar patienter 
med överkänslighet mot vitamin K eller fettlöslig vitaminbrist, till exempel patienter med 
malabsorption. För dessa patienter rekommenderas övervakning av nivåerna av vitamin A, D och E 
och fastställande av vitamin K-status genom mätning av koagulationsparametrar. Tilläggsbehandling 
med vitaminer skall ges om nödvändigt. 
5 
 
 
 
 
 
 
 
 
 
4.6  Fertilitet, graviditet och amning 
Graviditet 
Kliniska data beträffande användning av Cholestagel hos gravida kvinnor saknas. Djurstudier tyder 
inte på direkta eller indirekta skadliga effekter med avseende på graviditet, embryonal/fetal utveckling, 
nedkomst eller postnatal utveckling (se avsnitt 5.3). Försiktighet bör iakttas vid förskrivning till 
gravida kvinnor. 
Amning 
Säkerheten hos Cholestagel har inte fastställts hos ammande kvinnor. Försiktighet bör iakttas vid 
förskrivning till ammande kvinnor. 
Fertilitet 
Data saknas om Cholestagels effekt på fertilitet hos människa. En studie utförd på råttor, avseende 
reproduktiva parametrar, resulterade inte i några skillnader mellan grupperna som tyder på att 
colesevelam har effekter på reproduktiviteten. 
4.7  Effekter på förmågan att framföra fordon och använda maskiner 
Cholestagel har ingen eller försumbar effekt på förmågan att framföra fordon och använda maskiner. 
4.8  Biverkningar 
Sammanfattning av säkerhetsprofilen 
De mest frekventa biverkningarna är flatulens och förstoppning, som återfinns under organrubriken 
Magtarmkanalen. 
Lista över biverkningar i tabellform 
I kontrollerade kliniska studier omfattande cirka 1400 patienter samt vid användning efter 
godkännandet har följande biverkningar rapporterats hos de patienter som fått Cholestagel.  
Rapporteringsfrekvensen klassificeras som mycket vanliga (≥1/10), vanliga (≥1/100 till <1/10), 
mindre vanliga (≥1/1000  till <1/100), sällsynta (≥1/10 000 till <1/1000), mycket sällsynta (<1/10 000) 
och ingen känd frekvens (kan inte beräknas från tillgängliga data).  
Centrala och perifera nervsystemet 
Vanliga: Huvudvärk 
Magtarmkanalen 
Mycket vanliga: Flatulens*, konstipation* 
Vanliga: Kräkningar, diarré*, dyspepsi*, buksmärtor, onormal avföring, 
illamående, utspänd buk 
Sällsynta:Dysfagi 
Mycket sällsynta: Pankreatit 
Ingen känd frekvens: Tarmobstruktion*, ** 
Muskuloskeletala systemet och bindväv 
Mindre vanliga: Muskelvärk 
Undersökningar 
Vanliga: Ökade serumtriglycerider 
Mindre vanliga: Ökade serumtransaminaser 
*se nedanstående avsnitt för ytterligare information 
** biverkningar som observerats efter marknadsintroduktion 
Beskrivning av utvalda biverkningar 
Bakgrundsincidensen för flatulens och diarré var högre hos patienter som fick placebo i samma 
kontrollerade kliniska studier. Endast konstipation och dyspepsi rapporterades med högre procentandel 
bland dem som fick Cholestagel, jämfört med placebo. 
6 
 
 
 
 
 
 
 
 
 
 
 
Incidensen av tarmobstruktion är troligen ökad hos patienter som tidigare har haft tarmobstruktion 
eller fått en del av tarmen avlägsnad. 
Cholestagel i kombination med statiner samt i kombination med ezetimib tolererades väl, och de 
biverkningar som observerades överensstämde med de kända säkerhetsprofilerna hos statiner eller 
ezetimib som administreras ensamt.  
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.  
4.9  Överdosering 
Eftersom Cholestagel inte absorberas är risken för systemtoxicitet låg. Gastrointestinala symtom kan 
uppstå. Doser överstigande den maximala rekommenderade dosen (4,5 g per dag (7 tabletter)) har inte 
testats. 
Om överdosering dock skulle inträffa skulle den främsta potentiella skadan vara obstruktion av mag-
tarmkanalen. Lokaliseringen av en sådan potentiell obstruktion, graden av obstruktion och närvaro eller 
frånvaro av normal tarmmotilitet skulle avgöra behandlingen. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Medel som påverkar serumlipidnivåerna, gallsyresekvestranter. ATC-kod: 
C10A C 04 
Verkningsmekanism 
Verkningsmekanismen för colesevelam, den aktiva substansen i Cholestagel, har utvärderats i flera in 
vitro- och in vivo-studier. Dessa studier har visat att colesevelam binder gallsyror, inklusive 
glycocholsyra, den viktigaste gallsyran hos människa. Kolesterol är den enda prekursorn för gallsyror. 
Under normal matsmältning utsöndras gallsyror i tarmen. En mycket stor del av gallsyrorna absorberas 
sedan från mag-tarmkanalen och återvänder till levern via den enterohepatiska circulationen. 
Colesevelam är en icke-absorberbar, lipidsänkande polymer som binder gallsyror i tarmen, vilket 
hindrar att de reabsorberas. Den LDL-C-sänkande mekanismen hos gallsyrebindande läkemedel har 
tidigare fastslagits på följande sätt: När gallsyrepoolen töms uppregleras leverenzymet, kolesterol 7-α-
hydroxylas, vilket ökar omvandlingen av kolesterol till gallsyror. Detta leder till en brist på kolesterol i 
hepatocyterna, vilket leder dels till ökad transkription och aktivitet av det kolesterolbildande enzymet, 
hydroximetyl-glutaryl-koenzym A (HMG-CoA) -reduktas, dels till ökat antal hepatiska receptorer för 
lipoproteiner med låg täthet. Samtidigt kan syntesen av lipoproteiner med låg täthet öka. Dessa 
kompensatoriska effekter resulterar i ökad clearance av LDL-C från blodet, vilket leder till minskade 
serumnivåer av LDL-C. 
I en sexmånaders dos-responsstudie på patienter med primär hyperkolesterolemi som fick 3,8 eller 
4,5 g Cholestagel dagligen observerades 15 till 18% minskning av LDL-C-nivåerna, något som visade 
sig inom 2 veckor efter behandlingsstart. Dessutom ökade Total-C med 7 till 10%, HDL-C ökade med 
3% och triglycerider ökade med 9 till 10%. Apo-B minskade med 12%. Som jämförelse var LDL-C, 
Total-C, HDL-C och Apo-B oförändrade hos patienter som fått placebo, medan triglycerider ökade 
5%. I studier där Cholestagel gavs en gång om dagen tillsammans med frukost, en gång om dagen 
tillsammans med middag eller som uppdelad dos tillsammans med frukost och middag syntes inga 
signifikanta skillnader i LDL-C-reduktion för olika dosscheman. I en studie tenderade dock 
triglyceriderna att öka mer när Cholestagel gavs en gång dagligen tillsammans med frukost.  
7 
 
 
 
 
 
 
 
 
 
 
 
 
 
I en 6-veckors studie randomiserades 129 patienter med kombinerad hyperlipidemi till 160 mg 
fenofibrat plus 3,8 g Cholestagel eller till enbart fenofibrat. Gruppen som fick fenofibrat plus 
Cholestagel (64 patienter) visade en reduktion på 10 % av LDL-C-nivåer, medan fenofibrat-gruppen 
(65 patienter) visade en ökning på 2 %. Reduktioner visades även för icke-HDL-C, Total-C och Apo 
B. En liten 5 %-ig, icke-signifikant ökning av triglycerider noterades. Riskerna för myopati eller 
hepatotoxicitet vid kombinationsbehandling med Cholestagel och fenofibrat är inte kända.  
I multicenter, randomiserade, dubbelblinda, placebo-kontrollerade studier på 487 patienter visades en 
additiv reduktion på 8 till 16% i LDL-C när 2,3 till 3,8 g Cholestagel och en statin (atorvastatin, 
lovastatin eller simvastatin) administrerades samtidigt. 
Effekten på LDL-C-nivåerna vid behandling med 3,8 g Cholestagel plus 10 mg ezetimib jämfört med 
endast 10 mg ezetimib utvärderades i en multicenter, randomiserad, dubbelblind. placebokontrollerad 
parallellgruppsstudie av 86 patienter med primär hyperkolesterolemi under en behandlingsperiod på 6 
veckor.  
Daglig kombinationsbehandling med 10 mg ezetimib och 3,8 g Cholestagel i frånvaro av en statin 
resulterade i en signifikant LDL-C-sänkande kombinationseffekt på 32 %, vilket uppvisar en LDL-C-
sänkande tilläggseffekt på 11 % med Cholestagel och ezetimib jämfört med endast ezetimib. 
Tillägget av 3,8 g Cholestagel dagligen till en maximalt tolererad behandling med statin och ezetimib 
utvärderades i en multicenter, randomiserad, dubbelblind. placebokontrollerad studie av 86 patienter 
med familjär hyperkolesterolemi. Totalt 85% av patienterna behandlades med antingen atorvastatin 
(varav 50 % fick en dos på 80 mg) eller rosuvastatin (varav 72 % fick en dos på 40 mg). Cholestagel 
gav en statistiskt betydande reduktion av LDL-C med 11 % och 11 % efter 6 respektive 12 veckor, 
jämfört med en minskning på 7 % och 1 % i placebogruppen. Det genomsnittliga utgångsvärdet var 
3,75 mmol/l respektive 3,86 mmol/l. Triglyceriderna i Cholestagelgruppen ökade med 19 % och 13 % 
efter 6 respektive 12 veckor, jämfört med en ökning på 6 % och 13 % i placebogruppen, men det fanns 
ingen betydande skillnad mellan ökningarna. HDL-C och hsCRP-nivåerna var inte heller märkbart 
annorlunda jämfört med placebogruppen efter 12 veckor. 
Pediatrisk population 
För pediatrisk population utvärderades säkerheten och effektiviteten hos 1,9 respektive 3,8 g 
Cholestagel dagligen i en 8 veckor lång multicenter, randomiserad, dubbelblind, placebokontrollerad 
studie av 194 pojkar och flickor som genomgått menarke. Samtliga patienter var mellan 10 och 17 år 
gamla, hade heterozygot FH och behandlades med en fast dos statiner (47 patienter, 24 %) eller hade 
aldrig exponerats för lipidsänkande behandling (147 patienter, 76 %). För samtliga patienter gav 
Cholestagel en statistiskt betydande reduktion av LDL-C-nivåerna på 11 % vid 3,8 g/dag och 4 % vid 
1,9 g/dag, jämfört med en ökning på 3 % i placebogruppen. För patienter som aldrig tidigare 
behandlats med statiner och som behandlades med monoterapi gav Cholestagel en statistiskt 
betydande reduktion av LDL-C-nivåerna på 12 % vid 3,8 g/dag och 7 % vid 1,9 g/dag, jämfört med en 
reduktion på 1 % i placebogruppen (se avsnitt 4.2). Inga effekter på tillväxt, sexuell mognad, nivåer av 
fettlösliga vitaminer eller koagulationsfaktorer observerades, och biverkningsprofilen för Cholestagel 
var jämförbar med den som observerades i placebogruppen. 
Cholestagel har inte jämförts direkt med andra gallsyrebindande läkemedel i kliniska prövningar. 
Hittills har inga studier utförts som visar huruvida behandling med Cholestagel som mono- eller 
kombinationsterapi har någon effekt på kardiovaskulär morbiditet eller mortalitet.  
5.2  Farmakokinetiska egenskaper 
Cholestagel absorberas inte från mag-tarmkanalen. 
5.3  Prekliniska säkerhetsuppgifter 
I toxikologiska studier sågs effekter endast vid höga exponeringar/vid exponeringar avsevärt högre än 
klinisk exponering. Dessa effekter bedöms därför sakna klinisk relevans. 
8 
 
 
 
 
 
 
 
 
 
 
6. 
FARMACEUTISKA UPPGIFTER 
6.1  Förteckning över hjälpämnen 
Tablettkärna: 
Cellulosa mikrokristallin (E460) 
Kiseldioxid kolloidal vattenfri 
Magnesiumstearat 
Vatten, renat 
Filmdragering: 
Hypromellos (E464) 
Diacetylerade monoglycerider 
Tryckfärg: 
Svart järnoxid (E172) 
Hypromellos (E464) 
Propylenglykol 
6.2 
Inkompatibiliteter 
Ej relevant. 
6.3  Hållbarhet 
2 år. 
6.4  Särskilda förvaringsanvisningar 
Tillslut burken väl. Fuktkänsligt.  
6.5  Förpackningstyp och innehåll 
Polyetenburkar med hög densitet och polypropenlock.  
Förpackningsstorlekar:  24 tabletter (1 x 24) 
100 tabletter (2 x 50) 
180 tabletter (1 x 180) 
Polyetenburkar med hög densitet och polypropenlock) utan ytterkartong. 
Förpackningsstorlekar:  180 tabletter (1 x 180) 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
CHEPLAPHARM Arzneimittel GmbH 
Ziegelhof 24 
17489 Greifswald 
Tyskland  
9 
 
 
 
 
 
 
 
 
 
 
 
 
 
 
 
 
 
   
 
 
 
 
 
 
 
8. 
NUMMER PÅ GODKÄNNANDE FÖR FÖRSÄLJNING
EU/1/03/268/001-004 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 10 mars 2004 
Datum för den senaste förnyelsen: 30 mars 2009 
10.  DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
10 
BILAGA II 
A. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS  
B.  VILLKOR ELLER BEGRÄNSNINGAR FÖR 
FÖRSKRIVNING OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn på och adress till tillverkare som ansvarar för frisläppande av tillverkningssats 
Genzyme Ireland Ltd., IDA Industrial Park, Old Kilmeaden Road, Waterford, Ireland 
B.  VILLKOR ELLER BEGRÄNSNINGAR FÖR FÖRSKRIVNING OCH ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
Periodiska säkerhetsrapporter 
• 
Innehavaren av godkännandet för försäljning ska lämna in periodiska säkerhetsrapporter för detta 
läkemedel i enlighet med de krav som anges i den förteckning över referensdatum för unionen 
(EURD-listan) som föreskrivs i artikel 107c.7 i direktiv 2001/83/EG och som offentliggjorts på 
webbportalen för europeiska läkemedel 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
Riskhanteringsplan 
• 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.  
En uppdaterad riskhanteringsplan lämnas in  
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
Om datum för inlämnandet av en periodisk säkerhetsrapport och uppdateringen av en 
riskhanteringsplan sammanfaller kan de lämnas in samtidigt. 
12 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKALL FINNAS PÅ YTTRE FÖRPACKNINGEN OCH PÅ 
INNERFÖRPACKNINGEN 
BURKETIKETT (24, 100 och 180 TABLETTER) MED KARTONG 
BURKETIKETT (180 TABLETTER) UTAN KARTONG 
1. 
LÄKEMEDLETS NAMN 
Cholestagel 625 mg filmdragerade tabletter 
Colesevelam 
2. 
DEKLARATION AV AKTIV SUBSTANS 
Varje tablett innehåller 625 mg colesevelam (som hydroklorid). 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
24 filmdragerade tabletter. 
100 filmdragerade tabletter 
180 filmdragerade tabletter 
5. 
ADMINISTRERINGSSÄTT OCH ADMINISTRERINGSVÄG 
Oralt bruk. 
Tabletterna skall tas med vätska och tillsammans med måltid. 
Läs bipacksedeln före användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Tillslut burken väl. Fuktkänsligt.  
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
CHEPLAPHARM Arzneimittel GmbH 
Ziegelhof 24 
17489 Greifswald 
Tyskland  
12.  NUMMER PÅ GODKÄNNANDE FÖR FÖRSÄLJNING 
EU/1/03/268/001 
EU/1/03/268/002    
EU/1/03/268/003    
EU/1/03/268/004    
24 tabletter 
100 tabletter 
180 tabletter med kartong 
180 tabletter utan kartong 
13.  TILLVERKNINGSSATSNUMMER 
Lot  
14.  ALLMÄN KLASSIFICERING FÖR FÖRSKRIVNING 
Receptbelagt läkemedel. 
15.  BRUKSANVISNING 
16. 
INFORMATION I PUNKTSKRIFT 
Cholestagel 
625 mg 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC: 
SN: 
NN: 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Cholestagel 625 mg filmdragerade tabletter 
colesevelam  
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande:  
Vad Cholestagel är och vad det används för 
1. 
Vad du behöver veta innan du tar Cholestagel 
2. 
Hur du tar Cholestagel 
3. 
Eventuella biverkningar 
4. 
Hur Cholestagel ska förvaras 
5. 
Förpackningens innehåll och övriga upplysningar 
6. 
1. 
Vad Cholestagel är och vad det används för 
Cholestagel innehåller den aktiva substansen colesevelam (som hydroklorid). Cholestagel är ett 
läkemedel som hjälper till att sänka nivån av kolesterol i ditt blod. Din läkare bör bara ge dig 
Cholestagel om det inte räcker med enbart fett- och kolesterolfattig diet.  
Cholestagel verkar i tarmsystemet genom att binda gallsyror producerade av levern. Cholestagel 
transporterar ut gallsyrorna ur kroppen med avföringen. Detta hindrar kroppen från att återanvända 
gallsyrorna från tarmarna på normalt sätt. Utan återanvändningsprocessen måste levern tillverka extra 
gallsyror. Levern använder då kolesterol från blodet för att göra detta, vilket sänker kolesterolnivån i 
blodet. 
Cholestagel ordineras vanligen för att behandla ett tillstånd som kallas primär hyperkolesterolemi 
(kolesterolet i blodet är förhöjt) hos vuxna.  
−  Cholestagel kan ordineras ensamt som tillägg till en fett- och kolesterolfattig diet när behandling 
med en statin (en typ av kolesterolsänkande läkemedel som verkar i levern) är olämplig eller inte 
tolereras väl. 
−  Cholestagel kan användas tillsammans med en statin och den fett- och kolesterolfattiga dieten när 
patienter inte erhåller tillräckligt bra effekt med statinen enbart.  
−  Cholestagel kan även användas tillsammans med ezetimib (ett kolesterolsänkande läkemedel som 
verkar genom att minska kolesterolupptaget från tarmen) med eller utan en statin. 
2. 
Vad du behöver veta innan du tar Cholestagel 
Ta inte Cholestagel: 
- 
om du är allergisk mot colesevelam eller något annat innehållsämne i detta läkemedel (anges i 
avsnitt 6.1) 
om du har ett tarm- eller gallgångshinder 
- 
Om du ordineras Cholestagel tillsammans med andra läkemedel måste du också läsa 
patientinformationen som medföljer dessa läkemedel innan du börjar ta ditt läkemedel.  
18 
 
 
 
 
 
 
 
 
 
 
 
 
 
 
Varningar och försiktighet 
Tala med läkare eller apotekspersonal innan du tar Cholestagel 
-  om dina nivåer av triglycerider (ett blodfett) är högre än 3,4 mmol/l 
-  om du har svårt att svälja, eller har någon allvarligare mag- eller tarmåkomma 
-  om du lider av förstoppning eftersom Cholestagel kan framkalla eller förvärra detta tillstånd. Detta 
är speciellt viktigt för patienter med kranskärlssjukdom och kärlkramp 
Om du tror att något av detta kan gälla dig måste du informera din läkare eller apotekspersonal innan 
du tar Cholestagel. 
Innan du påbörjar behandlingen med Cholestagel skall din läkare säkerställa att vissa tillstånd inte 
bidrar till dina förhöjda kolesterolnivåer. Dessa kan innefatta dåligt kontrollerad diabetes, obehandlad 
hypotyreoidism (låga nivåer av tyreoideahormon som inte behandlas), proteiner i urinen (nefrotiskt 
syndrom), förändrade proteinnivåer i blodet (dysproteinemier) och hinder i galltransporten till din 
gallblåsa (viss typ av leversjukdom).  
Barn och ungdomar 
Säkerhet och effekt hos barn (under 18 år) har inte studerats. Cholestagel rekommenderas därför inte 
till denna patientgrupp. 
Andra läkemedel och Cholestagel 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Om din läkare misstänker att Cholestagel kan påverka absorptionen av andra läkemedel, så kan du få 
anvisning om att ta Cholestagel minst fyra timmar före eller minst 4 timmar efter det att du har tagit 
det andra läkemedlet. Även om det andra läkemedlet ska tas flera gånger om dagen behöver du bara ta 
Cholestagel-tabletterna en gång om dagen. 
Cholestagel kan påverka det sätt på vilket följande läkemedel verkar: 
•  Antikoagulationsbehandling (läkemedel, t.ex. warfarin, som används för att förtunna blodet). 
Om du behandlas med antikoagulanter, bör du be din läkare att noggrant övervaka 
antikoagulansnivåerna, eftersom Cholestagel kan påverka absorptionen av vitamin K och därför 
störa aktiviteten hos warfarin. 
•  Läkemedel, t.ex. tyroxin eller levotyroxin, som används för att behandla låga 
sköldkörtelhormonnivåer 
•  P-piller (läkemedel för att förhindra graviditet)  
Det är viktigt att du tar Cholestagel minst fyra timmar efter det att du tagit p-pillret för att 
säkerställa att effektiviteten hos p-pillret inte påverkas. 
•  Verapamil eller olmesartan (läkemedel som används för att behandla högt blodtryck). Det är 
viktigt att du tar olmesartan minst 4 timmar innan du tar Cholestagel. 
•  Diabetesläkemedel (läkemedel som används för behandling av diabetes t.ex. metformin 
depottabletter, glimepirid, glipizid, pioglitazon, repaglinid eller glyburid). Om du tar läkemedel 
mot diabetes bör du be läkaren att övervaka din behandling noggrant. Det är viktigt att du tar 
glimepirid och glipizid minst fyra timmar innan du tar Cholestagel. 
•  Epilepsiläkemedel (t.ex. fenytoin, som används för behandling av epilepsi). 
•  Ciklosporin (ett läkemedel som används för att dämpa immunsystemet).  
•  Ursodeoxykolsyra (ett läkemedel som används för att lösa upp gallstenar eller för behandling av 
vissa kroniska leversjukdomar). 
Om du ska ta Cholestagel plus ett av dessa läkemedel kan din läkare behöva göra tester för att vara 
säker på att Cholestagel inte påverkar dessa läkemedel. 
Om du har en sjukdom som skulle kunna orsaka en brist på vitamin A, D, E eller K, så kan din läkare 
dessutom vilja kontrollera dina vitaminnivåer regelbundet medan du tar Cholestagel. Vid behov kan 
läkaren råda dig att ta vitamintillskott. 
19 
 
 
 
 
 
 
 
 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel. 
Om du ordineras Cholestagel och en statin tillsammans är det viktigt att du talar om för din läkare om 
du är gravid eller om du planerar att bli gravid, eftersom statiner inte får användas under graviditet. 
Läs den patientinformation som medföljer statinen. Tala om för din läkare om du ammar. Läkaren kan 
vilja avbryta din medicinering.  
Körförmåga och användning av maskiner 
Din förmåga att framföra fordon eller använda maskiner påverkas inte av att du tar Cholestagel-
tabletter. 
3. 
Hur du tar Cholestagel 
Innan du börjar en behandling med Cholestagel bör du få råd om att följa en kolesterolsänkande diet 
och du bör fortsätta med denna diet under behandlingen. 
Ta alltid Cholestagel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. Om du behöver ta Cholestagel samtidigt som du tar något annat 
läkemedel kan det dessutom hända att din läkare råder dig att ta Cholestagel minst 4 timmar före eller 
minst 4 timmar efter det att du tagit andra läkemedel, såsom beskrivs i sektion 2.  
Om du tar ett läkemedel som kallas antingen Neoral® eller ciklosporin, se till att du tar det tillsammans 
med Cholestagel på ett regelbundet sätt över dagen; antingen alltid tillsammans, eller alltid åtskilt med 
ett visst antal timmar. 
Cholestagel ska tas med mat och dryck. Tabletterna ska sväljas hela. Du får inte bryta, krossa eller 
tugga tabletterna. 
Kombinationsbehandling: 
Rekommenderad dos för Cholestagel, när den används med en statin eller med ezetimib eller båda 
tillsammans, är 4 till 6 tabletter om dagen via munnen. Din läkare kan ordinera dig att ta 
Cholestageldosen antingen en eller två gånger per dag; i båda fallen ska Cholestagel tas i samband 
med en måltid. Doseringen av statinen och ezetimib ska ske i enlighet med anvisningarna för 
respektive läkemedel. Läkemedlen kan tas samtidigt eller vid olika tillfällen beroende på vad läkaren 
har ordinerat. 
Behandling med enbart Cholestagel: 
Rekommenderad dos för Cholestagel är 3 tabletter två gånger om dagen i samband med måltid eller 6 
tabletter en gång om dagen i samband med måltid. Din läkare kan vilja öka dosen till 7 tabletter per 
dag. 
Om du har tagit för stor mängd av Cholestagel 
Kontakta din läkare. Förstoppning eller väderspänning kan förekomma.  
Om du har glömt att ta Cholestagel 
Du kan ta din dos med en senare måltid men ta aldrig mer än det totala antalet tabletter som din läkare 
har ordinerat dig att ta under en dag. 
Om du slutar att ta Cholestagel 
Ditt kolesterol kan öka till den nivå det var innan behandlingen påbörjades.  
Om du har ytterligare frågor om detta läkemedel kontakta läkare eller apotekspersonal. 
20 
 
 
 
 
 
 
 
 
 
 
 
 
 
 
 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Följande biverkningar har rapporterats hos patienter som tar Cholestagel:  
Mycket vanliga (kan förekomma hos fler än 1 av 10 användare): flatulens (väderspänning), 
förstoppning. 
Vanliga (kan förekomma hos upp till 1 av 10 användare): kräkning, diarré, matsmältningsbesvär, 
buksmärta, onormal avföring, illamående, utspänd mage, huvudvärk, förhöjda nivåer av triglycerider 
(fetter) i blodet. 
Mindre vanliga (kan förekomma hos upp till 1 av 100 användare): muskelvärk, förhöjda nivåer av 
leverenzymer i blodet, svårigheter att svälja. 
Mycket sällsynta (kan förekomma hos upp till 1 av 10 000 användare): inflammation i 
bukspottkörteln. 
Har rapporterats (förekommer hos ett okänt antal användare): tarmstopp (vilket kan öka hos 
patienter som tidigare har haft tarmstopp eller fått en del av tarmen borttagen).  
Rapportering av biverkningar 
Om du får biverkningar, tala med läkare eller apotekspersonal. Detta gäller även biverkningar som inte 
nämns i denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Cholestagel ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och burketiketten efter ”EXP”. Utgångsdatumet 
är den sista dagen i angiven månad. 
Tillslut burken väl. Fuktkänsligt. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6.  Förpackningens innehåll och övriga upplysningar 
Innehållsdeklaration 
- 
- 
- 
- 
- 
- 
- 
- 
- 
- 
Den aktiva substansen är colesevelam (som hydroklorid). Varje tablett innehåller 625 mg 
colesevelam. 
Övriga innehållsämnen (hjälpämnen) är: 
Tablettkärna: 
Mikrokristallinsk cellulosa (E460) 
Vattenfri kolloidal kiseldioxid 
Magnesiumstearat 
Renat vatten 
Filmdragering: 
Hypromellos (E464) 
Diacetylerade monoglycerider 
21 
 
 
 
 
 
 
 
 
 
 
 
 
 
 
 
 
 
- 
- 
- 
- 
Tryckbläck: 
Svart järnoxid (E172) 
Hypromellos (E464) 
Propylenglykol 
Läkemedlets utseende och förpackningsstorlekar 
Cholestageltabletterna är benvita, ovala, filmdragerade tabletter och märkta med ”C625” på ena sidan. 
Tabletterna är förpackade i plastburkar med barnsäker försegling. Förpackningsstorlekarna är 24 (1 x 
24),  100  (2  x  50)  och  180  (1  x  180)  tabletter.  Eventuellt  kommer  inte  alla  förpackningsstorlekar  att 
marknadsföras. 
Innehavare av godkännande för försäljning och tillverkare 
Innehavare av godkännande för försäljning 
CHEPLAPHARM Arzneimittel GmbH 
Ziegelhof 24 
17489 Greifswald 
Tyskland  
Tillverkare 
Genzyme Ireland Ltd., IDA Industrial Park, Old Kilmeaden Road, Waterford, Ireland 
Denna bipacksedel ändrades senast  
Övriga informationskällor 
Ytterligare information om detta läkemedel finns på Europeiska läkemedelsmyndighetens 
webbplats http://www.ema.europa.eu. 
22 
 
 
 
 
 
 
 
 
 
