EMA/350414/2010 
EMEA/H/C/000073 
Taxotere (docetaxel) 
Sammanfattning av Taxotere och varför det är godkänt inom EU 
Vad är Taxotere och vad används det för? 
Taxotere är ett cancerläkemedel som används för att behandla följande typer av cancer: 
•  Bröstcancer. Taxotere kan ges som enda behandling efter att andra behandlingar har misslyckats. 
Det kan också ges tillsammans med andra cancerläkemedel (doxorubicin, cyklofosfamid, 
trastuzumab eller kapecitabin) till patienter som ännu inte har fått någon behandling mot sin 
cancer eller till patienter hos vilka andra behandlingar misslyckats, beroende på vilken typ av 
bröstcancer som behandlas och i vilket stadium den är. 
• 
• 
Icke-småcellig lungcancer. Taxotere kan ges som enda behandling efter att andra behandlingar har 
misslyckats. Det kan också ges tillsammans med cisplatin (ett annat cancerläkemedel) till patienter 
som ännu inte har fått någon behandling mot sin cancer. 
Prostatacancer, när cancern har spridit sig till andra delar av kroppen (metastaserande cancer). 
Taxotere ges tillsammans med prednison eller prednisolon (antiinflammatoriska läkemedel) när 
cancern inte kan behandlas genom kraftig minskning av kroppens produktion av testosteron 
(kastrationsresistent prostatacancer). Det kan också ges tillsammans med androgen 
deprivationsterapi när hormonbehandling fortfarande fungerar (hormonkänslig prostatacancer). 
•  Gastriskt adenokarcinom (en typ av magcancer) som har spridit sig hos patienter som ännu inte 
har fått någon behandling mot sin cancer. Taxotere ges tillsammans med cisplatin och fluorouracil 
(andra cancerläkemedel). 
•  Huvud- och halscancer hos patienter vars cancer är lokalt avancerad (har vuxit men inte spridit 
sig). Taxotere ges tillsammans med cisplatin och fluorouracil. 
Taxotere innehåller den aktiva substansen docetaxel. 
Hur används Taxotere? 
Taxotere är receptbelagt och ska endast användas på canceravdelningar som är specialiserade på att 
ge kemoterapi (läkemedelsbehandling mot cancer) under överinseende av läkare som har behörighet 
att använda kemoterapi. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
Classified as public by the European Medicines Agency 
 
 
  
 
 
 
Taxotere ges som en infusion (dropp) i en ven under en timme var tredje vecka. Dosen, 
behandlingstiden och de läkemedel det används tillsammans med beror på vilken typ av cancer som 
behandlas samt patientens vikt och längd. Ett antiinflammatoriskt läkemedel, t.ex. dexametason, ska 
också ges till patienten med start dagen före infusionen med Taxotere. 
Dosen av Taxotere kan behöva minskas eller behandlingen avbrytas eller sättas ut om patienten får 
vissa biverkningar. 
För mer information om hur du använder Taxotere, läs bipacksedeln eller tala med läkare eller 
apotekspersonal. 
Hur verkar Taxotere? 
Den aktiva substansen i Taxotere, docetaxel, tillhör den grupp av läkemedel mot cancer som kallas 
taxaner. Docetaxel blockerar cellernas förmåga att förstöra den inre strukturen, ”skelettet”. Denna 
förmåga gör att cellerna kan dela sig. Om denna inre struktur kvarstår kan cellerna inte dela sig utan 
dör så småningom. Eftersom docetaxel inverkar på celldelningen påverkar den också andra celler än 
cancerceller, t.ex. blodkroppar, vilket kan orsaka biverkningar. 
Vilka fördelar med Taxotere har visats i studierna? 
Taxoteres effekt har undersökts på över 4 000 bröstcancerpatienter, ungefär 2 000 patienter med icke-
småcellig lungcancer, ungefär 2 700 prostatacancerpatienter, 457 patienter med gastriskt 
adenokarcinom och 897 patienter med huvud- och halscancer. I de flesta av dessa studier 
kombinerades Taxotere med andra cancerbehandlingar och jämfördes antingen med de läkemedel som 
det användes i kombination med eller med en kombination av olika behandlingar. Huvudeffektmåtten 
var antalet patienter vars cancer svarade på behandlingen, hur lång tid som gick innan sjukdomen 
förvärrades och hur lång överlevnadstiden var. 
Tillägg av Taxotere till andra cancerbehandlingar var effektivt vid samtliga fem cancertyper. När 
Taxotere gavs ensamt mot bröstcancer var det minst lika effektivt som och ibland effektivare än 
jämförelseläkemedlen, och när det gavs mot lungcancer var det effektivare än den bästa 
understödjande behandlingen (alla läkemedel eller behandlingar som kan hjälpa patienterna, förutom 
andra cancerläkemedel). 
Vilka är riskerna med Taxotere? 
De vanligaste biverkningarna som orsakas av Taxotere (förekommer hos fler än 1 av 10 användare) är 
neutropeni (låga nivåer av neutrofiler, vita blodkroppar som bekämpar infektion), anemi (lågt antal 
röda blodkroppar), stomatit (inflammation i munslemhinnan), diarré, illamående, kräkningar, alopeci 
(håravfall) och asteni (orkeslöshet). Dessa biverkningar kan bli svårare när Taxotere används 
tillsammans med andra cancerläkemedel. En fullständig förteckning över biverkningar som 
rapporterats för Taxotere finns i bipacksedeln. 
Taxotere får inte ges till patienter som har en neutrofilhalt som är lägre än 1 500 celler/mm3 eller som 
har allvarliga leverproblem. En fullständig förteckning över restriktioner finns i bipacksedeln. 
Varför är Taxotere godkänt i EU? 
Europeiska läkemedelsmyndigheten (EMA) fann att fördelarna med Taxotere är större än riskerna och 
att Taxotere kan godkännas för försäljning i EU. 
Taxotere (docetaxel)  
EMA/542475/2019  
Classified as public by the European Medicines Agency 
Sida 2/3 
 
 
Vad görs för att garantera säker och effektiv användning av Taxotere? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Taxotere har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Taxotere kontinuerligt. 
Biverkningar som har rapporterats för Taxotere utvärderas noggrant och nödvändiga åtgärder vidtas 
för att skydda patienterna. 
Mer information om Taxotere 
Den 27 november 1995 beviljades Taxotere ett godkännande för försäljning som gäller i hela EU. 
Mer information om Taxotere finns på EMA:s webbplats: 
ema.europa.eu/medicines/human/EPAR/taxotere. 
Denna sammanfattning uppdaterades senast 11-2019. 
Taxotere (docetaxel)  
EMA/542475/2019  
Classified as public by the European Medicines Agency 
Sida 3/3 
 
 
 
