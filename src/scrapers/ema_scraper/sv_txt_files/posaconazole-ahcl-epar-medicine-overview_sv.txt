EMA/323099/2019 
EMEA/H/C/005028 
Posaconazole AHCL (posakonazol) 
Sammanfattning av Posaconazole AHCL och varför det är godkänt inom EU 
Vad är Posaconazole AHCL och vad används det för? 
Posaconazole AHCL är ett läkemedel mot svamp som används för att behandla vuxna med 
nedanstående svampsjukdomar, när behandling med andra läkemedel mot svamp (amfotericin B, 
itrakonazol och flukonazol) inte tolereras eller har misslyckats: 
• 
• 
Invasiv aspergillos (svampinfektion som orsakas av Aspergillus). 
Fusarios (svampinfektion som orsakas av Fusarium). 
•  Kromoblastomykos och mycetom (långvariga svampinfektioner i huden eller i vävnaden precis 
under huden, vanligen orsakade av svampsporer som infekterar sår på grund av törnen eller 
stickor). 
•  Koccidioidomykos (svampinfektion i lungorna som orsakas av inandning av sporer). 
Posaconazole AHCL används också som förstahandsbehandling för ”torsk”, en svampinfektion i mun 
och svalg som orsakas av Candida. Det ges till patienter vars infektion är allvarlig eller till patienter 
som har nedsatt immunförsvar när läkemedel som appliceras lokalt (direkt på svampen) troligen inte 
kommer ha någon verkan. 
Posaconazole AHCL används också för att förebygga invasiva svampinfektioner hos patienter vars 
immunförsvar är nedsatt till följd av behandlingar de får mot blodcancer eller benmärgscancer eller 
läkemedel som används vid hematopoietisk stamcellstransplantation (ett förfarande där patientens 
benmärg ersätts av stamceller från en donator för att bilda ny benmärg). 
Posaconazole AHCL innehåller den aktiva substansen posakonazol. Det är ett generiskt läkemedel, 
vilket innebär att det innehåller samma aktiva substans och verkar på samma sätt som ett 
referensläkemedel som redan är godkänt i EU. Referensläkemedlet är Noxafil. Mer information om 
generiska läkemedel finns i dokumentet med frågor och svar här. 
Hur används Posaconazole AHCL? 
Posaconazole AHCL är receptbelagt och behandling ska inledas av läkare som har erfarenhet av att 
hantera svampinfektioner eller av att behandla patienter som löper hög risk att drabbas av invasiva 
svampinfektioner. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Posaconazole AHCL finns som en oral suspension (40 mg/ml) och tas genom munnen tillsammans med 
måltid eller kosttillskott. 
För behandling av svampinfektioner, med undantag för torsk, ges Posaconazole AHCL i dosen 400 mg 
(10 ml) två gånger dagligen, eller i dosen 200 mg (5 ml) fyra gånger dagligen till patienter som inte 
äter. Behandlingstiden beror på hur allvarlig sjukdomen är och på patientens svar. Vid torsk ges 
Posaconazole AHCL i dosen 200 mg (5 ml) första dagen och sedan i dosen 100 mg (2,5 ml) en gång 
dagligen under de följande 13 dagarna. För förebyggande av invasiva svampinfektioner ges 
Posaconazole AHCL i dosen 200 mg (5 ml) tre gånger dagligen. Behandlingstiden beror på patientens 
tillstånd. 
För mer information om hur du använder Posaconazole AHCL, läs bipacksedeln eller tala med läkare 
eller apotekspersonal. 
Hur verkar Posaconazole AHCL? 
Den aktiva substansen i Posaconazole AHCL, posakonazol, är ett läkemedel mot svamp som tillhör 
gruppen triazoler. Det verkar på så sätt att det förhindrar bildandet av ergosterol, som är en viktig del 
av svamparnas cellväggar. Utan ergosterol dör svampen eller klarar inte att sprida sig. Listan över 
svampar som posakonazol är aktivt mot finns i produktresumén. 
Hur har Posaconazole AHCL:s effekt undersökts? 
Fördelarna och riskerna med den aktiva substansen vid de godkända användningarna har redan 
studerats för referensläkemedlet Noxafil och behöver inte studeras igen för Posaconazole AHCL. 
Liksom för alla läkemedel lade företaget fram studier om kvaliteten på Posaconazole AHCL. Företaget 
har också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Posaconazole AHCL? 
Eftersom Posaconazole AHCL är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför är Posaconazole AHCL godkänt i EU? 
Europeiska läkemedelsmyndigheten fann att det styrkts att Posaconazole AHCL i enlighet med EU:s 
krav har likvärdig kvalitet och är bioekvivalent med Noxafil. Myndigheten fann därför att fördelarna är 
större än de konstaterade riskerna, liksom för Noxafil, och att Posaconazole AHCL kan godkännas för 
användning i EU. 
Vad görs för att garantera säker och effektiv användning av Posaconazole 
AHCL? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Posaconazole AHCL har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Posaconazole AHCL kontinuerligt. 
Biverkningar som har rapporterats för Posaconazole AHCL utvärderas noggrant och nödvändiga 
åtgärder vidtas för att skydda patienterna. 
Posaconazole AHCL (posakonazol) 
EMA/323099/2019 
Sida 2/3 
 
 
 
Mer information om Posaconazole AHCL 
Mer information om Posaconazole AHCL finns på EMA:s webbplats 
ema.europa.eu/medicines/human/EPAR/posaconazole-ahcl. 
Information om referensläkemedlet finns också på EMA:s webbplats. 
Posaconazole AHCL (posakonazol) 
EMA/323099/2019 
Sida 3/3 
 
 
 
 
