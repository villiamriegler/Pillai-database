EMA/132670/2010 
EMEA/H/C/512 
Sammanfattning av EPAR för allmänheten 
Cholestagel 
kolesevelam 
Detta är en sammanfattning av det offentliga europeiska utredningsprotokollet (EPAR) för Cholestagel. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt yttrande om att bevilja godkännande för försäljning och sina rekommendationer om hur 
läkemedlet ska användas.  
Vad är Cholestagel? 
Cholestagel är ett läkemedel som innehåller den aktiva substansen kolesevelam. Det finns som vita 
tabletter (625 mg). 
Vad används Cholestagel för? 
Cholestagel används för att sänka kolesterolhalten hos vuxna med primär hyperkolesterolemi (förhöjd 
kolesterolhalt i blodet). ”Primär” innebär att det inte finns någon sjukdom som orsakar den höga 
kolesterolhalten. Cholestagel används på följande sätt: 
•  Som komplement till statin (ett annat kolesterolsänkande läkemedel) och en kolesterolsänkande 
diet för att ytterligare sänka halten av ”lätta lipoproteiner” (LDL eller ”dåligt kolesterol”) hos 
patienter som inte kontrolleras tillräckligt med enbart en statin. 
•  Som komplement till en kolesterolsänkande diet för att sänka det totala kolesterolet och halten av 
LDL-kolesterol hos patienter som inte kan ta statiner. 
• 
Tillsammans med ezetimib (ett annat kolesterolsänkande läkemedel) med eller utan en statin. 
Denna kombination kan också ges till patienter som har familjär hyperkolesterolemi (primär 
hyperkolesterolemi som går i arv). 
Läkemedlet är receptbelagt. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2010. Reproduction is authorised provided the source is acknowledged. 
 
 
 
 
 
 
 
Hur används Cholestagel? 
Den rekommenderade dosen är sex tabletter om dagen när Chostagel tas som enda läkemedel och 
fyra till sex tabletter om dagen när det tas i kombination med andra läkemedel.  Tabletterna ska tas 
tillsammans med mat och dryck. De kan tas antingen alla på en gång eller delas upp på två doser per 
dag. Den maximala dosen är sju tabletter om dagen när Chostagel ges som enda läkemedel och sex 
tabletter om dagen när det tas tillsammans med andra läkemedel. 
Före behandlingen ska patienten börja med en kolesterolsänkande diet och fortsätta med den under 
behandlingen. Kolesterolhalten i blodet ska också mätas före och under behandlingen för att 
kontrollera hur patienten svarar på behandlingen. 
Hur verkar Cholestagel? 
Den aktiva substansen i Cholestagel, kolesevelam, tas inte upp av kroppen utan blir kvar i tarmen där 
den binder till ämnen som kallas gallsyror och för ut dessa ur kroppen med avföringen. Eftersom 
gallsyrorna hindras från att tas upp i blodomloppet tvingas levern producera mer gallsyra. Detta 
sänker kolesterolhalten i blodet eftersom levern använder kolesterol för att producera gallsyror. Sänkt 
halt av kolesterol, särskilt LDL-kolesterol, minskar risken för hjärtsjukdomar. 
Hur har Cholestagels effekt undersökts? 
Cholestagel har jämförts med placebo (overksam behandling) i sju huvudstudier på vuxna med primär 
hyperkolesterolemi. I tre av dessa studier undersöktes Cholestagel när det gavs i kombination med en 
statin (lovastatin, simvastatin eller atorvastatin) till 491 vuxna. I två studier undersöktes Cholestagel 
när det gavs som enda behandling till 592 patienter och i ytterligare en studie undersöktes Cholestagel 
i kombination med ezetimib hos 86 patienter. I den slutliga studien undersöktes Cholestagel som 
tillägg till ezetimib och en statin hos 86 vuxna med familjär hyperkolesterolemi. Huvudeffektmåttet var 
minskningen av LDL-kolesterolhalten efter fyra till sex veckor, utom i en av studierna där man 
undersökte Cholestagel som enda behandling undersöktes och mätte kolesterolhalten efter sex 
månader. 
Vilken nytta har Cholestagel visat vid studierna? 
I de tre studier där Cholestagel användes tillsammans med en statin kunde man se en minskning av 
LDL-kolesterolhalten med 8 procent hos dem som fick 2,3 g Cholestagel (ungefär fyra tabletter) efter 
sex veckor, jämfört med placebo. Hos dem som fick 3,8 mg Cholestagel var sänkningen 16 procent 
(ungefär sex tabletter). 
I studierna av Cholestagel som enda läkemedel uppvisade över hälften av patienterna som fick 3,8 g 
eller 4,5 g Cholestagel (ungefär sex till sju tabletter) minskningar av LDL-kolesterolhalten med 15 till 
18 procent efter sex veckor. I den längre studien kvarstod den minskning man såg efter sex veckor 
med 3,8 g Cholestagel (ungefär sex tabletter) under sex månader.  I jämförelse uppvisade patienter 
som tog placebo inga förändringar i LDL-kolesterolhalten. Cholestagel var lika effektivt när det togs på 
morgonen som när det togs på kvällen eller två gånger om dagen. 
Kombinationen av Cholestagel och ezetimib var effektivare än ezetimib i kombination med placebo: 
LDL-kolesterolhalten sjönk med 32 procent hos patienter som fick Cholestagel och med 21 procent hos 
dem som fick placebo. När det gavs som tillägg till ezetimib och en statin sänkte Cholestagel LDL-
kolesterolhalten med 11 procent efter sex veckor hos patienter med familjär hyperkolesterolemi, 
jämfört med en sänkning med 7 procent när placebo gavs som tillägg. 
Cholestagel  
EMA/305901/2010  
Sida 2/3
 
 
 
Vilka är riskerna med Cholestagel? 
I studierna var de vanligaste biverkningarna (uppträder hos fler än 1 av 10 patienter) flatulens 
(gasbildning) och förstoppning. Förteckningen över samtliga biverkningar som rapporterats för 
Cholestagel finns i bipacksedeln. 
Cholestagel ska inte ges till personer som kan vara överkänsliga (allergiska) mot kolesevelam eller 
något annat innehållsämne. Det får inte ges till patienter vars tarmar eller gallvägar är blockerade. 
Varför har Cholestagel godkänts? 
CHMP fann att fördelarna med Cholestagel är större än riskerna och rekommenderade att Cholestagel 
skulle godkännas för försäljning. 
Mer information om Cholestagel: 
Den 10 mars 2004 beviljade Europeiska kommissionen Genzyme Europe B.V. ett godkännande för 
försäljning av Cholestagel som gäller i hela Europeiska unionen. Godkännandet för försäljning gäller 
under obegränsad tid. 
Det offentliga europeiska utredningsprotokollet (EPAR) finns i sin helhet här. Mer information 
om behandling med Cholestagel finns i bipacksedeln (ingår också i EPAR). 
Denna sammanfattning aktualiserades senast 04-2010. 
Cholestagel  
EMA/305901/2010  
Sida 3/3
 
 
 
 
