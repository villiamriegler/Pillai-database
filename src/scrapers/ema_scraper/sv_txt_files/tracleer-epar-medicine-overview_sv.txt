EMA/551408/2018 
EMEA/H/C/000401 
Tracleer (bosentan) 
Sammanfattning av Tracleer och varför det är godkänt inom EU 
Vad är Tracleer och vad används det för? 
Tracleer används för behandling av patienter med pulmonell arteriell hypertension (PAH) klass III för 
att förbättra den fysiska kapaciteten (förmågan att utföra fysisk aktivitet) och minska symtomen. PAH 
är onormalt högt blodtryck i lungartärerna. ”Klassen” återspeglar sjukdomens svårighetsgrad: PAH 
klass III innebär att den fysiska aktiviteten är påtagligt begränsad. PAH kan vara 
• 
• 
• 
primär (utan identifierad orsak eller ärftlig), 
orsakad av sklerodermi (även kallad systemisk skleros, en sjukdom med onormal tillväxt av 
bindväven som stödjer huden och andra organ), 
orsakad av kongenitala (medfödda) hjärtfel där shuntar (onormala förbindelser) ger ett onormalt 
blodflöde genom hjärta och lungor. 
Viss förbättring med Tracleer kan också ske hos patienter med PAH klass II. Klass II innebär att den 
fysiska aktiviteten är lätt begränsad. 
Tracleer kan även ges till vuxna med systemisk skleros hos vilka den dåliga blodcirkulationen som är 
en följd av sjukdomen har gett upphov till ”digitala sår” (sår på fingrar och tår). Tracleer ges för att 
minska antalet nya digitala sår. 
Tracleer innehåller den aktiva substansen bosentan. 
Hur används Tracleer? 
Tracleer är receptbelagt och behandling med Tracleer ska endast påbörjas och övervakas av läkare 
som har erfarenhet av att behandla PAH eller systemisk skleros. 
Det finns som filmdragerade tabletter (62,5 mg, 125 mg) och som dispergerbara (sönderfallande) 
tabletter (32 mg). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
 
 
Tracleer tas morgon och kväll. Vuxna får inledningsvis en dos på 62,5 mg två gånger dagligen i fyra 
veckor och därefter den högre vanliga dosen på 125 mg två gånger dagligen. Hos barn med PAH som 
är ett år och äldre är den rekommenderade start- och underhållsdosen 2 mg per kilogram kroppsvikt 
två gånger dagligen. 
Patienterna ska ta de filmdragerade tabletterna med vatten. De dispergerbara tabletterna ska bara ges 
till patienter som inte kan svälja de filmdragerade tabletterna. De dispergerbara tabletterna ska 
blandas med lite vatten i en sked innan de tas. För att få mer information om hur du använder 
Tracleer, läs bipacksedeln eller tala med läkare eller apotekspersonal. 
Hur verkar Tracleer? 
Den aktiva substansen i Tracleer, bosentan, blockerar ett naturligt förekommande hormon som kallas 
endotelin-1 (ET-1), som gör att blodkärlen förträngs. Tracleer förhindrar därför förträngning av 
blodkärlen. 
Vid PAH förekommer en svår förträngning av blodkärlen i lungorna som gör att blodtrycket ökar och 
mängden blod som kommer in i lungorna minskar. Genom att utvidga dessa blodkärl minskas trycket 
och symtomen förbättras. 
Hos patienter med systemisk skleros och sjukdom med digitala sår sker det en förträngning av 
blodkärlen i fingrarna och tårna, vilket leder till sår. Bosentan förbättrar blodcirkulationen och 
förhindrar därmed uppkomsten av nya digitala sår. 
Vilka fördelar med Bosentan har visats i studierna? 
Behandling av PAH 
Vid PAH var Tracleer filmdragerade tabletter som tillägg till patientens pågående behandling effektivare 
än placebo (overksam behandling) när det gällde att förbättra den sträcka som patienterna kunde gå 
på 6 minuter (ett sätt att mäta fysisk kapacitet) efter 16 veckors behandling. 
Detta är baserat på två studier på totalt 245 vuxna med klass III eller IV av sjukdomen som antingen 
var primär eller orsakad av systemisk skleros. I den större studien kunde patienterna gå 44 meter 
längre. Liknande resultat noterades i en studie på 54 vuxna med PAH klass III som orsakats av 
medfödda hjärtfel. Det fanns för få patienter med klass IV av sjukdomen för att stödja läkemedlets 
användning i denna grupp. 
I en studie på 185 patienter med klass II av sjukdomen var avståndet som patienterna kunde gå på 
6 minuter detsamma i gruppen som tog Tracleer som i placebogruppen. Emellertid minskade Tracleer 
motståndet för blodflödet med 23 procent, vilket tyder på en vidgning av blodkärlen, jämfört med 
placebo efter 6 månaders behandling. 
Förbättringar sågs också i en studie på 19 barn i åldrarna 3–15 år som tog de filmdragerade 
tabletterna. 
I två ytterligare studier undersöktes effekterna av Tracleer dispergerbara tabletter på barn: i den 
första studien ingick 36 barn med PAH i åldern 2–11 år och i den andra studien ingick 64 barn med 
PAH i åldern 3 månader till 11 år. PAH verkade förbli stabil hos nästan alla barn under de 12 eller 24 
veckorna som behandlingen pågick. 
Tracleer (bosentan)  
EMA/551408/2018 
Sida 2/3 
 
 
 
 
Behandling av systemisk skleros med digitala sår 
Tracleer var effektivare än placebo när det gäller att minska uppkomsten av nya digitala sår baserat på 
två studier på totalt 312 vuxna. I den första studien hade de patienter som tog Tracleer i genomsnitt 
1,4 nya digitala sår efter 16 veckor, jämfört med 2,7 för dem som fick placebo. Liknande resultat 
noterades i den andra studien efter 24 veckor. I den andra studien, där man också undersökte 
Tracleers effekt på läkning av digitala sår hos 190 patienter, fann man ingen effekt. 
Vilka är riskerna med Tracleer? 
De vanligaste biverkningarna som orsakas av Tracleer (kan förekomma hos fler än 1 av 10 användare) 
är huvudvärk, vätskeansamling, anemi (låga nivåer av hemoglobin, det protein i röda blodkroppar som 
transporterar syre runt i kroppen) och onormala resultat vid blodprov för att kontrollera levern. En 
fullständig förteckning över biverkningar som rapporterats för Tracleer finns i bipacksedeln. 
Tracleer får inte ges till patienter med vissa leverproblem, patienter som är eller kan bli gravida och 
som inte använder tillförlitliga preventivmedel eller som tar ciklosporin (ett läkemedel som verkar på 
immunsystemet). En fullständig förteckning över restriktioner finns i bipacksedeln. 
Varför har Tracleer godkänts? 
Europeiska läkemedelsmyndigheten fann att fördelarna med Tracleer är större än riskerna och att 
Tracleer kan godkännas för försäljning i EU. 
Vad görs för att garantera säker och effektiv användning av Tracleer? 
Företaget som tillverkar Tracleer kommer att tillhandahålla ett patientkort för att påminna patienterna 
om behovet av regelbundna blodprov för leverfunktionen och att använda effektiva preventivmedel för 
att undvika graviditet. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Tracleer har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Tracleer utvärderas noggrant och nödvändiga åtgärder för att 
skydda patienter vidtas. 
Mer information om Tracleer 
Den 15 maj 2002 beviljades Tracleer ett godkännande för försäljning som gäller i hela EU. 
Mer information om Tracleer finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 10-2019. 
Tracleer (bosentan)  
EMA/551408/2018 
Sida 3/3 
 
 
 
 
