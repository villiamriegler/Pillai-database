EMA/6510/2022 
EMEA/H/C/005200 
Kerendia (finerenon) 
Sammanfattning av Kerendia och varför det är godkänt inom EU 
Vad är Kerendia och vad används det för? 
Kerendia är ett  läkemedel som används för att  behandla kronisk njursjukdom hos vuxna med typ 2-
diabetes. 
Läkemedlet ges till patienter som har måttlig eller svår njurskada och onormal förekomst av proteinet 
albumin i urinen. 
Kerendia innehåller den aktiva substansen finerenon. 
Hur används Kerendia? 
Kerendia är receptbelagt. 
Kerendia finns som tabletter som ska tas genom munnen en gång om dagen. Dosen beror på 
patientens njurfunktion. 
För mer information om hur du använder Kerendia, läs bipacksedeln eller tala med läkare eller 
apotekspersonal. 
Hur verkar Kerendia? 
Den aktiva substansen i Kerendia, finerenon, binder till en receptor (ett  mål) som kallas 
mineralkortikoidreceptor (MR). MR medverkar till att  aktivera processer som orsakar inflammation och 
ärrbildning i njurarna. Genom att binda till  MR blockerar Kerendia aktiveringen av dessa processer och 
förhindrar således inflammation och ärrbildning, vilket leder till färre njurskador. 
Vilka fördelar med Kerendia har visats i studierna? 
I en huvudstudie  på över 5 600  patienter med kronisk njursjukdom och typ 2-diabetes visade sig 
Kerendia, som tillägg till  standardbehandling, vara effektivt för att  bromsa njursjukdomens utveckling. 
I studien konstaterades nedsatt njurfunktion hos 18 procent av de patienter som fick Kerendia (504  av 
2 833),  jämfört med hos 21 procent av de patienter som fick placebo (overksam behandling) (600  av 
2 841). 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union  
© European Medicines Agency, 2022. Reproduction is authorised provided the source is acknowledged. 
 
Vilka är riskerna med Kerendia? 
Den vanligaste biverkningen som orsakas av Kerendia (kan förekomma hos fler än 1 av 10 användare) 
är höga kaliumnivåer i blodet. Andra vanliga biverkningar (kan förekomma hos upp till  1 av 
10 användare) är låga natriumnivåer i blodet,  lågt blodtryck, klåda och nedsatt njurfunktion. 
Kerendia får inte  ges till  patienter med Addisons sjukdom (när kroppen inte producerar tillräckliga 
mängder av hormonerna kortisol och aldosteron). Det får inte heller ges samtidigt  som vissa läkemedel 
som kraftfullt blockerar effekterna av CYP3A4, ett  leverenzym som hjälper kroppen att metabolisera 
många läkemedel. 
En fullständig  förteckning över biverkningar och restriktioner för Kerendia finns i  bipacksedeln. 
Varför är Kerendia godkänt i EU? 
Kerendia visade sig bromsa utvecklingen av nedsatt njurfunktion hos vuxna med kronisk njursjukdom 
och typ 2-diabetes. På det hela taget ansågs läkemedlets biverkningar vara hanterbara. Europeiska 
läkemedelsmyndigheten (EMA) fann därför att fördelarna med Kerendia är större än riskerna och att 
Kerendia kan godkännas för försäljning i  EU. 
Vad görs för att garantera säker och effektiv användning av Kerendia? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kerendia har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Kerendia kontinuerligt. 
Biverkningar som har rapporterats för Kerendia utvärderas noggrant och nödvändiga åtgärder vidtas 
för att skydda patienterna. 
Mer information om Kerendia 
Mer information om Kerendia finns på EMA:s  webbplats:  
ema.europa.eu/medicines/human/EPAR/kerendia. 
Denna sammanfattning  uppdaterades senast 02-2022. 
Kerendia (finerenon)  
EMA/6510/2022 
Sida 2/2 
 
 
 
