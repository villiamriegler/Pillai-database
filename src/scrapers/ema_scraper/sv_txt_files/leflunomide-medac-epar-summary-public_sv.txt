EMA/265372/2014 
EMEA/H/C/001227 
Sammanfattning av EPAR för allmänheten  
Leflunomide medac 
leflunomid 
Detta är en sammanfattning av det offentliga europeiska utredningsprotokollet (EPAR) för Leflunomide 
medac. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Leflunomide medac? 
Leflunomide medac är ett läkemedel som innehåller den aktiva substansen leflunomid. Det finns som 
tabletter (10, 15 och 20 mg). 
Leflunomide medac är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är Arava. Mer information om generiska läkemedel finns i 
dokumentet med frågor och svar här. 
Vad används Leflunomide medac för? 
Leflunomide medac används för att behandla vuxna med aktiv reumatoid artrit (en sjukdom i 
immunsystemet som orsakar ledinflammation) eller aktiv psoriasisartrit (en sjukdom som orsakar röda 
fjällande fläckar på huden samt ledinflammation). 
Läkemedlet är receptbelagt. 
Hur används Leflunomide medac? 
Behandling med Leflunomide medac ska inledas och övervakas av en specialistläkare som har 
erfarenhet av behandling av reumatoid artrit och psoriasisartrit. Innan Leflunomide medac förskrivs 
och med jämna mellanrum under behandlingen ska läkaren genom blodprov kontrollera patientens 
lever, antalet vita blodkroppar och antalet blodplättar. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
 
  
 
 
 
Behandling med Leflunomide medac inleds vanligen med en laddningsdos på 100 mg en gång dagligen 
under tre dagar, vilket följs av en underhållsdos. Den rekommenderade underhållsdosen är 10 till 
20 mg en gång dagligen hos patienter med reumatoid artrit och 20 mg en gång dagligen hos patienter 
med psoriasisartrit. Läkemedlet börjar vanligen verka efter fyra till sex veckor. Effekten kan förbättras 
ytterligare i upp till sex månader. 
Hur verkar Leflunomide medac? 
Den aktiva substansen i Leflunomide medac, leflunomid, är ett immunsuppressivt medel. Det hämmar 
inflammationen genom att minska produktionen av immunceller, så kallade lymfocyter, som orsakar 
inflammation. Leflunomid verkar genom att blockera ett enzym som kallas dihydroorotatdehydrogenas 
och som krävs för att lymfocyterna ska kunna dela sig. Färre lymfocyter innebär att inflammationen 
blir mindre uttalad, vilket gör det lättare att kontrollera symtomen vid artrit. 
Hur har Leflunomide medacs effekt undersökts? 
Eftersom Leflunomide medac är ett generiskt läkemedel har studierna på patienter begränsats till 
tester som visar att det är bioekvivalent med referensläkemedlet Arava. Två läkemedel är 
bioekvivalenta när de bildar samma halter av den aktiva substansen i kroppen. 
Vilka är fördelarna och riskerna med Leflunomide medac? 
Eftersom Leflunomide medac är ett generiskt läkemedel och bioekvivalent med referensläkemedlet 
anses dess fördelar och risker vara desamma som för referensläkemedlet 
Varför har Leflunomide medac godkänts? 
CHMP fann att det styrkts att Leflunomide medac i enlighet med EU:s krav har likvärdig kvalitet och är 
bioekvivalent med Arava. Kommittén fann därför att nyttan är större än de konstaterade riskerna, 
liksom för Arava. Kommittén rekommenderade att Leflunomide medac skulle godkännas för 
försäljning. 
Vad görs för att garantera säker och effektiv användning av Leflunomide 
medac? 
En riskhanteringsplan har tagits fram för att se till att Leflunomide medac används så säkert som 
möjligt. I enlighet med denna plan har säkerhetsinformation tagits med i produktresumén och 
bipacksedeln för Leflunomide medac. Där anges också lämpliga försiktighetsåtgärder som vårdpersonal 
och patienter ska vidta. 
Mer information om Leflunomide medac 
Den 27 juli 2010 beviljade Europeiska kommissionen ett godkännande för försäljning av Leflunomide 
medac som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Leflunomide medac finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 05-2014. 
Leflunomide medac  
EMA/265372/2014  
Sida 2/2 
 
 
 
