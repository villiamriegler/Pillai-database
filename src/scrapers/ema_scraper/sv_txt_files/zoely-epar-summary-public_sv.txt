EMA/216210/2016 
EMEA/H/C/001213 
Sammanfattning av EPAR för allmänheten 
Zoely 
nomegestrolacetat/estradiol 
Detta är en sammanfattning av det offentliga europeiska utredningsprotokollet (EPAR) för Zoely. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Zoely? 
Zoely är ett läkemedel som finns som 24 vita ”aktiva” tabletter som innehåller de aktiva substanserna 
nomegestrolacetat (2,5 mg) och estradiol (1,5 mg), samt fyra gula ”inaktiva” tabletter 
(placebotabletter) som inte innehåller någon aktiv substans. 
Vad används Zoely för? 
Zoely är ett p-piller. Läkemedlet är receptbelagt. 
Hur används Zoely? 
En tablett per dag tas så länge preventivmedel behövs, och behandlingen börjar med en aktiv tablett 
den första dagen i menstruationscykeln. Zoely levereras i tablettkartor innehållande 28 tabletter 
(24 vita tabletter följda av 4 gula tabletter) som tas i följd genom att klisterremsor används för att 
identifiera veckodagarna för varje tablett. 
Hur verkar Zoely? 
Zoely är ett kombinerat p-piller som innehåller två aktiva substanser, nomegestrolacetat (ett 
gestagen) och estradiol (ett östrogen). Estradiol är identiskt med ett hormon som bildas naturligt i 
äggstockarna under en menstruationscykel. Nomegestrolacetat härrör från hormonet progesteron, som 
också bildas i äggstockarna under en menstruationscykel. Zoely verkar genom att ändra kroppens 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
hormonbalans så att ägglossning förhindras, genom att förändra livmoderhalssekretet och förtunna 
livmoderslemhinnan (livmoderns invändiga beklädnad). 
Hur har Zoelys effekt undersökts? 
Zoely undersöktes i två huvudstudier på sammanlagt 4 433 kvinnor i åldern 18 till 50 år. Deltagarna 
fick antingen Zoely eller ett annat p-piller innehållande drospirenon och etinylestradiol i ett år 
(13 menstruationscykler). Huvudeffektmåttet var antalet kvinnor i åldern 18–35 år som blev gravida 
under eller strax efter behandling, uttryckt i form av graviditetsfrekvens med ”Pearl-index”. Pearl-index 
är ett standardiserat sätt att mäta effekten av preventivmedel och det mäter hur många oönskade 
graviditeter som förekommer på 100 kvinnoår (motsvarande 1 300 menstruationscykler). Ett lägre 
Pearl-index innebär lägre risk att bli gravid. 
Det finns inga data från kliniska studier på Zoely hos ungdomar under 18 år. 
Vilken nytta har Zoely visat vid studierna? 
Hos kvinnor i åldern 18 till 35 år var Pearl-index omkring 0,4 med Zoely och 0,8 med 
jämförelseläkemedlet i den första studien, och omkring 1,2 med Zoely och 1,9 med 
jämförelseläkemedlet i den andra studien. 
Vilka är riskerna med Zoely? 
De vanligaste biverkningarna som orsakas av Zoely (uppträder hos fler än 1 av 10 användare) är akne 
och förändrade menstruationer (t.ex. uteblivna eller oregelbundna). En fullständig förteckning över 
biverkningar som rapporterats för Zoely finns i bipacksedeln. 
Zoely får inte användas när en kvinna har eller har haft blodproppar i venerna eller artärerna eller har 
riskfaktorer för blodproppar. Det får inte ges till kvinnor som har pankreatit (inflammation i 
bukspottkörteln) eller allvarliga leverproblem, som har eller har haft levertumörer, vissa typer av 
cancer eller onormala blödningar från könsorganen vars orsak inte har diagnostiserats. En fullständig 
förteckning över restriktioner finns i bipacksedeln. 
Varför har Zoely godkänts? 
Kommittén för humanläkemedel (CHMP) fann att nyttan med Zoely är större än riskerna och 
rekommenderade att det skulle godkännas för försäljning. 
Vad görs för att garantera säker och effektiv användning av Zoely? 
En riskhanteringsplan har tagits fram för att se till att Zoely används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Zoely. 
Där anges också lämpliga försiktighetsåtgärder som vårdpersonal och patienter ska vidta. 
Dessutom kommer företaget att genomföra en studie för att ytterligare utreda risken för blodbroppar. 
Mer information om Zoely 
Den 27 juli 2011 beviljade Europeiska kommissionen ett godkännande för försäljning av Zoely som 
gäller i hela EU. 
Zoely  
EMA/216210/2016  
Sida 2/3 
 
 
 
 
 
Det offentliga europeiska utredningsprotokollet (EPAR) finns i sin helhet på EMA:s 
webbplats: ema.europa.eu/Find medicine/Human medicines/European Public Assessment Reports. Mer 
information om behandling med Zoely finns i bipacksedeln (ingår också i EPAR). Du kan också kontakta 
din läkare eller apotekspersonal. 
Denna sammanfattning uppdaterades senast 04-2016. 
Zoely  
EMA/216210/2016  
Sida 3/3 
 
 
 
 
 
