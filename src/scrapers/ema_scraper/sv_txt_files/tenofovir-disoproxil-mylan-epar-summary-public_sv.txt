EMA/693512/2016 
EMEA/H/C/004049 
Sammanfattning av EPAR för allmänheten 
Tenofovir disoproxil Mylan 
tenofovirdisoproxil 
Detta är en sammanfattning av det offentliga europeiska utredningsprotokollet (EPAR) för Tenofovir 
disoproxil Mylan. Det förklarar hur EMA bedömt läkemedlet för att rekommendera godkännande i EU 
och villkoren för att använda det. Syftet är inte att ge några praktiska råd om hur Tenofovir disoproxil 
Mylan ska användas. 
Praktisk information om hur Tenofovir disoproxil Mylan ska användas finns i bipacksedeln. Du kan 
också kontakta din läkare eller apotekspersonal. 
Vad är Tenofovir disoproxil Mylan och vad används det för? 
Tenofovir disoproxil Mylan används för att behandla vuxna och ungdomar från 12 års ålder som är 
infekterade med humant immunbristvirus typ 1 (HIV-1), ett virus som orsakar förvärvat 
immunbristsyndrom (aids). Tenofovir disoproxil Mylan tas i kombination med andra hivläkemedel. När 
det gäller ungdomar (från 12 till 18 år) ges det enbart till dem som inte kan behandlas med andra 
omvända transkriptashämmare av nukleosidtyp (NRTI) som förstahandsbehandling. Till patienter som 
tidigare fått läkemedel mot hivinfektion får läkare endast förskriva Tenofovir disoproxil Mylan efter att 
ha gått igenom de antivirala läkemedel som patienten tagit tidigare, eller efter att ha övervägt om det 
är troligt att viruset svarar på antivirala läkemedel. 
Tenofovir disoproxil Mylan används också för att behandla (långvarig) infektion med hepatit B-virus 
hos vuxna och ungdomar från 12 års ålder. Det ges till patienter som har leverskada men vars lever 
fortfarande fungerar (kompenserad leversjukdom). Hos vuxna kan läkemedlet också ges till de 
patienter med leverskada där levern inte fungerar ordentligt (dekompenserad leversjukdom) och till de 
patienter som inte svarar på behandling med lamivudin (ett annat hepatit B-läkemedel).  
Tenofovir disoproxil Mylan innehåller den aktiva substansen tenofovirdisoproxil. Det är ett generiskt 
läkemedel, vilket innebär att det liknar ett referensläkemedel som redan är godkänt i EU. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Referensläkemedlet är Viread. Mer information om generiska läkemedel finns i dokumentet med frågor 
och svar här. 
Hur används Tenofovir disoproxil Mylan? 
Tenofovir disoproxil Mylan är receptbelagt och behandling ska inledas av en läkare med erfarenhet av 
att behandla hivinfektion eller kronisk hepatit B.  
Tenofovir disoproxil Mylan finns som tabletter (245 mg) som ska tas genom munnen. Dosen är 
vanligen en tablett en gång om dagen, med föda. Dosen kan behöva minskas eller läkemedlet tas mer 
sällan för patienter med måttlig eller allvarlig njursvikt. Mer information finns i bipacksedeln. 
Hur verkar Tenofovir disoproxil Mylan? 
Den aktiva substansen i läkemedlet, tenofovirdisoproxil, är en s.k. prodrug som omvandlas till 
tenofovir i kroppen.  
Tenofovir är en nukleotid omvänd transkriptashämmare (NRTI). Vid hivinfektion blockerar den 
aktiviteten av omvänt transkriptas, ett enzym som framställs av HIV-1 och som gör det möjligt för 
viruset att föröka sig i de celler det har infekterat. I kombination med andra antivirala läkemedel 
minskar Tenofovir disoproxil Mylan mängden hiv i blodet och håller den på en låg nivå. Tenofovir 
disoproxil Mylan botar inte hivinfektion eller aids, men kan motverka skador på immunsystemet och att 
infektioner och sjukdomar som har samband med aids utvecklas. 
Tenofovir stör också funktionen hos DNA-polymeras, ett enzym som produceras av hepatit B-viruset 
och deltar då virus-DNA byggs upp. Tenofovir disoproxil Mylan förhindrar DNA-uppbyggnaden hos virus 
och hindrar därmed viruset från att föröka sig och spridas. 
Hur har Tenofovir disoproxil Mylans effekt undersökts? 
Eftersom Tenofovir disoproxil Mylan är ett generiskt läkemedel har studierna begränsats till tester som 
visar att det är bioekvivalent med referensläkemedlet Viread. Två läkemedel är bioekvivalenta när de 
bildar samma halter av den aktiva substansen i kroppen. 
Vilka är fördelarna och riskerna med Tenofovir disoproxil Mylan? 
Eftersom Tenofovir disoproxil Mylan är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför godkänns Tenofovir disoproxil Mylan? 
Kommittén för humanläkemedel (CHMP) fann att det styrkts att Tenofovir disoproxil Mylan i enlighet 
med EU:s krav har likvärdig kvalitet och är bioekvivalent med Viread. CHMP fann därför att nyttan är 
större än de konstaterade riskerna, liksom för Viread. Kommittén rekommenderade att Tenofovir 
disoproxil Mylan skulle godkännas för användning i EU. 
Vad görs för att garantera säker och effektiv användning av Tenofovir 
disoproxil Mylan? 
Företaget som marknadsför Tenofovir disoproxil Mylan kommer att se till att alla läkare som väntas 
förskriva eller använda läkemedlet får utbildningsmaterial som innehåller viktig säkerhetsinformation, 
särskilt om riskerna och försiktighetsåtgärderna som rör njurfunktion och skelett. 
Tenofovir disoproxil Mylan 
EMA/693512/2016 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Tenofovir disoproxil Mylan har också tagits med i 
produktresumén och bipacksedeln. 
Mer information om Tenofovir disoproxil Mylan 
EPAR för Tenofovir disoproxil Mylan finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Tenofovir disoproxil Mylan finns i bipacksedeln (ingår också i EPAR). Du kan också kontakta din läkare 
eller apotekspersonal. 
EPAR för referensläkemedlet finns också i sin helhet på EMA:s webbplats. 
Tenofovir disoproxil Mylan 
EMA/693512/2016 
Sida 3/3 
 
 
 
