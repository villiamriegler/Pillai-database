EMA/734871/2016 
EMEA/H/C/002324 
Sammanfattning av EPAR för allmänheten 
Pioglitazone Actavis 
Pioglitazon 
Detta är en sammanfattning av det offentliga europeiska utredningsprotokollet (EPAR) för Pioglitazone 
Actavis. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Pioglitazone Actavis ska 
användas. 
Praktisk information om hur Pioglitazone Actavis ska användas finns i bipacksedeln. Du kan också 
kontakta din läkare eller apotekspersonal. 
Vad är Pioglitazone Actavis och vad används det för? 
Pioglitazone Actavis används för att behandla vuxna (18 år eller äldre) med typ 2-diabetes, särskilt om 
de är överviktiga. Det ges som tillägg till diet och motion 
• 
• 
• 
• 
som enda behandling till patienter när metformin (ett annat diabetesläkemedel) inte är lämpligt, 
i kombination med metformin till patienter vars sjukdom inte kontrolleras tillräckligt med enbart 
metformin, eller med en sulfonureid (en annan typ av diabetesläkemedel), när metformin inte är 
lämpligt, till patienter vars sjukdom inte kontrolleras tillräckligt med enbart en sulfonureid, 
tillsammans med både metformin och en sulfonureid till patienter vars sjukdom inte kontrolleras 
tillräckligt trots oral behandling med de båda läkemedlen, 
tillsammans med insulin till patienter vars sjukdom inte kontrolleras tillräckligt med enbart insulin 
och som inte kan ta metformin. 
Pioglitazone Actavis är ett generiskt läkemedel. Det innebär att Pioglitazone Actavis liknar ett 
referensläkemedel som redan är godkänt i EU. Referensläkemedlet är Actos. Mer information om 
generiska läkemedel finns i dokumentet med frågor och svar här. 
Pioglitazone Actavis innehåller den aktiva substansen pioglitazon. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Hur används Pioglitazone Actavis? 
Pioglitazone Actavis är receptbelagt. 
Det finns som tabletter (15 mg, 30 mg och 45 mg) och den rekommenderade startdosen är 15 mg 
eller 30 mg en gång dagligen. Denna dos kan behöva höjas till upp till 45 mg en gång dagligen efter en 
eller två veckor, om bättre kontroll av blodglukosnivån (blodsockret) behövs.  
Behandlingen med Pioglitazone Actavis ska omprövas efter 3–6 månader. Om patienterna inte har 
tillräcklig nytta av behandlingen ska den avbrytas. När förskrivande läkare därefter omprövar 
behandlingen ska de kunna bekräfta att patienterna fortfarande har nytta av den.  
Hur verkar Pioglitazone Actavis? 
Typ 2-diabetes är en sjukdom där bukspottkörteln inte producerar tillräckligt med insulin för att 
kontrollera blodsockernivåerna eller när kroppen inte kan använda insulinet effektivt. Den aktiva 
substansen i Pioglitazone Actavis, pioglitazon, gör cellerna (fett-, muskel- och leverceller) känsligare 
för insulin. Det innebär att kroppen bättre använder det insulin som den producerar. Detta leder till att 
blodsockernivåerna sänks, vilket underlättar kontrollen av typ 2-diabetes. 
Hur har Pioglitazone Actavis effekt undersökts? 
Eftersom Pioglitazone Actavis är ett generiskt läkemedel har studierna begränsats till tester som visar 
att det är bioekvivalent med referensläkemedlet Actos. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Pioglitazone Actavis? 
Eftersom Pioglitazone Actavis är ett generiskt läkemedel och är bioekvivalent med referensläkemedlet 
anses dess nytta och risker vara desamma som för referensläkemedlet. 
Varför godkänns Pioglitazone Actavis? 
Myndighetens kommitté för humanläkemedel (CHMP) fann att det styrkts att Pioglitazone Actavis i 
enlighet med EU:s krav har likvärdig kvalitet och är bioekvivalent med Actos. CHMP fann därför att 
nyttan är större än de konstaterade riskerna, liksom för Actos. Kommittén rekommenderade att 
Pioglitazone Actavis skulle godkännas för användning i EU. 
Vad görs för att garantera säker och effektiv användning av Pioglitazone 
Actavis? 
Företaget som marknadsför Pioglitazone Actavis kommer att tillhandahålla utbildningsmaterial till 
läkare som förskriver läkemedlet. Detta kommer att ta upp den möjliga risken för hjärtsvikt och cancer 
i urinblåsan vid behandling med pioglitazon-innehållande läkemedel, urvalskriterierna för patienter och 
behovet av att regelbundet ompröva behandlingen och avbryta behandlingen om patienterna inte 
längre har nytta av den.  
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Pioglitazone Actavis har också tagits med i produktresumén och 
bipacksedeln.   
Pioglitazone Actavis 
EMA/734871/2016 
Sida 2/3 
 
 
 
 
 
Mer information om Pioglitazone Actavis 
Den 15 mars 2012 beviljade Europeiska kommissionen ett godkännande för försäljning av Pioglitazone 
Actavis som gäller i hela EU. 
EPAR för Pioglitazone Actavis finns i sin helhet på EMA:s webbplats ema.europa.eu/Find 
medicine/Human medicines/European Public Assessment Reports. Mer information om behandling med 
Pioglitazone Actavis finns i bipacksedeln (ingår också i EPAR). Du kan också kontakta din läkare eller 
apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 11-2016.  
Pioglitazone Actavis 
EMA/734871/2016 
Sida 3/3 
 
 
 
 
 
