27 november 2015 
EMA/134144/2015 
Vägledning för att förebygga medicineringsfel med 
diabetesläkemedel som innehåller insulin och ett icke-
insulin som aktiv substans 
EU har nyligen godkänt diabetesläkemedel som innehåller insulin i kombination med ett icke-insulin 
som aktiv substans. Dessa typer av kombinationsläkemedel gynnar patienterna genom att minska 
antalet injektioner som måste tas och kan hjälpa dem att hålla sig till sin behandling. Det finns dock en 
potentiell risk för att patienter får för lite eller för mycket av sitt läkemedel på grund av osäkerhet över 
hur doserna uttrycks för de enskilda komponenterna − insulindosen uttrycks i enheter medan dosen 
icke-insulinläkemedel uttrycks i enheter såsom mg. 
Patienterna och vårdpersonalen måste därför vara extra noga när de använder dessa läkemedel och 
noga följa nedanstående rekommendationer. 
Rekommendationer för patienter och vårdare 
• 
Läs noga i anvisningarna i bipacksedeln innan du använder läkemedlet. 
•  Ett dossteg innehåller ett visst antal enheter insulin plus en fast mängd av icke-insulinläkemedlet. 
Innan du använder läkemedlet ska du vara klar över hur många dossteg du behöver. Du kommer 
att få denna information från sjukvårdspersonalen. 
•  Sjukvårdspersonalen kommer att förklara hur pennan är utformad och fungerar, inräknat hur 
pennans dosmätare visar antalet dossteg som ska injiceras. 
•  Medan du byter till denna typ av kombinationsläkemedel och under veckorna efter bytet ska du 
mäta ditt blodsocker med tätare intervaller. 
•  Om du har några frågor om din behandling bör du tala med sjukvårdspersonalen. 
Rekommendationer till sjukvårdspersonal 
•  Se till att dina patienter är tillräckligt informerade om hur de ska använda läkemedlet. 
• 
Förklara för patienten att dosräknaren på pennan visar antalet dossteg som ska injiceras. Förskriv 
alltid insulindosen och dosen icke-insulin som ska injiceras tillsammans med dosfrekvensen. 
•  Om patienten har överförts från en annan penna, lyft fram skillnaderna i de två anordningarnas 
utformning. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
• 
Patienter som är blinda eller har dålig syn måste instrueras att alltid söka hjälp av en annan person 
som har god syn och som har tränats i att använda insulinpennan. 
•  Uppmana patienterna att noga övervaka sitt blodsocker när de börjar ta ett läkemedel som 
innehåller insulin och ett icke-insulin som aktiv substans och under veckorna därefter. 
•  Apotekspersonalen uppmuntras att kontrollera att patienter och vårdare förmår läsa dosräknaren 
på pennan innan de lämnar ut läkemedlet. Apotekspersonalen bör även kontrollera att patienterna 
har tränats i hur den nya pennan används. 
Dessutom uppmuntras sjukvårdspersonalen att vidta följande säkerhetsåtgärder när de förvarar, 
förskriver och lämnar ut diabetesläkemedel som innehåller insulin i kombination med ett icke-insulin 
som aktiv substans: 
•  Se till att elektroniska och pappersbaserade system som används vid förskrivning och utlämning av 
dessa läkemedel gör det lättare att välja rätt läkemedel och undvika sammanblandning med andra 
läkemedel. 
•  Kontrollera alltid den valda produkten noga i elektroniska förskrivnings- eller utlämningssystem. 
•  Se till att sättet att förvara kombinationsinsulinläkemedel gör det lättare att välja rätt läkemedel 
och undvika sammanblandning med andra läkemedel. 
Mer information 
Ett exempel på ett diabetesläkemedel som innehåller insulin i kombination med ett icke-insulin som 
aktiv substans är Xultophy (100 enheter/ml insulin degludek och 3,6 mg/ml liraglutid) som godkändes 
i EU den. 
Mer information om säker användning av dessa läkemedel och fler sätt att minimera risken för 
medicineringsfel finns i vägledningen för riskminimering vid användning av insulinläkemedel med hög 
styrka och fasta kombinationer: guidance on risk minimisation strategies for high strength and fixed 
combination insulin products. 
Vägledning för att förebygga medicineringsfel med diabetesläkemedel som innehåller 
insulin och ett icke-insulin som aktiv substans 
EMA/134144/2015  
Sida 2/2 
 
 
 
 
 
 
