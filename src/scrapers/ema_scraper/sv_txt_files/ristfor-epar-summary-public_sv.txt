EMA/790709/2014 
EMEA/H/C/001235 
Sammanfattning av EPAR för allmänheten 
Ristfor 
sitagliptin/metforminhydroklorid 
Detta är en sammanfattning av det offentliga europeiska utredningsprotokollet (EPAR) för Ristfor. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Ristfor? 
Ristfor är ett läkemedel som innehåller två aktiva substanser, sitagliptin och metforminhydroklorid. Det 
finns som tabletter (50 mg sitagliptin och 850 mg metforminhydroklorid; 50 mg sitagliptin och 
1 000 mg metforminhydroklorid). 
Vad används Ristfor för? 
Ristfor används vid behandling av patienter med typ 2-diabetes för att förbättra blodsockerkontrollen. 
Det ges som tillägg till kost och motion 
• 
• 
• 
till patienter som inte kontrolleras tillräckligt med enbart metformin (ett diabetesläkemedel), 
till patienter som redan tar en kombination av sitagliptin och metformin som separata tabletter, 
i kombination med en sulfonureid, en PPARγ-agonist som till exempel en tiazolidindion, eller insulin 
(andra typer av diabetesläkemedel) till patienter vars sjukdom inte kontrolleras tillräckligt med 
enbart detta läkemedel och metformin. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Hur används Ristfor? 
Ristfor tas två gånger dagligen. Vilken tablettstyrka som ska användas beror på dosen av de andra 
diabetesläkemedel som patienten tagit tidigare. Om Ristfor tas tillsammans med en sulfonureid eller 
insulin kan sulfonureid- eller insulindosen behöva sänkas för att undvika hypoglykemi (lågt blodsocker). 
Högsta dos av sitagliptin är 100 mg en gång dagligen. Ristfor ska tas tillsammans med föda för att man 
ska undvika eventuella magbesvär som orsakas av metformin. 
Hur verkar Ristfor? 
Typ 2-diabetes är en sjukdom vid vilken bukspottkörteln inte producerar tillräckligt med insulin för att 
kontrollera blodsockernivån eller när kroppen inte kan använda insulinet effektivt. De aktiva 
substanserna i Ristfor, sitagliptin och metforminhydroklorid, verkar på olika sätt. 
Sitagliptin är en dipeptidylpeptidas -4 (DPP-4)-hämmare. Den verkar genom att blockera nedbrytningen 
av de så kallade inkretinhormonerna i kroppen. Dessa hormoner frigörs efter en måltid och stimulerar 
bukspottkörtelns produktion av insulin. Genom att sitagliptin ger en högre halt av inkretinhormoner i 
blodet stimuleras bukspottkörteln till att producera mer insulin när blodsockernivån är hög. Sitagliptin 
har ingen effekt när blodsockret är lågt. Sitagliptin sänker också den mängd blodsocker som produceras 
av levern genom att höja insulinnivåerna och sänka nivåerna av hormonet glukagon. Sitagliptin har 
varit godkänt i EU under namnen Januvia och Xelevia sedan 2007 och under namnet Tesavel sedan 
2008. 
Metformin verkar främst genom att hämma blodsockerproduktionen och minska upptaget i tarmen. 
Metformin har funnits i EU sedan 1950-talet. 
Till följd av effekten av dessa båda aktiva substanser sänks blodsockernivåerna och detta bidrar till att 
kontrollera typ 2-diabetes. 
Hur har Ristfors effekt undersökts? 
Sitagliptin kan ges ensamt som Januvia/Xelevia/Tesavel tillsammans med metformin och tillsammans 
med både metformin och en sulfonureid till patienter med typ 2-diabetes. Företaget lade fram 
resultaten av tre studier av Januvia/Xelevia för att stödja användningen av Ristfor hos patienter vars 
blodsocker inte kontrollerades tillräckligt med pågående metforminbehandling. I två av studierna 
undersöktes sitagliptin som tillägg till metformin. I den första jämfördes sitagliptin med placebo 
(overksam behandling) hos 701 patienter, i den andra med glipizid (en sulfonureid) hos 
1 172 patienter. I den tredje studien jämfördes sitagliptin med placebo då det gavs som 
tilläggsbehandling till glimepirid (en annan sulfonureid), med eller utan metformin till 441 patienter. 
Resultaten av tre ytterligare studier användes för att stödja användningen av Ristfor. I den första, som 
omfattade 1 091 patienter som inte kontrollerades tillräckligt väl med enbart kost och motion, 
jämfördes effekten av Ristfor med effekten av enbart metformin eller sitagliptin. I den andra, som 
omfattade 278 patienter som inte kontrollerades tillräckligt väl med kombinationen av metformin och 
rosiglitazon (en PPAR-gamma-agonist), jämfördes effekterna av tillägg av sitagliptin eller placebo. Den 
tredje studien omfattade 641 patienter som inte kontrollerades tillräckligt väl med en stabil insulindos. 
Av dessa patienter fick tre fjärdedelar också metformin. I denna studie jämfördes också effekterna av 
sitagliptin eller placebo som tillägg. 
I samtliga studier var huvudeffektmåttet förändringen av nivåerna i blodet av ämnet glykosylerat 
hemoglobin (HbA1c), som visar hur väl blodsockernivåerna kontrolleras. 
Ristfor  
EMA/790709/2014  
Sida 2/4 
 
 
 
 
Företaget genomförde ytterligare studier för att visa att de aktiva substanserna i Ristfor tas upp av 
kroppen på samma sätt som när de två läkemedlen ges var för sig. 
Vilken nytta har Ristfor visat vid studierna? 
Ristfor var effektivare än enbart metformin. Tillägg av 100 mg sitagliptin till metformin minskade 
nivåerna av HbA1c med 0,67 procent (från cirka 8,0 procent) efter 24 veckor, jämfört med en 
minskning med 0,02 procent hos patienterna som fick tillägg av placebo. Att lägga till sitagliptin till 
metformin hade liknande effekt som att lägga till glipizid. I den studie där sitagliptin gavs som tillägg till 
glimepirid och metformin minskade nivåerna av HbA1c med 0,59 procent efter 24 veckor jämfört med 
en ökning med 0,30 procent hos patienterna som fick tillägg av placebo. 
I den första av de tre ytterligare studierna var Ristfor effektivare än enbart metformin eller sitagliptin. I 
den andra minskade nivåerna av HbA1c med 1,03 procent efter 18 veckor hos patienter som fick 
sitagliptin som tillägg till metformin och rosiglitazon, jämfört med en minskning på 0,31 procent hos 
dem som fick placebo som tillägg. Slutligen minskade nivåerna med 0,59 procent efter 24 veckor hos 
patienter som fick sitagliptin som tillägg till insulin, jämfört med en minskning på 0,03 procent hos dem 
som fick placebo som tillägg. Det fanns ingen skillnad när det gällde denna effekt mellan patienter som 
också fick metformin och dem som inte fick metformin. 
Vilka är riskerna med Ristfor? 
Allvarliga biverkningar som rapporterats för Ristfor är bland annat pankreatit (inflammation i 
bukspottkörteln) och överkänslighet (allergiska reaktioner). Hypoglykemi (lågt blodsocker) har 
rapporterats hos 13,8 procent av patienterna som fått Ristfor i kombination med en sulfonureid och hos 
10,9 procent av patienterna som fått Ristfor i kombination med insulin. En fullständig förteckning över 
biverkningar som rapporterats för Ristfor finns i bipacksedeln. 
Ristfor får inte ges till patienter som har diabetesketoacidos eller diabetesprekoma (farliga tillstånd som 
kan uppträda vid diabetes), njur- eller leverproblem, tillstånd som kan påverka njurarna eller en 
sjukdom som ger minskad tillförsel av syre till vävnaderna, till exempel hjärt- eller lungsvikt eller en 
nyligen inträffad hjärtattack. Det får inte heller ges till patienter som dricker mycket stora mängder 
alkohol eller är alkoholister eller till ammande kvinnor. En fullständig förteckning över restriktioner finns 
i bipacksedeln. 
Varför har Ristfor godkänts? 
CHMP fann att nyttan med Ristfor är större än riskerna och rekommenderade att Ristfor skulle 
godkännas för försäljning. 
Vad görs för att garantera säker och effektiv användning av Ristfor? 
En riskhanteringsplan har tagits fram för att se till att Ristfor används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Ristfor. 
Där anges också lämpliga försiktighetsåtgärder som vårdpersonal och patienter ska vidta. 
Mer information om Ristfor 
Den 15 mars 2010 beviljade Europeiska kommissionen ett godkännande för försäljning av Ristfor som 
gäller i hela EU. Godkännandet baserades på det godkännande som beviljades för Janumet 2008 
(informerat samtycke). 
Ristfor  
EMA/790709/2014  
Sida 3/4 
 
 
 
 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Ristfor finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2015. 
Ristfor  
EMA/790709/2014  
Sida 4/4 
 
 
 
 
