BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Senshio 60 mg filmdragerade tabletter 
2. 
KVALITATIV OCH KVANTITATIV SAMMANSÄTTNING 
Varje filmdragerad tablett innehåller 60 mg ospemifen. 
Hjälpämne med känd effekt 
Varje filmdragerad tablett innehåller 1,82 mg laktos som monohydrat. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Filmdragerad tablett (tablett). 
Ovala, bikonvexa, vita till benvita, filmdragerade tabletter i dimensionerna 12 mm x 6,45 mm, 
präglade med ”60” på ena sidan. 
4. 
KLINISKA UPPGIFTER 
4.1  Terapeutiska indikationer 
Senshio är avsett för behandling av måttlig till svår symtomatisk vulva- och vaginalatrofi (VVA) hos 
postmenopausala kvinnor. 
4.2  Dosering och administreringssätt 
Dosering 
Rekommenderad dos är en 60 mg tablett en gång dagligen med mat som tas vid samma tid varje dag. 
Om en dos glöms bort, ska den tas med mat så snart patienten kommer ihåg det. Dubbel dos ska inte 
tas samma dag. 
Särskilda populationer 
Äldre (>65 år) 
Ingen dosjustering är nödvändig hos patienter som är äldre än 65 år (se avsnitt 5.2). 
Nedsatt njurfunktion 
Ingen dosjustering är nödvändig för patienter med lätt, måttligt eller kraftigt nedsatt njurfunktion (se 
avsnitt 5.2). 
Nedsatt leverfunktion 
Ingen dosjustering är nödvändig för patienter med lätt till måttligt nedsatt leverfunktion. Ospemifen 
har inte studerats hos patienter med kraftigt nedsatt leverfunktion och därför rekommenderas inte 
användning av Senshio hos sådana patienter (se avsnitt 5.2). 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Pediatrisk population 
Det finns ingen relevant användning av ospemifen för en pediatrisk population för indikationen för 
behandling av måttlig till svår symtomatisk VVA hos postmenopausala kvinnor. 
Administreringssätt 
Oral användning. 
En tablett ska sväljas hel en gång dagligen med mat och ska tas vid samma tid varje dag. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
Pågående eller tidigare venösa tromboemboliska händelser (VTE), inklusive djup ventrombos, 
lungemboli och retinal ventrombos. 
Oförklarlig vaginal blödning. 
Patienter med misstänkt bröstcancer eller patienter som genomgår aktiv behandling (inklusive 
adjuvant behandling) för bröstcancer (se avsnitt 4.4). 
Misstänkt eller aktiv könshormonberoende malignitet (t.ex. endometriecancer). 
Patienter med tecken eller symtom på endometriehyperplasi; säkerheten i denna patientgrupp har inte 
studerats. 
4.4  Varningar och försiktighet 
Vid behandling av vulva- och vaginalatrofi ska ospemifen initieras endast om symtomen påverkar 
livskvaliteten negativt, t.ex. dyspareuni och vaginal torrhet. I samtliga fall ska en noggrann 
utvärdering av risker och fördelar göras minst en gång om året med beaktande av andra 
menopaussymtom, effekter på uterus- och bröstvävnader, tromboemboliska och cerebrovaskulära 
risker. Behandling med ospemifen ska bara fortsätta så länge nyttan överväger riskerna. 
Endometriefynd 
I kliniska studier observerades en genomsnittlig ökning av endometrietjockleken på 0,8 mm efter 
12 månader (enligt bedömning med protokollspecificerad ultrasonografi) och det förekom ingen 
ökning av vaginal blödning eller stänkblödning i den ospemifenbehandlade gruppen jämfört med den 
placebobehandlade gruppen. Om blödning eller stänkblödning uppträder vid behandling, eller 
fortsätter efter avslutad behandling, bör detta alltid utredas. Utredningen kan omfatta en 
endometriebiopsi, för att utesluta endometriemalignitet. Incidensen av endometriehyperplasi var 0,3% 
(1 fall av 317 biopsier) efter 1 års behandling med en övre 95% konfidensgräns på 1,74% (se 
avsnitt 5.1). Hos postmenopausala kvinnor som fick ospemifenbehandling i upp till 1 år, rapporterades 
benigna endometriepolyper hos 0,4% jämfört med 0,2% hos kvinnor som fick placebobehandling. 
Venösa tromboemboliska händelser (VTE) 
Risken för VTE (djup ventrombos och lungemboli) är ökad med andra selektiva 
östrogenreceptormodulatorer (SERM). Risken för VTE i samband med ospemifen kan inte uteslutas. 
Allmänt erkända riskfaktorer för VTE inkluderar hög ålder, släktanamnes med VTE, svår fetma 
(BMI>30 kg/m2) och systemisk lupus erythematosus (SLE). Risken för VTE ökar tillfälligt vid 
långvarig immobilisering, större trauma eller större kirurgiska ingrepp. Behandling med ospemifen bör 
avbrytas minst 4 till 6 veckor före och under långvarig immobilisering (t.ex. postoperativ 
återhämtning, långvarigt sängläge). Behandling med Senshio ska återupptas först när patienten är 
mobiliserad. 
Om VTE utvecklas efter att behandlingen har initierats, ska behandlingen sättas ut. Patienterna ska 
uppmanas att omedelbart kontakta läkare om de får ett potentiellt tromboemboliskt symtom (t.ex. 
smärtsam svullnad i ett ben, plötslig bröstsmärta, dyspné). 
3 
 
 
 
 
 
 
 
 
 
 
 
 
 
 
Cerebrovaskulära händelser 
Risken för cerebrovaskulära händelser kan vara förhöjd med andra SERM. Risken för 
cerebrovaskulära händelser i samband med ospemifen kan inte uteslutas. Detta bör beaktas vid 
förskrivning av ospemifen till postmenopausala kvinnor med anamnes på stroke eller andra 
signifikanta riskfaktorer för stroke. 
Redan existerande gynekologisk patologi, förutom tecken på vaginalatrofi 
Det finns begränsade kliniska prövningsdata på användning av ospemifen hos patienter med andra 
gynekologiska tillstånd. Det rekommenderas att eventuell ytterligare patologi utreds och behandlas på 
lämpligt sätt innan behandling med ospemifen påbörjas. 
Bröstcancer 
Ospemifen har inte formellt studerats hos kvinnor med tidigare anamnes på bröstcancer. Det finns inga 
data tillgängliga på samtidig användning av andra läkemedel som används vid behandling av tidig 
eller avancerad bröstcancer. Därför ska ospemifen användas för behandling av VVA först efter att 
behandlingen av bröstcancer, inklusive adjuvant behandling, har avslutats. 
Blodvallningar 
Ospemifen kan öka förekomsten av blodvallningar och är inte effektivt när det gäller att minska 
blodvallningar i samband med östrogenbrist. Hos vissa asymtomatiska patienter kan blodvallningar 
uppträda när behandlingen påbörjas. Omkring 1% av patienterna avbröt i det kliniska programmets 
fas 2/3 på grund av blodvallningar. 
Samtidig administrering med flukonazol 
Försiktighet rekommenderas vid samtidig administrering av ospemifen och flukonazol (se avsnitt 4.5). 
Om det är nödvändigt, på grund av försämrad tolerans, ska behandling med ospemifen avbrytas så 
länge behandling med flukonazol pågår. 
Laktos 
Senshio innehåller laktos. Patienter med något av följande sällsynta ärftliga tillstånd bör inte använda 
detta läkemedel: galaktosintolerans, total laktasbrist eller glukos-galaktosmalabsorption. 
Natrium 
Senshio innehåller mindre än 1 mmol (23 mg) natrium per tablett, d.v.s. är näst intill ”natriumfritt”. 
4.5 
Interaktioner med andra läkemedel och övriga interaktioner 
Effekter av andra läkemedel på ospemifen 
Flukonazol, en måttlig CYP3A-/måttlig CYP2C9-/stark CYP2C19-hämmare, ökade ytan under kurvan 
(AUC) för ospemifen 2,7 gånger. Dessa resultat tyder på att samtidig administrering av ospemifen och 
andra läkemedel som hämmar både CYP3A4- och CYP2C9-aktivitet (t.ex. flukonazol) förväntas öka 
exponeringen av ospemifen på liknande sätt. Därför rekommenderas försiktighet när ospemifen 
administreras samtidigt som flukonazol. Vid försämrad tolerans mot ospemifen bör behandling med 
den senare avbrytas så länge behandling med flukonazol pågår. 
Ketokonazol, en stark CYP3A4-hämmare och en måttlig P-glykoproteinhämmare, ökade AUC för 
ospemifen 1,4 gånger. Denna ökning anses inte vara kliniskt signifikant med tanke på den inneboende 
farmakokinetiska variabiliteten hos ospemifen. Det finns därför ingen anledning att förvänta sig att 
starka CYP3A4-hämmare skulle orsaka någon kliniskt betydelsefull förändring av 
4 
 
 
 
 
 
 
 
 
 
 
 
 
 
 
 
 
 
 
ospemifenexponeringen. Samtidig administrering av ospemifen och starka/måttliga 
CYP3A4-hämmare bör undvikas hos patienter som man vet eller misstänker är dåliga 
CYP2C9-metaboliserare baserat på genotypning eller tidigare anamnes/erfarenhet när det gäller andra 
CYP2C9-substrat. 
Rifampicin, en stark inducerare av CYP3A-/CYP2C9-enzymer, minskade AUC för ospemifen med 
58%. Samtidig administrering av ospemifen och starka enzyminducerare, såsom karbamazepin, 
fenytoin, johannesört och rifabutin, förväntas därför minska exponeringen av ospemifen, vilket kan 
minska den kliniska effekten.  
Hämning av UGT1A3, UGT2B7, UGT1A1 eller UGT1A8 kan potentiellt påverka glukuronideringen 
av ospemifen och/eller 4-hydroxiospemifen. 
Hos friska försökspersoner påverkas inte absorptionen av ospemifen av samtidig administrering av 
oralt omeprazol, ett läkemedel som höjer pH i magsäcken. 
Effekter av ospemifen på andra läkemedel 
Interaktionsstudier genomfördes med testsubstrat för CYP2C9 (warfarin), CYP3A4 (midazolam), 
CYP2C19, och CYP3A4 (omeprazol) och CYP2B6 (bupropion). Ospemifen orsakade inga kliniskt 
betydelsefulla förändringar av exponeringen för substraten, vilket indikerar att ospemifen inte 
påverkar dessa enzymaktiviteter in vivo i någon kliniskt signifikant utsträckning. 
Ospemifen och dess huvudmetabolit, 4-hydroxiospemifen, hämmade organisk 
katjontransportör (OCT)1 in vitro vid kliniskt relevanta koncentrationer. Därför kan ospemifen öka 
koncentrationerna av läkemedel som är substrat för OCT1 (t.ex. metformin, aciklovir, ganciklovir och 
oxaliplatin). 
In vitro hämmade ospemifen och 4-hydroxiospemifen glukuronidering främst via UGT1A3 och 
UGT1A9 vid kliniskt relevanta koncentrationer. Farmakokinetiken för läkemedel som främst 
metaboliseras av UGT1A3 och UGT1A9 skulle kunna påverkas när de administreras samtidigt med 
ospemifen och samtidig administrering ska därför ske med försiktighet. 
Säkerheten vid användning av ospemifen samtidigt som östrogener eller andra SERM, såsom 
tamoxifen, toremifen, bazedoxifen och raloxifen, har inte studerats och samtidig användning 
rekommenderas inte. 
På grund av dess lipofila natur och absorptionskarakteristika kan en interaktion mellan ospemifen och 
läkemedel som orlistat inte uteslutas. Därför rekommenderas försiktighet när ospemifen kombineras 
med orlistat. Klinisk övervakning av minskad effekt av ospemifen bör ske. 
4.6  Fertilitet, graviditet och amning 
Graviditet 
Senshio är endast avsett för användning hos postmenopausala kvinnor och ska inte användas hos 
kvinnor i fertil ålder. Om graviditet inträffar under behandling med ospemifen, måste behandlingen 
omedelbart avbrytas. Det finns inga data från användningen av ospemifen hos gravida kvinnor. 
Djurstudier har visat reproduktionstoxikologiska effekter (se avsnitt 5.3). Den potentiella risken för 
människa är okänd. 
Amning 
Senshio är inte indicerat under amning. 
Fertilitet 
Ospemifen är inte avsett för fertila kvinnor. 
5 
 
 
 
 
 
 
 
 
 
 
 
 
 
 
 
 
4.7  Effekter på förmågan att framföra fordon och använda maskiner 
Senshio har ingen eller försumbar effekt på förmågan att framföra fordon och använda maskiner. 
4.8  Biverkningar 
Sammanfattning av säkerhetsprofilen 
De oftast rapporterade biverkningarna är blodvallningar (7,5%). 
Tabell över biverkningar 
Biverkningarna anges nedan enligt MedDRA-terminologin för klassificering av organsystem och efter 
frekvens. Frekvenserna definieras som mycket vanliga (≥1/10), vanliga (≥1/100, <1/10), mindre 
vanliga (≥1/1 000, <1/100), sällsynta (≥1/10 000, <1/1 000), mycket sällsynta (<1/10 000) och ingen 
känd frekvens (kan inte beräknas från tillgängliga data). 
Organsystem enligt 
MedDRA-klassificering 
Infektioner och infestationer 
Immunsystemet 
Centrala och perifera 
nervsystemet 
Blodkärl 
Hud och subkutan vävnad 
Muskuloskeletala systemet och 
bindväv 
Reproduktionsorgan och 
bröstkörtel 
Biverkningar 
Vanliga 
Mindre vanliga 
Vulvovaginal candidiasis/ 
mykotiska infektioner 
- 
Huvudvärkc 
- 
Läkemedelsöverkänslighetb, 
överkänslighetb, svullen tunga 
Blodvallning 
Utslag (inkluderar erytematösa 
utslag, generaliserade utslag) 
Muskelspasmer 
Vaginal flytning, genital 
flytning, vaginal blödning 
- 
Klåda, urtikaria 
- 
Endometriehypertrofia 
(sonografisk 
endometrietjocklek) 
a Endometriehypertrofi är en MedDRA-term som står för sonografiska fynd avseende 
endometrietjocklek. 
b Överkänslighetsreaktioner inklusive de biverkningar som anges under hud och subkutan vävnad, 
svullen tunga, farynxödem och trångt svalg rapporterades. 
c Frekvensen av huvudvärk som rapporteras i tabellen har beräknats från fas 2/3 i kliniska prövningar, 
där frekvensen var jämförbar mellan grupperna med 60 mg ospemifen (5,4 %) och placebo (5,9 %). 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Ospemifen har administrerats till försökspersoner i engångsdoser på upp till 800 mg per dag och 
upprepade doser på upp till 240 mg/dag i 7 dagar och upp till 200 mg/dag i 12 veckor. Det finns ingen 
specifik antidot mot ospemifen. Vid överdosering bör allmänna stödjande åtgärder initieras baserat på 
patientens tecken och symtom. 
5. 
FARMAKOLOGISKA EGENSKAPER 
6 
 
 
 
 
 
 
 
 
 
 
 
 
 
 
 
 
5.1  Farmakodynamiska egenskaper 
Farmakoterapeutisk grupp: Könshormoner och modulerare av fortplantningssystemet, selektiva 
östrogenreceptormodulatorer, ATC-kod: G03XC05. 
Farmakodynamisk effekt 
Sänkningar av östrogennivåer efter menopausen leder till VVA, som karakteriseras av minskad 
mognad av vaginala epitelceller, progressivt minskad vaskularisering av de vaginala vävnaderna och 
minskad lubrikation. Glykogeninnehållet i vaginala epitelceller minskar också, vilket resulterar i 
minskad kolonisering av laktobaciller och ökat vaginalt pH. Dessa förändringar resulterar i kliniska 
tecken som inkluderar vaginal torrhet, rodnad, petekier, blekhet och skörhet hos slemhinnan. 
Dessutom kan dessa förändringar leda till kroniska symtom i samband med VVA, varav de vanligaste 
är vaginal torrhet och dyspareuni. 
Ospemifens biologiska effekter medieras genom bindning av ospemifen och dess huvudmetabolit till 
östrogenreceptorer. Det relativa bidraget av metaboliten till den farmakologiska effekten uppskattas 
vara cirka 40%. Denna bindning resulterar i aktivering av vissa östrogena signalvägar (agonism) och 
blockad av andra östrogena signalvägar (antagonism). Den biologiska aktivitetsprofilen hos människa 
beror främst på modersubstansen. 
Icke-kliniska fynd visar att ospemifen och dess huvudmetabolit har en östrogenlik effekt i vagina som 
ökar cellmognaden och slemavsöndringen från det vaginala epitelet. I bröstkörteln har de övervägande 
östrogenantagonistisk effekt. I benvävnad har ospemifen agonistliknande effekt. I uterus har 
ospemifen och dess huvudmetabolit svaga partiella agonist-/antagonisteffekter. Dessa icke-kliniska 
fynd överensstämmer med fynd från kliniska prövningar, i vilka ospemifen visade fördelar beträffande 
vaginal fysiologi utan synbara östrogenlika effekter på bröstvävnad (se underrubriken Klinisk 
säkerhet). 
Klinisk effekt och säkerhet 
Den kliniska effekten och säkerheten för ospemifen bestämdes huvudsakligen från två 
placebokontrollerade multicenterprövningar med 12 veckors duration (prövning 1 och 2) och en tredje 
långsiktig säkerhetsprövning med 52 veckors duration (prövning 3) hos postmenopausala patienter 
med VVA. I dessa prövningar fick totalt 1 102 försökspersoner 60 mg ospemifen och 
787 försökspersoner fick placebo. 
I de två 12-veckorsstudierna (prövning 1 och 2) fick 739 patienter ospemifen och 724 patienter fick 
placebo. Alla patienter fick icke-hormonellt vaginalt smörjmedel att använda vid behov. Därför var 
effekterna på effektmåtten i gruppen som fick ospemifenbehandling utöver vad som uppnås med 
enbart smörjmedelsanvändning. Studiepopulationen bestod av på det hela taget friska 
postmenopausala kvinnor mellan 41 och 80 års ålder (genomsnittlig ålder = 59 år), som vid studiestart 
hade ≤5,0% superficialceller i vaginalutstryk, vaginalt pH >5,0 och som måste ha minst ett måttligt 
eller svårt VVA-symtom, där patienterna fick välja vilket symtom som var det mest besvärande 
(MBS). Det fanns fyra samprimära effektmått för vilka förändring från studiestart utvärderades: 
procentandelen parabasalceller och superficialceller i vaginalutstryk, vaginalt pH och MBS på VVA 
(torrhet eller dyspareuni). 
Långtidsstudien (prövning 3) var en 52-veckors, randomiserad, dubbelblind, placebokontrollerad 
säkerhets- och effektstudie på 426 postmenopausala kvinnor med intakt uterus. Av de 
426 försökspersonerna som rekryterades till studien randomiserades 363 (85,2%) försökspersoner till 
att få orala doser av ospemifen 60 mg en gång dagligen och 63 (14,8%) försökspersoner 
randomiserades till att få placebo. Deltagarnas genomsnittliga ålder var 61,7 år i gruppen som fick 
60 mg ospemifen och 62,9 år i placebogruppen. 
Klinisk effekt 
Fysiologiska svar (objektiva mått) 
Ospemifen (OSP) förbättrade de postmenopausala fysiologiska förändringarna. I två separata pivotala 
12-veckorsprövningar (prövning 1 och 2) var ospemifen förknippat med en statistiskt signifikant 
7 
 
 
 
 
 
 
 
 
 
genomsnittlig minskning från studiestart av procentandelen parabasalceller och vaginalt pH och en 
statistiskt signifikant genomsnittlig ökning från studiestart av procentandelen superficialceller jämfört 
med placebo (p<0,001 för varje parameter) vid vecka 4 och 12. Denna förbättring av objektiva mått 
(superficialceller, parabasalceller och pH) kvarstod hos ospemifenbehandlade kvinnor i en 
långtidsstudie på upp till 52 veckor. Storleken på effekten var likartad i alla tre prövningarna. 
Symtom (subjektiva mått) 
Det mest besvärande symtomet (MBS) bedömdes vid studiestart, 4 och 12 veckor med 
svårighetsgraden poängsatt enligt följande: inget = 0, lindrigt = 1, måttligt = 2, svårt = 3. Tabell 1 visar 
den genomsnittliga förändringen i svårighetsgradspoäng för MBS efter 12 veckor med åtföljande 
statistisk analys av skillnaden mot placebo för prövning 1 och 2. 
Tabell 1: Primär effektanalys – förändring från studiestart till vecka 12 av mest besvärande 
symtom (ITT, LOCF) 
Studie 
Torrhet 
60 mg OSP  Placebo 
Prövning 1 
Prövning 2 
−1,26 
−1,3 
−0,84 
−1,1 
p-värde 
0,021 
0,0803 
60 mg OSP 
−1,19 
−1,5 
Dyspareuni 
Placebo 
−0,89 
−1,2 
p-värde 
0,023 
0,0001 
Tabell 2 visar procentandelen försökspersoner som rapporterade en förändring av sitt MBS vid 
vecka 12. 
”Förbättring” definierades som en minskning av svårighetspoängen med 1 eller mer. 
”Lindring” definierades som inga eller lindriga symtom vid vecka 12. 
”Påtaglig förbättring” begränsades till patienter som hade måttligt eller svårt MBS vid studiestart och 
förändrades från svårt till lindrigt eller måttligt eller inget. 
Tabell 2. Procentandel patienter med förbättring, lindring eller påtaglig förbättring av MBS 
efter 12 veckor med ospemifen mot placebo (ITT, LOCF) 
Förbättring 
60 mg OSP  Placebo 
57,7% 
74,6% 
Lindring 
60 mg OSP 
66,1% 
Placebo 
49,0% 
Påtaglig förbättring 
Placebo 
26,9% 
60 mg OSP 
42,4% 
p=0,0101 
p=0,0140 
p=0,0172 
70,6% 
68,2% 
61,9% 
53,2% 
46,3% 
34,3% 
p=0,7134 
p=0,1380 
p=0,0385 
68,3% 
54,1% 
57,5% 
41,8% 
40,8% 
29,5% 
p=0,0255 
p=0,0205 
p=0,0799 
79,9% 
63,9% 
63,0% 
47,4% 
52,8% 
38,7% 
p=0,0000 
p=0,0001 
p=0,0006 
Prövning 1 
Torrhet 
Prövning 2 
Torrhet 
Prövning 1 
Dyspareuni 
Prövning 2 
Dyspareuni 
En trend observerades i båda prövningarna beträffande förbättringen av MBS från studiestart till 
vecka 4 till fördel för ospemifen jämfört med placebo, även om skillnaden inte vara statistiskt 
signifikant. 
Klinisk säkerhet 
I alla placebokontrollerade kliniska prövningar med ospemifen inträffade djup ventrombos i en 
frekvens av ungefär 3,65 fall per 1 000 patientår med 60 mg ospemifen (95% konfidensintervall på 
0,44 till 13,19) mot 3,66 fall per 1 000 patientår med placebo (95% konfidensintervall på 0,09 till 
20,41; relativ risk är 1,0). 
Endometriesäkerhet hos kvinnor bedömdes vid studiestart och 12 veckor i de två 12-veckors 
fas II-studierna (prövning 1 och 2: ospemifen, n=302; placebo, n=301). Hos försökspersoner som 
fullföljde förlängningsstudien prövning 1 (ospemifen, n=41; placebo, n=18) och hos försökspersoner i 
den långsiktiga 52-veckors säkerhetsstudien (prövning 3: ospemifen, n=276; placebo, n=46), 
bedömdes endometriesäkerhet med endometriebiopsi vid studiestart och vid 12 månader. Totalt 
8 
 
 
 
 
 
 
 
 
 
 
 
 
317 försökspersoner som fick ospemifen och 64 försökspersoner som fick placebo genomgick en 
biopsi vid studiestart och en vid vecka 52. Inga fall av endometriehyperplasi rapporterades vid någon 
av tidpunkterna. 
Det fanns en enda försöksperson (0,3%) som utvecklade endometriehyperplasi i ospemifengruppen 
(enkel hyperplasi utan atypi) 88 dagar efter den sista dosen av studieläkemedlet. Inga försökspersoner 
i någon av grupperna utvecklade endometriecancer eller bröstcancer under prövningarna. I alla 
placebokontrollerade kliniska prövningar fans det ingen signifikant skillnad i bröstrelaterade 
biverkningar mellan ospemifen och placebo. Incidensen av onormala, men inte kliniskt signifikanta, 
fynd vid bröstpalpation och mammografi minskade i populationen som fick ospemifen 60 mg under 
den 1-åriga studien (prövning 3) från 1,6% till 0,6% respektive från 11,8% till 8,1%. Däremot ökade 
onormala, ej kliniskt signifikanta, fynd på mammografi hos placebopopulationen från 6,5% till 8,3%. 
Inga onormala fynd noterades vid bröstpalpation i placebogruppen vid baseline eller studieslut. 
Pediatrisk population 
Europeiska läkemedelsmyndigheten har beviljat undantag från kravet att skicka in studieresultat för 
ospemifen för alla grupper av den pediatriska populationen för VVA (information om pediatrisk 
användning finns i avsnitt 4.2). 
5.2  Farmakokinetiska egenskaper 
Absorption 
Ospemifen absorberas snabbt efter oral administrering, med ett Tmax på cirka 3-4 timmar efter dosering 
i icke-fastande tillstånd. Den absoluta biotillgängligheten för ospemifen har inte fastställts. 
Genomsnittlig Cmax och AUC0-24hr för ospemifen var 785 ng/ml respektive 5 448 ng×tim/ml efter 
upprepade doser av 60 mg ospemifen en gång dagligen i icke-fastande tillstånd. 
När ospemifen administreras med en fettrik måltid är Cmax och AUC 2,5 gånger respektive 1,9 gånger 
högre med lägre variabilitet jämfört med fastande tillstånd. En fettsnål måltid resulterade i ungefär 
fördubblad exponering för ospemifen och en fettrik måltid resulterade i ungefär trefaldigt ökad 
exponering för ospemifen i två studier av födoeffektsstudier med tablettformuleringar som skiljde sig 
från den kommersiella formuleringen. Det rekommenderas att ospemifen ska tas med mat vid samma 
tid varje dag. 
Distribution 
Ospemifen och 4-hydroxyospemifen binds i hög grad (båda >99%) till serumproteiner. Celldelning i 
plasma/blod av [14C]-Ospemifen (< 3%) och [14C]-4-hydroxyospemifen (< 2%) är låg. Den skenbara 
distributionsvolymen är 448 liter. 
Metabolism 
Ospemifen och dess huvudmetabolit, 4-hydroxiospemifen, metaboliseras av flera 
metaboliseringsvägar, där de huvudsakliga involverade enzymerna är UGT1A3, UGT2B7, UGT1A1 
och UGT1A8, samt CYP2C9, CYP3A4 och CYP2C19. Huvudmetaboliten, 4-hydroxiospemifen, 
observerades genomgå hastighetsbegränsad eliminering (med en t1/2 som liknar modersubstansens) i en 
massbalansstudie på människa. Den huvudsakliga radioaktiva komponenten i både plasma och feces 
var ospemifen och huvudmetaboliten var 4-hydroxiospemifen. Ospemifen och 4-hydroxiospemifen 
stod för cirka 20% respektive 14% av den totala radioaktiviteten i serum. Skenbar total 
kroppsclearance är 9,16 liter/timme för populationen. 
In vitro hämmade eller inducerade ospemifen och 4-hydroxiospemifen inte aktiviteten hos 
CYP450-enzymer vid kliniskt relevanta koncentrationer. In vitro hämmade ospemifen och 
4-hydroxiospemifen glukuronidering via UGT1A3 och UGT1A9 vid kliniskt relevanta 
koncentrationer. I in vitro-studier är ospemifen en svag hämmare av CYP2B6, CYP2C9, CYP2C19, 
CYP2C8 och CYP2D6. Vidare har in vitro-studier visat att ospemifen är en svag inducerare av 
CYP2B6 och CYP3A4. I in vitro-studier hämmade ospemifen och 4-hydroxiospemifen inte 
P-glykoprotein (P-gp), bröstcancerresistent protein (BCRP), organisk anjontransporterande 
9 
 
 
 
 
 
 
 
 
 
 
polypeptid (OATP)1B1, OATP1B3, OCT2, organisk anjontransportör (OAT)1, OAT3, eller 
transportörer av gallsalter (BSEP, bile salt export pump) vid kliniskt relevanta koncentrationer. Det är 
inte känt om ospemifen är ett substrat för BCRP i tarmen. Försiktighet ska således iakttas om 
ospemifen administreras med en BCRP-hämmare. 
Eliminering 
Den skenbara terminal halveringstiden för ospemifen hos postmenopausala kvinnor är cirka 
25 timmar. Efter oral administrering av [3H]-ospemifen vid fasta utsöndrades cirka 75% och 7% av 
dosen i feces respektive urin. Mindre än 0,2% av ospemifendosen utsöndrades oförändrad i urin. Efter 
en enda oral administrering av 60 mg ospemifen i icke-fastande tillstånd utsöndrades 17,9%, 10,0% 
och 1,4% av den administrerade dosen i feces som ospemifen, 4-hydroxyospemifen respektive 
4’-hydroxyospemifen. Ödet för resterande fraktion är okänd, men kan förmodligen förklaras av 
bildandet av glukuronidmetaboliter. 
Linjäritet/icke-linjäritet 
Ospemifen uppvisar linjär farmakokinetik i icke-fastande tillstånd inom dosintervallet 60 mg till 
240 mg. 
Farmakokinetik i subpopulationer 
Ålder 
Inga kliniskt betydelsefulla skillnader i farmakokinetiken för ospemifen har observerats i det studerade 
åldersintervallet (40-80 års ålder). Ingen dosjustering är nödvändig hos äldre patienter. 
Pediatrisk population 
Farmakokinetiska studier med ospemifen har inte genomförts på den pediatriska populationen. 
Nedsatt njurfunktion 
Njurclearance av oförändrad aktiv substans är en mindre elimineringsväg, mindre än 0,2% av 
ospemifendosen utsöndras oförändrad i urin. Hos patienter med kraftigt nedsatt njurfunktion ökade 
ospemifenexponeringen med cirka 20% jämfört med hos friska matchade försökspersoner. Inga 
kliniskt betydelsefulla farmakokinetiska skillnader mellan försökspersoner med kraftigt nedsatt 
njurfunktion och friska försökspersoner observerades. Denna skillnad anses inte vara kliniskt relevant 
och ingen dosjustering är nödvändig hos patienter med nedsatt njurfunktion. 
Nedsatt leverfunktion 
Ospemifen metaboliseras huvudsakligen i levern. Farmakokinetiken för ospemifen påverkas endast 
svagt av lätt till måttligt nedsatt leverfunktion (Child-Pugh-poäng 5-9) jämfört med friska matchade 
kontroller. Hos patienter med måttligt nedsatt leverfunktion var exponeringen av ospemifen och 
4-hydroxiospemifen cirka 30% och 70% högre. Dessa förändringar i farmakokinetiken för ospemifen 
vid måttligt nedsatt leverfunktion anses inte vara kliniskt signifikant med tanke på inneboende 
farmakokinetisk variabilitet hos ospemifen. Ingen dosjustering är nödvändig hos patienter med lätt 
eller måttligt nedsatt leverfunktion. Farmakokinetiken för ospemifen har inte utvärderats hos patienter 
med kraftigt nedsatt leverfunktion (Child-Pugh-klasspoäng >9). 
Andra speciella populationer 
Kön 
Senshio är endast avsett för postmenopausala kvinnor.  
Etnicitet 
Farmakokinetiska skillnader på grund av etnicitet har studerats hos 1 091 postmenopausala kvinnor 
omfattande 93,1% vita, 3,9% svarta, 1,8% asiater och 1,1% övriga etniciteter i VVA-prövningar. Det 
fanns inga märkbara skillnader i plasmakoncentrationer av ospemifen i dessa grupper, men den etniska 
påverkan kan inte slutgiltigt fastställas. 
Långsamma metaboliserare av CYP2C9 
10 
 
 
 
 
 
 
 
 
 
 
 
 
Både CYP2C9 och CYP3A4 är inblandade i metabolismen av ospemifen. Samtidig administrering av 
ketokonazol, en stark CYP3A4-hämmare, ökade AUC av ospemifen 1,4-faldigt. Hos långsamma 
metaboliserare av CYP2C9 kan samtidig administrering av CYP3A4-hämmare i större omfattning öka 
systemisk koncentration av ospemifen. Således ska samtidig administrering av ospemifen med 
måttliga/starka CYP3A4-hämmare undvikas hos patienter som är eller misstänks vara långsamma 
metaboliserare av CYP2C9 baserat på genotypning eller anamnes/tidigare erfarenhet av andra 
CYP2C9-substrat. 
5.3  Prekliniska säkerhetsuppgifter 
I studier på mus, råtta, hund och cynomolgus-apa avseende allmäntoxicitet var de huvudsakliga 
målorganen för toxicitet äggstockar, uterus och lever. De ospemifenrelaterade förändringarna 
omfattade follikulära cystor i äggstockarna, stromal atrofi i livmoderslemhinnan och 
endometriehypertrofi/hyperplasi vilket överensstämmer med ospemifens farmakologiska aktivitet hos 
det intakta djuret med normal cykel. I levern observerades hepatocythypertrofi eller ökad 
glykogenupplagring, ökning av alaninaminotransferas (ALAT) och alkaliskt fosfatas (ALP). 
Sammantaget är dessa fynd karakteristiska för en induktion av CYP-isoenzymer och anses vara 
adaptiva svar utan histopatologiska tecken eller leverskada. Inga förändringar av blodbiokemiska 
parametrar såsom ALAT eller ALP fastställdes hos postmenopausala kvinnor som behandlades med 
ospemifen i kliniska studier. Sammantaget anses de leverförändringar som observerats hos försöksdjur 
i studier avseende allmäntoxicitet vara adaptiva förändringar på grund av enzyminduktion, och med 
tanke på avsaknaden av kliniska tecken är det osannolikt att de utgör en säkerhetsrisk för människor. 
Ospemifen var inte mutagent eller klastogent när det utvärderades i en standarduppsättning av in vitro- 
och in vivo-tester. 
I en 2-årig karcinogenicitetsstudie på honmöss orsakade ospemifen behandlingsrelaterade ökningar av 
neoplastiska fynd i binjurar och ovarier. Den systemiska exponeringen (AUC) vid dessa doser var 2,1, 
4,0 och 4,7 gånger större än AUC hos postmenopausala kvinnor som fick 60 mg/dag. I binjurarna 
fanns en ökad incidens av adrenala subkapsulära celltumörer och adrenokortikala tumörer hos djur 
som fick högre dos. I ovarierna fanns en ökning av könssträngstumörer, tubulostromala tumörer, 
granulosacellstumörer och luteom i alla behandlingsgrupper. 
I en 2-årig karcinogenicitetsstudie på råtta registrerades en tydlig ökning av mestadels benigna 
thymustumörer vid alla dosnivåer av ospemifen. Denna effekt berodde sannolikt på den antiöstrogena 
effekten av ospemifen i denna målvävnad, vilken dämpade den fysiologiska involution (atrofi) av 
thymus som induceras av östrogener med början under puberteten. I levern registrerades en ökning av 
hepatocellulära tumörer vid alla dosnivåer av ospemifen. Den systemiska exponeringen (AUC) vid de 
administrerade doserna var 0,3, 1,0 och 1,2 gånger större än AUC hos postmenopausala kvinnor som 
fick 60 mg/dag. 
Sammantaget tror man att tumörutveckling i dessa studier var resultatet av specifika hormonella 
mekanismer hos gnagare när de behandlas under sina reproduktiva liv. Dessa fynd har sannolikt inte 
någon klinisk relevans hos postmenopausala kvinnor. 
Ospemifen var inte teratogent hos råtta eller kanin. I en tvågenerationers reproduktionsstudie på pre- 
och postnatal utveckling inducerade ospemifen en ökad postimplantationsförlust, ett ökat antal döda 
ungar vid födseln samt en ökad incidens av postnatal förlust av ungar i F1-generationen. I den 
maternella F0-generationen observerades signifikant förlängd gestation. Alla exponeringar låg dock 
långt under den avsedda exponeringen hos människa. De reproduktionseffekter som observerades, 
anses ha samband med ospemifens östrogenreceptoraktivitet. Fertilitetsstudier har inte genomförts. 
11 
 
 
 
 
 
 
 
 
 
 
 
6. 
FARMACEUTISKA UPPGIFTER 
6.1  Förteckning över hjälpämnen 
Tablettkärna: 
Kolloidal kiseloxid (E 551) 
Magnesiumstearat (E 578) 
Mannitol (E 421) 
Mikrokristallin cellulosa (E 460) 
Povidon (E 1201) 
Pregelatiniserad stärkelse (majs) 
Natriumstärkelseglykolat (typ A) 
Filmdragering: 
Hypromellos (E 464) 
Laktosmonohydrat 
Titandioxid (E 171) 
Triacetin (E 1518) 
Makrogoler (E 1521) 
6.2 
Inkompatibiliteter 
Ej relevant. 
6.3  Hållbarhet 
5 år. 
6.4  Särskilda förvaringsanvisningar 
Inga särskilda förvaringsanvisningar. 
6.5  Förpackningstyp och innehåll 
Blister av PVC/PVdC-aluminium. Förpackningsstorlekar på 7, 28 eller 84 filmdragerade tabletter. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Shionogi B.V. 
Herengracht 464 
1017 CA Amsterdam 
Nederländerna 
8. 
NUMMER PÅ GODKÄNNANDE FÖR FÖRSÄLJNING 
EU/1/14/978/001 
EU/1/14/978/002 
EU/1/14/978/003 
12 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 15 januari 2015 
Datum för den senaste förnyelsen: 21 oktober 2019 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
13 
 
 
 
 
 
 
 
 
BILAGA II 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Shionogi B.V. 
Herengracht 464 
1017 CA Amsterdam 
Nederländerna 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2 i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in 
  på begäran av Europeiska läkemedelsmyndigheten, 
 när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
15 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Senshio 60 mg filmdragerade tabletter 
ospemifen 
2. 
DEKLARATION AV AKTIV(A) SUBSTANS(ER) 
Varje filmdragerad tablett innehåller 60 mg ospemifen. 
3. 
FÖRTECKNING ÖVER HJÄLPÄMNEN 
Innehåller laktos. Se bipacksedel för ytterligare information. 
4. 
LÄKEMEDELSFORM OCH FÖRPACKNINGSSTORLEK 
7 filmdragerade tabletter 
28 filmdragerade tabletter 
84 filmdragerade tabletter 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Oral användning.  
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat 
9. 
SÄRSKILDA FÖRVARINGSANVISNINGAR 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Shionogi B.V. 
Herengracht 464 
1017 CA Amsterdam 
Nederländerna 
12.  NUMMER PÅ GODKÄNNANDE FÖR FÖRSÄLJNING 
EU/1/14/978/001  7 filmdragerade tabletter 
EU/1/14/978/002  28 filmdragerade tabletter 
EU/1/14/978/003  84 filmdragerade tabletter 
13.  TILLVERKNINGSSATSNUMMER 
Sats 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Senshio 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Senshio 60 mg tabletter 
ospemifen 
2. 
INNEHAVARE AV GODKÄNNANDE FÖR FÖRSÄLJNING 
Shionogi 
3. 
UTGÅNGSDATUM 
Utg.dat 
4. 
TILLVERKNINGSSATSNUMMER 
Sats 
5. 
ÖVRIGT 
Mån. 
Tis. 
Ons. 
Tors. 
Fre. 
Lör. 
Sön. 
20 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Senshio 60 mg filmdragerade tabletter 
ospemifen 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1.  Vad Senshio är och vad det används för 
2.  Vad du behöver veta innan du tar Senshio 
3.  Hur du tar Senshio 
4.  Eventuella biverkningar 
5.  Hur Senshio ska förvaras 
6.  Förpackningens innehåll och övriga upplysningar 
1. 
Vad Senshio är och vad det används för 
Senshio innehåller den aktiva substansen ospemifen. Ospemifen tillhör en grupp läkemedel som inte 
innehåller hormoner och som kallas selektiva östrogenreceptormodulatorer (SERM). 
Senshio används för behandling av kvinnor med måttliga till svåra symtom i och utanför slidan efter 
klimakteriet, såsom klåda, torrhet, sveda och smärta vid samlag (dyspareuni). Detta kallas vulva- och 
vaginalatrofi. Det orsakas av en sänkning av nivåerna av det kvinnliga könshormonet östrogen i 
kroppen. När detta händer kan slidväggarna bli tunnare. Detta sker naturligt efter klimakteriet (efter 
menopaus). 
Senshio verkar på ett liknande sätt som vissa av de gynnsamma effekterna av östrogen och hjälper till 
att förbättra dessa symtom och de bakomliggande orsakerna till vulva- och vaginalatrofi. 
2. 
Vad du behöver veta innan du tar Senshio 
Ta inte Senshio 
- 
om du är allergisk mot ospemifen eller något annat innehållsämne i detta läkemedel (anges i 
avsnitt 6) 
om du har eller någon gång har haft en blodpropp i en ven (trombos), till exempel i benen 
(djup ventrombos), lungorna (lungemboli) eller ögonen (retinal trombos) 
om du har en oförklarlig blödning från slidan. 
om din läkare tror att du kan ha bröstcancer eller om du behandlas för bröstcancer. 
om läkaren tror du kan ha eller om du har behandlats för cancer som är känslig för 
östrogener, såsom livmodercancer 
om du har kraftig förtjockning av livmoderslemhinnan, såsom endometriehyperplasi.  
- 
- 
- 
- 
- 
Varningar och försiktighet 
22 
 
 
 
 
 
 
 
 
 
 
 
 
 
 
 
 
 
När du börjat med Senshio ska du besöka läkaren för regelbundna kontroller (minst en gång om året). 
Diskutera med läkaren vid dessa kontroller om nyttan och risken med att fortsätta med Senshio. 
Tala med läkare eller apotekspersonal innan du tar Senshio om något av följande gäller dig. 
- 
- 
- 
- 
Någon av dina nära släktingar har någon gång haft en blodpropp i ben, lunga eller andra organ. 
Du är kraftigt överviktig (BMI> 30 kg/m2). 
Du har en autoimmun sjukdom som kallas systemisk lupus erythematosus (SLE).  
om du har haft en stroke (en cerebrovaskulär händelse) eller om din läkare har sagt till dig att du 
har hög risk för att få en 
om du har någon annan gynekologisk sjukdom förutom vulva- och vaginalatrofi 
om du har haft bröstcancer. 
- 
- 
Under tiden du tar Senshio: 
- 
Om du inte kan gå på länge eller sitter länge i samma ställning på grund av en större operation, 
skada eller sjukdom, det kan förhindra god blodcirkulation och tillfälligt öka risken för 
blodproppar. Du bör därför omedelbart prata med din läkare. Din läkare kan rekommendera att 
du slutar med behandlingen i minst 4 till 6 veckor före en större operation, eller om du blir 
sängliggande under en längre period, t.ex. vid skada eller sjukdom. Behandling med Senshio 
kan återupptas så snart du återfår din rörlighet och i samråd med din läkare. 
Om du får någon blödning från slidan under tiden du tar Senshio eller strax efter att du har slutat 
ta det, ska du tala med din läkare. 
Om du får tecken på en blodpropp, såsom smärtsam svullnad eller rodnad av benen, plötslig 
bröstsmärta, andningssvårigheter eller en stroke under tiden du tar Senshio, ska du sluta att ta 
Senshio och omedelbart uppsöka läkare. 
Barn och ungdomar 
Ge inte detta läkemedel till barn eller ungdomar. Detta läkemedel är endast avsett för kvinnor som har 
passerat klimakteriet. 
Andra läkemedel och Senshio 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Ta inte Senshio tillsammans med något av dessa läkemedel: 
 
 
östrogener 
andra läkemedel som tillhör gruppen som kallas SERM, såsom tamoxifen, toremifen, 
bazedoxifen och raloxifen. 
Tala med läkare innan du tar Senshio tillsammans med: 
 
o 
flukonazol (ett läkemedel som tas via munnen och som används för behandling av 
svampinfektioner), eftersom detta kan öka mängden ospemifen i blodet. Din läkare kan 
överväga att avbryta behandling med Senshio medan du tar flukonazol. 
något av följande läkemedel, som kan leda till minskad effekt av Senshio: 
o 
o 
rifampicin och rifabutin, som vanligen används för behandling av tuberkulos 
karbamazepin och fenytoin, som används för behandling av krampanfall/kramper 
(antiepileptikal) 
johannesört, ett växtbaserat läkemedel som ibland används för behandling av lätt 
nedstämdhet 
orlistat, som ibland används för behandling av fetma 
o 
något av följande läkemedel, eftersom deras koncentrationer kan öka när man tar Senshio: 
o 
o 
o 
metformin, som används för behandling av typ II-diabetes 
aciklovir som används för behandling av munsår och könsherpes 
ganciklovir, som används för behandling av infektioner orsakade av ett virus som kallas 
cytomegalovirus 
oxaliplatin, ett cancerläkemedel för framskriden (metastaserad) cancer i tjocktarmen 
(kolon) eller ändtarmen (rektum). 
o 
- 
- 
 
 
23 
 
 
 
 
 
 
 
Graviditet, amning och fertilitet 
Senshio är endast avsett för kvinnor som har passerat klimakteriet. Det får inte tas av kvinnor som är 
gravida eller som fortfarande kan få barn eller ammar. Detta beror på att det inte finns några uppgifter 
om användning av Senshio hos gravida kvinnor, kvinnor före klimakteriet eller kvinnor som ammar. 
Tala omedelbart om för din läkare om du blir gravid under tiden du tar Senshio. Behandlingen 
ska då omedelbart avbrytas. 
Körförmåga och användning av maskiner 
Senshio har ingen känd eller mycket liten effekt på förmågan att köra bil eller använda maskiner. 
Senshio innehåller laktos 
Om du inte tål vissa sockerarter, bör du kontakta din läkare innan du tar detta läkemedel. 
Senshio innehåller natrium 
Detta läkemedel innehåller mindre än 1 mmol (23 mg) natrium per tablett, d.v.s. är näst intill 
”natriumfritt”. 
3. 
Hur du tar Senshio 
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker. 
Rekommenderad dos är en tablett som tas via munnen vid samma tid varje dag. Senshio ska tas med 
mat. Tabletterna ska sväljas hela tillsammans med mat. 
Senshio måste tas varje dag så länge som din läkare säger att du ska göra det. 
Patienter med leversjukdom 
Detta läkemedel rekommenderas inte om du har kraftigt minskad leverfunktion. 
Om du har tagit för stor mängd av Senshio 
Om du tar fler tabletter än du borde, tala med läkare eller apotekspersonal. 
Om du har glömt att ta Senshio 
Om du glömmer att ta en tablett, ska du ta den missade tabletten (med mat) så snart du kommer ihåg 
det inom samma dag. Ta inte två tabletter samma dag för att kompensera för glömd tablett. 
Om du slutar att använda Senshio 
Du har inte nytta av Senshios effekter om du slutar att ta det utan att tala med din läkare. Din läkare 
kommer att förklara effekterna av att avbryta behandlingen och kommer också att diskutera andra 
behandlingsmöjligheter med dig. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Vanliga biverkningar (kan förekomma hos upp till 1 av 10 personer): 
- 
- 
- 
- 
infektion i könsorganen orsakad av en svamp (jästsvampsinfektion) 
blodvallningar 
muskelkramper 
flytning från slida eller könsorgan 
24 
 
 
 
 
 
 
 
 
 
 
 
 
 
 
 
 
 
 
 
- 
- 
- 
utslag 
huvudvärk 
vaginal blödning. 
Mindre vanliga biverkningar (kan förekomma hos upp till 1 av 100 personer): 
- 
förtjockning av livmoderslemhinnan (endometrium) som man ser vid ultraljudsundersökning 
(endometriehypertrofi) 
en allergisk reaktion. Symtom på en allergisk reaktion kan omfatta utslag, kliande hud, 
upphöjda fläckar på huden (nässelutslag), svullen tunga och svalg som kan göra det svårt att 
andas eller svälja. 
- 
Rapportering av biverkningar 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet. 
5. 
Hur Senshio ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och blistret efter ”Utg.dat”. Utgångsdatumet är 
den sista dagen i angiven månad. 
Inga särskilda förvaringsanvisningar. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
- 
- 
Den aktiva substansen är ospemifen. Varje filmdragerad tablett innehåller 60 mg ospemifen. 
Övriga innehållsämnen är: 
Tablettkärna: kolloidal kiseldioxid (E 551), magnesiumstearat (E 578), mannitol (E 421), 
mikrokristallin cellulosa (E 460), povidon (E 1201), pregelatiniserad stärkelse 
(majs), natriumstärkelseglykolat (typ A). 
Filmdragering: hypromellos (E 464), laktosmonohydrat, titandioxid (E 171), triacetin 
(E 1518), polyetylenglykol (E 1521). 
Läkemedlets utseende och förpackningsstorlekar 
Senshio tabletter är ovala, bikonvexa, vita till benvita, filmdragerade tabletter (ungefär 12 mm långa 
och 6,45 mm breda), som är präglade med ”60” på ena sidan. 
De är förpackade i blister och finns i förpackningsstorlekar med 7, 28 eller 84 filmdragerade tabletter. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning 
Shionogi B.V. 
Herengracht 464 
1017 CA Amsterdam 
Nederländerna 
25 
 
 
 
 
 
 
 
 
 
 
 
 
 
 
 
 
Tillverkare 
Shionogi B.V. 
Herengracht 464 
1017 CA Amsterdam 
Nederländerna 
Kontakta ombudet för innehavaren av godkännandet för försäljning om du vill veta mer om detta 
läkemedel: 
AT, BE, BG, CY, CZ, DK, EE, IE, EL, FI, HR, HU, IE, IS, 
LT, LU, LV, MT, NL, NO, PL, RO, SE, SI, SK 
Shionogi B.V. 
Tel/Tel./Teл./Tlf/Tél/Puh/Sími/Τηλ: 
+ 31 (0)20 491 7439 
contact@shionogi.eu 
DE 
Shionogi GmbH 
Tel: +49 (0) 30 2062980 66 
kontakt@shionogi.eu 
IT 
Shionogi Srl 
Tel: +39 06 94 805 118 
contattaci@shionogi.eu 
FR 
Shionogi SAS 
Tel: +33 (0) 186655806 
contactfrance@shionogi.eu 
ES 
Shionogi SLU 
Tel: +34 911 239 258 
contacta@shionogi.eu 
PT 
Lifewell Pharmaceutical & Healthcare, Lda. 
Tel: +351215810558 
info@lifewell.pt 
UK (NI) 
Shionogi B.V. 
Tel +44 (0) 2891248945 
contact@shinogi.eu 
Denna bipacksedel ändrades senast 
Övriga informationskällor 
Ytterligare information om detta läkemedel finns på Europeiska 
läkemedelsmyndighetens webbplats http://www.ema.europa.eu 
26 
 
 
 
 
 
 
 
 
 
 
 
 
 
 
