EMA/335910/2019 
EMEA/H/C/004904 
Miglustat Dipharma (miglustat) 
Sammanfattning av Miglustat Dipharma och varför det är godkänt inom EU 
Vad är Miglustat Dipharma och vad används det för? 
Miglustat Dipharma används för att behandla två ärftliga sjukdomar som påverkar kroppens sätt att 
hantera fett. Båda sjukdomarna leder till att fettämnen som kallas glykosfingolipider ansamlas i 
kroppen. Miglustat Dipharma ges för att behandla följande patienter: 
•  Vuxna (18 år och äldre) med mild till måttlig Gauchers sjukdom typ 1. Patienter med denna 
sjukdom lider brist på ett enzym kallat glukocerebrosidas, vilket leder till att en glykosfingolipid 
kallad glukosylceramid ansamlas i olika delar av kroppen, såsom mjälten, levern och skelettet. 
Miglustat Dipharma ges till patienter som inte kan få standardbehandlingen enzymersättningsterapi 
(ERT). 
• 
Patienter i alla åldrar med Niemann-Picks sjukdom typ C, en potentiellt livshotande sjukdom som 
innebär att glykosfingolipiderna ansamlas i cellerna i hjärnan och på andra ställen i kroppen. 
Miglustat Dipharma används för att behandla sjukdomens neurologiska symtom (symtom som 
drabbar hjärnan och nerverna). Dessa innefattar nedsatt koordinationsförmåga, problem med 
sackaderade (snabba) ögonrörelser som kan leda till nedsatt syn, försenad utveckling, svårigheter 
att svälja, minskad muskeltonus, krampanfall och inlärningssvårigheter. 
Miglustat Dipharma är ett generiskt läkemedel, vilket innebär att Miglustat Dipharma innehåller samma 
aktiva substans och verkar på samma sätt som ett referensläkemedel som redan är godkänt i EU. 
Referensläkemedlet är Zavesca. Mer information om generiska läkemedel finns i dokumentet med 
frågor och svar här. 
Hur används Miglustat Dipharma? 
Miglustat Dipharma finns som kapslar på 100 mg som tas genom munnen. Den rekommenderade 
startdosen vid Gauchers sjukdom typ 1 är en kapsel tre gånger om dagen. Vid Niemann-Picks sjukdom 
typ C är den två kapslar tre gånger om dagen för patienter som är 12 år och äldre. För yngre patienter 
beror dosen på deras vikt och längd. Miglustat Dipharma är avsett för långtidsbehandling. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
 
 
 
 
Läkemedlet är receptbelagt och behandling ska inledas av läkare med erfarenhet av att behandla 
Gauchers sjukdom. 
För mer information om hur du använder Miglustat Dipharma, läs bipacksedeln eller tala med läkare 
eller apotekspersonal. 
Hur verkar Miglustat Dipharma? 
Den aktiva substansen i Miglustat Dipharma, miglustat, blockerar ett enzym som kallas 
glukosylceramidsyntas. Detta enzym medverkar i det första skedet av bildandet av glukosylceramid. 
Genom att hindra enzymet från att verka kan miglustat minska bildandet av glukosylceramid i cellerna 
och på så sätt minska symtomen på Gauchers sjukdom typ 1. 
Hur har Miglustat Dipharmas effekt undersökts? 
Studier av fördelarna och riskerna med den aktiva substansen vid Gauchers sjukdom har redan utförts 
med referensläkemedlet Zavesca och behöver inte utföras på nytt med Miglustat Dipharma. 
Liksom för alla läkemedel har företaget lagt fram kvalitetsdata för Miglustat Dipharma. Företaget har 
också visat i en studie att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Miglustat Dipharma? 
Eftersom Miglustat Dipharma är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Miglustat Dipharma godkänt i EU? 
Europeiska läkemedelsmyndigheten (EMA) fann att det styrkts att Miglustat Dipharma i enlighet med 
EU:s krav har likvärdig kvalitet och är bioekvivalent med Zavesca. EMA fann därför att fördelarna är 
större än de konstaterade riskerna, liksom för Zavesca, och att Miglustat Dipharma kan godkännas för 
användning i EU. 
Vad görs för att garantera säker och effektiv användning av Miglustat 
Dipharma? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Miglustat Dipharma har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Miglustat Dipharma kontinuerligt. 
Biverkningar som har rapporterats för Miglustat Dipharma utvärderas noggrant och nödvändiga 
åtgärder vidtas för att skydda patienterna. 
Miglustat Dipharma (miglustat)  
EMA/335910/2019  
Sida 2/3 
 
 
 
Mer information om Miglustat Dipharma 
Den 18 februari 2019 beviljades Miglustat Dipharma ett godkännande för försäljning som gäller i hela 
EU. 
Mer information om Miglustat Dipharma finns på EMA:s 
webbplats ema.europa.eu/medicines/human/EPAR/miglustat-dipharma. Information om 
referensläkemedlet finns också på EMA:s webbplats. 
Denna sammanfattning uppdaterades senast 06-2019. 
Miglustat Dipharma (miglustat)  
EMA/335910/2019  
Sida 3/3 
 
 
 
