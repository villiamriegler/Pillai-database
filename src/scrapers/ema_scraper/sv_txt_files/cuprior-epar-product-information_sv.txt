BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Cuprior 150 mg filmdragerade tabletter 
2.  KVALITATIV OCH KVANTITATIV SAMMANSÄTTNING 
Varje filmdragerad tablett innehåller trientintetrahydroklorid, motsvarande 150 mg trientin. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Filmdragerad tablett 
Gul, 16 mm x 8 mm ovala filmdragerade tabletter med en skåra på varje sida. 
Tabletten kan delas i två lika stora doser. 
4.  KLINISKA UPPGIFTER 
4.1  Terapeutiska indikationer 
Cuprior är avsett för behandling av Wilsons sjukdom hos vuxna, ungdomar och barn ≥ 5 år som är 
intoleranta mot D-penicillaminterapi. 
4.2  Dosering och administreringssätt 
Behandling bör endast påbörjas av specialiserad läkare med erfarenhet av Wilsons sjukdom.  
Dosering 
Startdosen är vanligtvis den lägsta rekommenderade dosen och ökas sedan för att anpassas till 
patientens kliniska svar (se avsnitt 4.4). 
Vuxna 
Den rekommenderade dosen är 450 – 975 mg (3 till 6 och en halv filmdragerade tabletter) per dag 
uppdelat på 2 till 4 doser.  
Pediatrisk population 
Startdosen inom pediatriken är lägre än för vuxna och beror på ålder och kan beräknas med hjälp av 
kroppsvikten. Dosen ska därefter anpassas utifrån barnets kliniska svar (se avsnitt 4.4).  
Barn och ungdomar (5 till 18 år)  
Dosen är vanligtvis 225 – 600 mg per dag (1 och en halv till 4 filmdragerade tabletter) uppdelat på 2 
till 4 doser.  
Barn < 5 år 
Säkerhet och effekt för trientin för barn i åldern < 5 år har inte fastställts.  
Beredningsformen är inte lämplig för barn < 5 år. 
Den rekommenderade doserna av Cuprior uttrycks som mg av trientin (d.v.s. inte i mg av trientin 
tetrahydrokloridsalt).  
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Särskilda populationer 
Äldre  
Ingen dosjustering krävs för äldre patienter. 
Nedsatt njurfunktion 
Det finns begränsad information om patienter med nedsatt njurfunktion. Ingen specifik dosjustering 
krävs för dessa patienter (se avsnitt 4.4). 
Administreringssätt 
Cuprior är endast avsett för oral användning. De filmdragerade tabletterna ska sväljas tillsammans 
med vatten. Vid behov kan den skårade filmdragerade tabletten delas i två lika stora halvor för att 
administrera en mer precis dos eller underlätta administreringen. 
Det är viktigt att Cuprior tas på tom mage, minst en timme innan måltider eller två timmar efter 
måltider och med minst en timmes mellanrum från andra läkemedel, föda eller mjölk (se avsnitt 4.5).  
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
4.4  Varningar och försiktighet 
När en patient byter från en annan beredningsform av trientin uppmanas till försiktighet eftersom 
doser uttryckta i trientin möjligtvis inte motsvarar varandra (se avsnitt 4.2).  
Trientin är en kelatbildare som har visat sig kunna sänka nivån av serumjärn. Järntillskott kan vara 
nödvändiga i fall av järnbristanemi och bör administreras vid ett annat tillfälle (se avsnitt 4.5).  
Samtidig användning av trientin med zink rekommenderas inte. Det finns endast begränsad 
information om samtidig användning och ingen specifik dos kan rekommenderas. 
Hos patienter som tidigare behandlats med D-penicillamin har lupusliknande reaktioner rapporterats 
under efterföljande behandling med trientin, det är däremot inte möjligt att avgöra om det finns ett 
orsakssamband med trientin. 
Övervakning 
Patienter som får Cuprior bör hållas under regelbunden medicinsk övervakning och de bör kontrolleras 
för symtom och förändringar i kopparhalter för att optimera dosen (se avsnitt 4.2).  
Målet med underhållsbehandling är att hålla halten av fritt koppar i serum inom godtagbara gränser. 
Det mest tillförlitliga indexet för att övervaka terapi är bestämningen av fritt koppar i serum, vilket 
beräknas genom skillnaden mellan total halt koppar och ceruloplasminbundet koppar (normala halter 
av fritt koppar i serum är vanligtvis 100 till 150 mikrogram/L).  
Mätningen av koppar i urinen kan göras under behandling. Eftersom kelatterapi leder till ökad halt av 
koppar i urinen kan/kommer detta inte exakt återspegla hur mycket överskott av koppar som finns i 
kroppen, men kan vara ett användbart mått på att behandlingen följs. 
Försämring av kliniska symtom, inklusive neurologisk försämring, kan inträffa vid början av 
kelatterapi på grund av överskott av fritt koppar i serum vid första reaktionen på behandlingen. 
Noggrann övervakning krävs för att optimera dosen eller anpassa behandlingen vid behov. 
3 
 
 
 
 
 
 
 
 
 
 
 
 
 
 
 
 
 
Särskilda populationer 
Överbehandling innebär en risk för kopparbrist. Övervakning av symtom på överbehandling bör 
utföras, särskild när kopparbehoven kan ändras, såsom under graviditet (se avsnitt 4.6) och hos barn 
där lämplig kontroll av kopparhalter krävs för att försäkra korrekt tillväxt och mental utveckling. 
Patienter med nedsatt njurfunktion som tar trientin bör hållas under regelbunden medicinsk 
övervakning för att kontrollera symtom och kopparhalter. Noggrann övervakning av njurfunktionen 
rekommenderas även hos dessa patienter (se avsnitt 4.2). 
Natrium 
Detta läkemedel innehåller mindre än 1 mmol natrium (23 mg) per dos, dvs. är näst intill 
”natriumfritt”. 
4.5 
Interaktioner med andra läkemedel och övriga interaktioner 
Inga interaktionsstudier har utförts. 
Trientin har visat sig reducera järnhalten i serum, möjligen på grund av reducering av absorptionen, 
och järntillskott kan därmed komma att behövas. Eftersom järn och trientin kan förhindra absorption 
av varandra bör järntillskott tas först efter att minst två timmar har passerat efter administrering av 
trientin. 
Eftersom trientin absorberas dåligt efter oralt intag och den främsta verkningsmekanism kräver dess 
systemska exponering (se avsnitt 5.1) är det viktigt att de filmdragerade tabletterna tas på tom mage 
minst en timme före måltider, två timmar efter måltider och minst en timme efter något annat 
läkemedel, föda eller mjölk (se avsnitt 4.2). Detta maximerar absorptionen av trientin och minskar 
sannolikheten för att läkemedlet binder till metaller i mag-tarmkanalen. Inga studier om födans 
påverkan har emellertid utförts och födans effekt på systemisk trientinexponering är därmed okänd.  
Även om det inte finns bevis för att kalcium och magnesiumantacida ändrar trientinets effekt är det 
rekommenderat att separera deras administrering. 
4.6  Fertilitet, graviditet och amning 
Graviditet 
Det finns begränsad data från användning av trientin hos gravida kvinnor. 
Studier på djur har visat på reproduktionstoxicitet, vilket antagligen berodde på att trientin orsakade 
kopparbrist. (Se avsnitt (5.3). 
Cuprior bör endast användas under graviditet efter noggrann bedömning av fördelarna i förhållande till 
behandlingens risker för den enskilda patienten. Faktorer som behöver tas hänsyn till inkluderar risker 
associerade med själva sjukdomen, risken hos de alternativa behandlingarna som finns tillgängliga och 
de möjliga fosterskadande effekterna av trientin (se avsnitt 5.3). 
Eftersom koppar behövs för normal växt och mental utveckling, kan dosjusteringar komma att 
behövas för att försäkra att fostret inte lider av kopparbrist och noggrann övervakning av patienten är 
av största vikt (se avsnitt 4.4). 
Graviditeten bör noggrant övervakas för att hitta en eventuell abnormalitet hos fostret och för att 
bedöma mammans kopparhalter i serum under hela graviditeten. Dosen av trientin bör även justeras 
för att upprätthålla den normala kopparhalten i serum.  
4 
 
 
 
 
 
 
 
 
 
 
 
 
 
 
 
 
 
Barn som föds av mammor som behandlas med trientin bör övervakas för att kontrollera deras 
kopparhalter om det är lämpligt. 
Amning 
Det är okänt om trientin utsöndras i bröstmjölk. En risk för det nyfödda barnet/spädbarnet kan inte 
uteslutas. Ett beslut måste fattas om man ska avbryta amningen eller avbryta/avstå från behandling 
med Cuprior efter att man tagit hänsyn till fördelen med amning för barnet och fördelen med 
behandling för kvinnan. 
Fertilitet 
Det är inte känt om trientin har en effekt på människors fertilitet. 
4.7  Effekter på förmågan att framföra fordon och använda maskiner 
Cuprior har ingen eller försumbar effekt på förmågan att framföra fordon och använda maskiner.  
4.8  Biverkningar 
Sammanfattning av säkerhetsprofilen 
Den vanligaste biverkningen av trientin är illamående. Allvarlig järnbristanemi och allvarlig kolit kan 
inträffa under behandlingen.  
Tabell över biverkningar 
Följande biverkningar har rapporterats vid användning av trientin mot Wilsons sjukdom.  
Frekvenserna definieras enligt följande: mycket vanliga (≥1/10), vanliga (≥1/100 till <1/10), mindre 
vanliga (≥1/1 000 till <1/100); sällsynta (≥1/10 000till <1/1 000); mycket sällsynta (<1/10 000); ingen 
känd frekvens (kan inte beräknas från tillgängliga data). 
Organsystem 
Blodet och lymfsystemet 
Mag-tarmkanalen 
Hud och subkutan vävnad 
Biverkningar 
Mindre vanliga: Sideroblastisk anemi 
Ingen känd frekvens: Järnbristanemi. 
Vanligt: illamående.  
Ingen känd frekvens: duodenit, kolit (inklusive allvarlig kolit). 
Mindre vanliga: hudutslag, klåda, erytem.  
Ingen känd frekvens: Urtikaria. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Enstaka fall av överdos med trientin har rapporterats. I fall med upp till 20 g trientinbas rapporterades 
inga uppenbara biverkningar. En stor överdos på 40 g trientinbas resulterade i självbegränsande yrsel 
och kräkningar utan några andra rapporterade kliniska följdtillstånd eller betydande biokemiska 
abnormiteter. 
Det finns ingen antidot mot akut överdos av trientin. 
5 
 
 
 
 
 
 
 
 
 
 
 
 
 
 
 
 
 
 
Kronisk överdosering kan leda till kopparbrist och reversibel sideroblastisk anemi. Överbehandling 
och för mycket avlägsnande av koppar kan övervakas genom kopparhalterna i urin och halterna icke-
ceruloplasminbundet koppar. Noggrann övervakning krävs för att optimera dosen eller anpassa 
behandlingen vid behov (se avsnitt 4.4). 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga medel för matsmältning och ämnesomsättning, övriga medel för 
matsmältning och ämnesomsättning, ATC-kod: A16AX12. 
Verkningsmekanism  
Trientin är ett kopparkelaterande medel vars huvudmekanism är att ta bort absorberat koppar från 
kroppen genom att forma en stabil sammansättning som sedan kan föras ut i urinen. Trientin kan även 
kelatera koppar i tarmarna och på så vis förhindra absorption av koppar. 
5.2  Farmakokinetiska egenskaper 
Absorption 
Absorptionen av trientin efter oralt intag är låg och varierar hos patienter med Wilsons sjukdom. Den 
farmakokinetiska profilen av Cuprior har utvärderats efter en enda oral dos av 450 mg, 600 mg och 
750 mg trientin hos friska män och kvinnor. Plasmanivåerna av trientin steg hastigt efter 
administreringen med ett högsta medelvärde efter 1,25–2 timmar. Koncentrationen av trientin i plasma 
sjönk sedan i flera faser, först hastigt och sedan med en långsammare elimineringsfas. Den 
sammansatta farmakokinetiska profilen var liknande mellan män och kvinnor, även om män hade 
högre halter av trientin.  
Distribution 
Det är inte mycket känt om trientinets distribution i organ och vävnader.  
Metabolism 
Trientin är acetylerat i två stora metaboliter, N(1)-acetyltrietylentetramin (MAT) och N(1),N(10)-
diacetyltrietylentetramin (DAT). MAT kan även delta i den totala kliniska aktiviteten av Cuprior, 
effekten av MAT på Cupriors övergripande effekt på kopparhalter återstår emellertid att fastställas. 
Eliminering 
Trientin och dess metaboliter förs snabbt ut i urinen, även om låga halter av trientin fortfarande kan 
upptäckas i plasma efter 20 timmar. Icke absorberat trientin elimineras genom fekal avföring. 
Linjäritet/icke-linjäritet 
Plasmaexponeringar hos människor har visat ett linjärt samband med orala doser av trientin. 
5.3  Prekliniska säkerhetsuppgifter 
Preklinisk data som erhållits med trientin har visat biverkningar som inte har observerats i kliniska 
studier men som observerats hos djur som exponerats för nivåer nära klinisk exponering och bedöms 
därför ha möjlig klinisk relevans enligt följande: 
6 
 
 
 
 
 
 
 
 
 
 
 
 
 
 
 
 
 
 
 
 
Toxicitet vid upprepade doser 
Hos möss som administrerats genom dricksvatten, visade trientin på ökad frekvens av interstitiala 
inflammationer i lungorna och periportal fettinfiltrering i levern. Hematopoietisk cellproliferation 
rapporterades i mjälten på hanar. Lever och kroppsvikt minskade hos hanar samt frekvensen av renal 
cytoplasmatisk vakuolisering. NOAEL fastställdes till omkring 92 mg/kg/dag för hanar och 99 
mg/kg/dag för honor. Hos råttor administrerades doser av trientin på upp till 600 mg/kg/dag under 26 
veckor, histopatologi påvisade en dos-relaterad incident och allvarlig kronisk interstitiell pneumonit 
följt av fibros i alveolära väggar. De mikroskopiska förändringarna i lungan ansågs indikativa på en 
ständig inflammatorisk reaktion eller ständig toxicitetseffekt på alveolära celler. Med hänsyn till att 
trientin har irriterande egenskaper ansågs det att observerad interstitiell pneumonit förklaras av en 
fytotoxisk effekt från trientinet vid ackumuleringen i bronkiolära epitelceller och alveolära 
pneumocyter. Dessa resultat var inte reversibla. NOAEL för råttor var 50 mg/kg/dag för honor. 
NOAEL för hanar fastställdes inte. 
Hundar som tog orala doser av trientin på upp till 300 mg/kg/dag visade på neurologiska och/eller 
muskuloskeletala kliniska symtom (onormal gång, svaga leder, kroppsskakningar) vid toxicitetsstudier 
vid upprepade doser, vilket hänfördes till trientins kopparbortförande aktivitet. NOEL etablerades till 
50 mg/kg/dag, vilket gav säkerhetsmarginaler på 4 hos hanar och på 17 hos honor, mot mänsklig 
terapeutisk exponering. 
Gentoxicitet 
Sammanfattningsvis har trientin visat positiva effekter i in vitro-studier om gentoxicitet, inkluderat 
Ames-test och getoxicitets-tester i celler från däggdjur. In vivo, har trientin däremot visar på negativa 
effekter hos möss i mikrokärntest. 
Reproduktiv- och utvecklingstoxicitet 
När gnagare matades under graviditeten med en diet som innehöll trientin ökade frekvensen av 
resorbtion och frekvensen för onormala foster visade på en dosrelaterad ökning. Dessa effekter beror 
troligtvis på att trientin orsakar koppar- och zinkbrister.  
Lokaltolerans 
Data in silico förutser att trientin har irriterande och sensibiliserande egenskaper. Positiva resultat vid 
tester för maximeringen av sensibiliseringspotentialen hos marsvin har rapporterats. 
6. 
FARMACEUTISKA UPPGIFTER 
6.1  Förteckning över hjälpämnen 
Tablettkärna 
Mannitol 
Kolloidal vattenfri kiseldioxid 
Glyceroldibehenat 
Tablett-filmdragering 
Polyvinylalkohol 
Talk 
Titandioxid (E 171) 
Glycerolmonokaprylokaprat (typ 1) 
Järnoxid gul (E 172) 
Natriumlaurylsulfat 
7 
 
 
 
 
 
 
 
 
 
 
 
 
 
 
6.2 
Inkompatibiliteter 
Ej relevant. 
6.3  Hållbarhet 
30 månader. 
6.4  Särskilda förvaringsanvisningar 
Inga särskilda förvaringsanvisningar. 
6.5  Förpackningstyp och innehåll  
oPA/Alu/PVC//aluminium-blister, varje blister innehåller 8 filmdragerade tabletter. 
Förpackningsstorlek: 72 eller 96 filmdragerade tabletter. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion  
Inga särskilda anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Orphalan 
226 Boulevard Voltaire 
75011 Paris 
Frankrike 
8. 
NUMMER PÅ GODKÄNNANDE FÖR FÖRSÄLJNING  
EU/1/17/1199/001 72 filmdragerade tabletter 
EU/1/17/1199/002 96 filmdragerade tabletter 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 5 september 2017 
Datum för den senaste förnyelsen: 18 augusti 2022 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
8 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS  
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
9 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.  TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Delpharm Evreux 
5 rue du Guesclin 
27000 Evreux 
France 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING  
 
Periodiska säkerhetsrapporter  
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar som finns på Europeiska läkemedelsmyndighetens webbplats. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2 i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in 
  på begäran av Europeiska läkemedelsmyndigheten, 
  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.  
10 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
11 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1. 
LÄKEMEDLETS NAMN 
Cuprior 150 mg filmdragerade tabletter  
trientin  
2. 
DEKLARATION AV AKTIV(A) SUBSTANS(ER) 
Varje filmdragerad tablett innehåller trientin tetrahydroklorid, motsvarande 150 mg trientin. 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
Filmdragerad tablett 
72 filmdragerade tabletter 
96 filmdragerade tabletter 
5. 
ADMINISTRERINGSSÄTT OCH ADMINISTRERINGSVÄG(AR) 
Läs bipacksedeln före användning. 
Bipacksedel online på QR-kod ska tilläggas http://www.cuprior.com 
Ska sväljas. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT 
Ta på tom mage, minst en timme innan måltider eller två timmar efter måltider och med minst en 
timmes mellanrum från annat läkemedel, mat eller mjölk. 
8. 
UTGÅNGSDATUM 
Utg.dat. 
9. 
SÄRSKILDA FÖRVARINGSANVISNINGAR 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Orphalan 
226 Boulevard Voltaire 
75011 Paris, Frankrike  
12.  NUMMER PÅ GODKÄNNANDE FÖR FÖRSÄLJNING  
EU/1/17/1199/001 72 filmdragerade tabletter 
EU/1/17/1199/002 96 filmdragerade tabletter 
13.  TILLVERKNINGSSATSNUMMER 
Lot  
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Cuprior 150 mg  
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIKA IDENTITETSBETECKNINGAR – UPPGIFTER SOM ÄR LÄSBARA FÖR 
MÄNNISKOR 
PC  
SN  
NN  
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Cuprior 150 mg filmdragerade tabletter 
trientin 
2. 
INNEHAVARE AV GODKÄNNANDE FÖR FÖRSÄLJNING 
Orphalan 
3. 
UTGÅNGSDATUM 
Utg.dat. 
4. 
TILLVERKNINGSSATSNUMMER 
Lot 
5.  ÖVRIGT 
15 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till patienten 
Cuprior 150 mg filmdragerade tabletter 
trientin 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen.  
Om du har ytterligare frågor, vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.  
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1.  Vad Cuprior är och vad det används för  
2.  Vad du behöver veta innan du tar Cuprior  
3.  Hur du tar Cuprior  
4.  Eventuella biverkningar  
5.  Hur Cuprior ska förvaras  
6.  Förpackningens innehåll och övriga upplysningar 
1. 
Vad Cuprior är och vad det används för 
Cuprior är ett läkemedel som används för att behandla Wilsons sjukdom och innehåller den aktiva 
substansen trientin.  
Wilsons sjukdom är ett ärftligt tillstånd där kroppen inte kan transportera runt koppar i kroppen på ett 
normalt sätt eller ta bort koppar på ett normalt sätt genom utsöndring från levern till tarmarna. Detta 
innebär att små mängder koppar från föda och dryck kan ansamlas och nå för höga nivåer, vilket leder 
till leverskador och problem i nervsystemet. Detta läkemedel fungerar främst genom att binda till 
koppar i kroppen så att det istället utsöndras i urinen, vilket hjälper till att sänka kopparhalterna. Det 
kan även binda till koppar i tarmarna och på så vis minska mängden koppar som tas upp i kroppen.  
Cuprior ges till vuxna, ungdomar och barn äldre än 5 år som inte tål ett annat läkemedel som används 
för att behandla den här sjukdomen, kallat penicillamin. 
2. 
Vad du behöver veta innan du tar Cuprior  
Ta inte Cuprior 
- 
om du är allergisk mot trientin eller något annat innehållsämne i detta läkemedel (anges i 
avsnitt 6).  
Varningar och försiktighet  
Tala med läkare eller apotekspersonal innan du tar Cuprior. 
Om du redan har tagit ett läkemedel med trientin kan din läkare komma att ändra din dagliga dos, 
antalet tabletter eller antalet doser per dag när du byter till Cuprior.  
Dina symtom kan till en början komma att förvärras efter att du påbörjat behandlingen. Om detta sker 
måste du berätta det för din läkare. 
Din läkare kommer regelbundet kontrollera ditt blod och urin för att försäkra sig om att du har rätt dos 
av Cuprior för att hålla dina symtom och kopparhalter under kontroll.  
17 
 
 
 
 
 
 
 
 
 
 
 
 
 
 
 
 
Du ska berätta för din läkare om du upplever några biverkningar eftersom detta kan tyda på att din dos 
av Cuprior bör justeras upp eller ner.  
Detta läkemedel kan även sänka järnhalten i ditt blod och din läkare kan komma att ordinera dig 
järntillskott (se avsnitt ”Andra läkemedel och Cuprior” nedan). 
Om du har njurproblem kommer din läkare att regelbundet kontrollera om dosen av behandlingen är 
lämplig och inte påverkar din njurfunktion. 
Samtidig användning av trientin med annat läkemedel som innehåller zink rekommenderas inte.  
Lupusliknande reaktioner (symtom såsom långvarig klåda, feber, ledvärk och trötthet kan förekomma) 
har rapporterats hos vissa patienter som bytt från läkemedel med penicillamin till läkemedel med 
trientin. Det är emellertid inte möjligt att avgöra om reaktionen var på grund av trientin eller den 
tidigare behandlingen med penicillamin.  
Barn och ungdomar 
Din läkare kommer utföra kontroller oftare för att försäkra sig om att dina kopparhalter hålls inom 
lämpliga nivåer för normal växt och mental utveckling.  
Detta läkemedel rekommenderas inte för barn under 5 års ålder. 
Andra läkemedel och Cuprior 
Tala om för läkaren om du tar, nyligen har tagit eller kan tänkas ta andra läkemedel.  
Tala särskilt om för din läkare om du redan tar järntillskott eller om du tar läkemedel mot 
matsmältningsbesvär (läkemedel som minskar obehag efter att man har ätit). Om du tar dessa 
läkemedel kan du möjligen behöva ta Cuprior vid en annan tidpunkt på dagen eftersom behandlingen 
med Cuprior annars kanske blir mindre effektiv. Om du tar järntillskott, försäkra dig om att minst två 
timmar har passerat mellan när du tog Cuprior och dina järntillskott. 
Graviditet och amning  
Om du är gravid eller ammar, tror att du kan vara gravid eller planerar att skaffa barn, rådfråga läkare 
innan du använder detta läkemedel.  
Det är mycket viktigt att du fortsätter att ta Cuprior under graviditeten för att minska kopparhalten. Du 
och din läkare bör diskutera de potentiella fördelarna med behandlingen med hänsyn till de möjliga 
riskerna. Din läkare kommer ge dig råd om vilken behandling och dos som är lämplig i din situation. 
Om du är gravid och tar Cuprior kommer du övervakas under graviditeten med avseende på effekter 
på barnet eller förändringar i dina kopparhalter. När ditt barn är fött kommer kopparhalterna i barnets 
blod att övervakas.  
Det är okänt om Cuprior passerar över i bröstmjölk. Det är viktigt att du berättar för din läkare om du 
ammar eller planerar att gör det. Din läkare kommer sedan hjälpa dig att besluta om du ska sluta amma 
eller sluta ta Cuprior, med hänsyn till fördelarna med amning för barnet och fördelarna med Cuprior 
för mamman. Din läkare kommer besluta vilken behandling och dos som är lämplig i din situation. 
Körförmåga och användning av maskiner 
Cuprior förväntas inte påverka din förmåga att köra bil eller använda verktyg och maskiner. 
Cuprior innehåller natrium 
Detta läkemedel innehåller mindre än 1 mmol natrium (23 mg) per dos, dvs. är näst intill 
”natriumfritt”. 
18 
 
 
 
 
 
 
 
 
 
 
 
 
 
 
 
3.  Hur du tar Cuprior 
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker.  
Vuxna 
För vuxna i alla åldrar är den rekommenderade dagliga dosen 3 till 6 och en halv tabletter per dag 
(totalt mellan 450 till 975 mg). Denna dagliga dos kommer delas upp i 2 till 4 mindre doser som ska 
tas under dagen. Din läkare kommer berätta för dig hur många tabletter som du bör ta och hur ofta 
under dagen. Tabletter kan delas på hälften vid behov. 
Användning för barn och ungdomar (5 till 18 år) 
Dosen som du kommer ta är vanligtvis lägre än för en vuxen och beror på din ålder och kroppsvikt.  
Den vanliga dagliga dosen är mellan 225 och 600 mg (1 och en halv till 4 tabletter dagligen), vilka kan 
delas upp i 2 till 4 mindre doser som tas under dagen. Din läkare kommer berätta för dig hur många 
tabletter som du bör ta och hur ofta under dagen. Tabletterna kan delas i halvor om det behövs. 
Efter att du startat behandlingen kan din läkare komma att justera dosen baserat på effekten av 
behandlingen. 
Svälj tabletterna med vatten. Ta detta läkemedel på tom mage, minst en timme innan måltider eller två 
timmar efter måltider och med minst en timmes mellanrum från andra läkemedel, föda eller mjölk. 
Om du tar järntillskott, vänta minst två timmar med att ta dem efter en dos av Cuprior. 
Om du har tagit för stor mängd av Cuprior 
Ta Cuprior endast om det ordinerats för dig. Om du tror att du har tagit för stor mängd av Cuprior ska 
du kontakta din läkare eller apotekspersonal. 
Om du har tagit för stor mängd kan du bli illamående, kräkas och bli yr. 
Om du har glömt att ta Cuprior 
Ta inte dubbel dos för att kompensera för glömd dos. Hoppas över den glömda dosen och ta din nästa 
dos vid dess vanliga tid. 
Om du har ytterligare frågor om detta läkemedel, kontakta läkare eller apotekspersonal. 
Om du slutar att ta Cuprior 
Detta läkemedel är för långvarig användning. Sluta inte med din behandling utan att först ha fått råd av 
din läkare eftersom Wilsons sjukdom är ett livslångt tillstånd. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Följande biverkningar har rapporterats: 
Vanliga (kan förekomma hos upp till 1 av 10 användare): 
- 
illamående,  
Mindre vanliga (kan förekomma hos upp till 1 av 100 användare) 
- 
- 
- 
Hudutslag 
Hudrodnad (erytem) 
Klåda 
19 
 
 
 
 
 
 
 
 
 
 
 
 
 
 
 
 
 
- 
Anemi 
Har rapporterats (förekommer hos ett okänt antal användare) 
- 
- 
Magproblem och obehag, inklusive allvarlig magsmärta (duodenit)  
inflammation i inälvorna som till exempel kan leda till magsmärta, återkommande diarré och 
blod i avföringen (kolit). 
minskning av antalet röda blodkroppar på grund av låg järnhalt i ditt blod (järnbrist)  
urtikaria (nässelutslag eller nässelfeber). 
- 
- 
Rapportering av biverkningar 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet. 
5.  Hur Cuprior ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och blisterförpackningen efter ”Utg.dat.”. 
Utgångsdatumet är den sista dagen i angiven månad. 
Detta läkemedel kräver ingen särskild förvaring. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Vad Cuprior innehåller  
-  Den aktiva substansen är trientin. Varje filmdragerad tablett innehåller trientintetrahydroklorid, 
motsvarande 150 mg trientin.  
-  Övriga innehållsämnen är: 
Tablettkärna: mannitol, kolloidal vattenfri kiseldioxid och glyceroldibehenat. 
Tablett-filmdragering: polyvinylalkohol, talk, titandioxid (E 171), glycerolmonokaprylokaprat (typ 1), 
järnoxid gul (E 172) och natriumlaurylsulfat (se avsnitt 2 ”Cuprior innehåller natrium”). 
Cupriors utseende och förpackningsstorlekar 
Cuprior är gula, 16 mm x 8 mm ovala filmdragerade tabletter med en skåra på varje sida. 
Cuprior finns i blister om 72 eller 96 filmdragerade tabletter. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning  
Orphalan 
226 Boulevard Voltaire 
75011 Paris 
Frankrike 
Tillverkare 
Delpharm Evreux 
5 rue du Guesclin 
27000 Evreux 
Frankrike 
20 
 
 
 
 
 
 
 
 
 
 
 
 
 
 
 
 
Denna bipacksedel ändrades senast. 
Du kan även hitta information via QR-koden nedan genom att scanna den med din smartphone eller 
via webbsidan QR-kod ska tilläggas http://www.cuprior.com 
Övriga informationskällor 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar.  
21 
 
 
 
 
