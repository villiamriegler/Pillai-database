BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Hälso- och sjukvårdspersonal uppmanas att rapportera varje 
misstänkt biverkning. Se avsnitt 4.8 om hur man rapporterar biverkningar. 
1. 
LÄKEMEDLETS NAMN 
Defitelio 80 mg/ml koncentrat till infusionsvätska, lösning.  
2. 
KVALITATIV OCH KVANTITATIV SAMMANSÄTTNING 
En ml koncentrat innehåller 80 mg defibrotid*, vilket motsvarar en kvantitet om 200 mg i 2,5 ml i en 
injektionsflaska och en koncentration efter spädning på mellan 4 mg/ml och 20 mg/ml. 
* Från tarmslemhinna av svin. 
Hjälpämne med känd effekt 
Varje injektionsflaska innehåller 0,89 mmol (motsvarande 20,4 mg) natrium. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Koncentrat till infusionsvätska, lösning (sterilt koncentrat). 
Lösningen är klart ljusgul till brun, utan fasta partiklar eller grumling. 
4. 
KLINISKA UPPGIFTER 
4.1  Terapeutiska indikationer 
Defitelio är avsett för behandling av allvarlig hepatisk veno-ocklusiv sjukdom (VOD), även kallad 
sinusoidalt obstruktionssyndrom (SOS), vid hematopoetisk stamcellstransplantation (HSCT). 
Det är avsett för vuxna och ungdomar, barn och spädbarn från 1 månads ålder. 
4.2  Dosering och administreringssätt 
Defitelio får endast förskrivas och administreras till patienter av specialistläkare med erfarenhet av 
diagnostik och behandling av komplikationer av HSCT. 
Dosering 
Rekommenderad dos är 6,25 mg/kg kroppsvikt var 6:e timme (25 mg/kg/dygn). 
Det finns endast begränsade data om effekt och säkerhet vid doser som överstiger den angivna. Dosen 
bör därför inte överstiga 25 mg/kg/dygn. 
Behandlingen ska administreras under minst 21 dagar och behandlingen ska fortsätta tills symtom och 
tecken på allvarlig VOD har gått tillbaka. 
Nedsatt njurfunktion 
Dosjustering krävs inte för patienter med nedsatt njurfunktion eller som står på intermittent 
hemodialys (se avsnitt 5.2). 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Nedsatt leverfunktion 
Inga formella farmakokinetiska studier har utförts på patienter med nedsatt leverfunktion. Läkemedlet 
har emellertid använts i kliniska studier på patienter som utvecklade nedsatt leverfunktion, utan någon 
dosjustering och utan att några säkerhetsproblem kunde upptäckas. Av detta skäl rekommenderas 
ingen dosjustering, men patienterna ska övervakas noga (se avsnitt 5.2). 
Pediatrisk population 
Rekommenderad dos för barn i åldern 1 månad till 18 år är densamma i mg/kg som för vuxna, 
dvs. 6,25 mg/kg kroppsvikt var 6:e timme. 
Säkerhet och effekt för defibrotid för barn yngre än 1 månad har ännu inte fastställts. Inga data finns 
tillgängliga. Defibrotid rekommenderas inte för barn under 1 månads ålder. 
Administreringssätt 
Defitelio är avsett för intravenös användning. Det administreras genom intravenös infusion under två 
timmar. 
Defitelio ska alltid spädas före användning. Det kan spädas med 5 % glukoslösning för infusion, eller 
natriumklorid 9 mg/ml (0,9 %) infusionsvätska, lösning, till en lämplig koncentration som möjliggör 
infusion under 2 timmar. Total infusionsvolym ska fastställas individuellt baserat på patientens vikt. 
Den slutliga koncentrationen av Defitelio ska vara mellan 4 mg/ml och 20 mg/ml. 
Injektionsflaskorna är avsedda för engångsbruk och oanvänd lösning från en dos måste kasseras 
(se avsnitt 6.6). 
Anvisningar om spädning av läkemedlet före administrering finns i avsnitt 6.6. 
4.3  Kontraindikationer 
− 
− 
Överkänslighet mot den aktiva substansen eller mot något hjälpämne som anges i avsnitt 6.1. 
Samtidig behandling med trombolytika (t.ex. t-PA) (se avsnitt 4.5). 
4.4  Varningar och försiktighet 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. 
Användning av läkemedel som ökar blödningsrisken inom 24 timmar efter administrering av Defitelio 
(inom 12 timmar vid ofraktionerat heparin) rekommenderas inte. 
Samtidig systemisk behandling med antikoagulantia (t.ex. heparin, warfarin, direkta trombinhämmare 
eller direkta faktor Xa-hämmare) (se avsnitt 4.5), förutom för rutinmässig underhållsbehandling eller 
för att åter öppna upp en central venkateter, måste övervakas noga. Avbrytande av 
Defiteliobehandlingen under sådan behandling ska övervägas.  
Under administrering av Defitelio ska läkemedel som påverkar trombocytaggregationen (t.ex. 
icke-steroida antiinflammatoriska läkemedel) administreras med försiktighet och under noggrann 
medicinsk övervakning. 
Defitelio rekommenderas inte till patienter som har eller får en kliniskt signifikant akut blödning som 
kräver blodtransfusion, alternativt ska pågående behandling med Defitelio avbrytas. Tillfälligt 
uppehåll i Defiteliobehandlingen rekommenderas för patienter som genomgår kirurgiska ingrepp eller 
invasiva procedurer med signifikant risk för större blödning. 
3 
 
 
 
 
 
 
 
 
 
 
 
 
 
 
 
 
 
 
Administrering av defibrotid till patienter med hemodynamisk instabilitet, definierat som oförmåga att 
upprätthålla medelartärtryck med stöd av en vasokonstriktor, rekommenderas inte. 
En bolusdos av Defitelio kan orsaka flush eller allmän värmekänsla.  
Hjälpämnen 
Detta läkemedel innehåller 20,4 mg natrium per injektionsflaska, motsvarande 1,02 % av WHOs 
högsta rekommenderat dagligt intag (2 gram natrium för vuxna). 
4.5 
Interaktioner med andra läkemedel och övriga interaktioner 
Potentiella interaktioner med rekombinant t-PA 
I en musmodell av tromboemboli potentierade rekombinant t-PA den antitrombotiska effekten av 
defibrotid när det gavs intravenöst. Samtidig administrering kan därför innebära en ökad blödningsrisk 
och är kontraindicerad (se avsnitt 4.3). 
Potentiella interaktioner med antitrombotiska fibrinolytika 
Defibrotid har profibrinolytisk effekt (se avsnitt 5.1) och detta kan eventuellt förstärka effekten av 
antitrombotiska/fibrinolytiska läkemedel. 
Det finns för närvarande inga rapporterade erfarenheter vad gäller patienter som får samtidig 
behandling med lågmolekylära hepariner (LMWH), warfarin eller samtidig behandling med direkta 
trombinhämmare (t.ex. dabigatran) eller direkta faktor Xa-hämmare (t.ex. rivaroxaban och apixaban). 
Samtidig användning av defibrotid och antitrombotiska/fibrinolytiska läkemedel rekommenderas 
därför inte. 
Om kombinationen trots detta används i undantagsfall ska försiktighet iakttas genom noggrann 
övervakning av koagulationsvärdena (se avsnitt 4.4). 
Potentiella interaktioner med andra läkemedel 
Defitelio varken hämmar eller inducerar CYP450-enzymer (se avsnitt 5.2). 
4.6  Fertilitet, graviditet och amning 
Preventivmedel för män och kvinnor 
Ett effektivt preventivmedel måste användas av patienten och dennes partner under användningen av 
Defitelio och en vecka efter behandlingens slut. 
Graviditet 
Det finns inga studier där defibrotid ges till gravida kvinnor. Embryofetala utvecklingstoxikologiska 
studier på dräktiga råttor och kaniner där defibrotiddoser som ligger nära den rekommenderade 
terapeutiska dosen för människa användes, visade en hög frekvens blödande missfall (se avsnitt 5.3). 
Defitelio ska användas under graviditet endast då tillståndet innebär att det är absolut nödvändigt att 
kvinnan behandlas med Defitelio. 
Amning 
Det är okänt om defibrotid utsöndras i bröstmjölk. Med tanke på läkemedlets natur förväntas inga 
risker föreligga för nyfödda eller spädbarn. Defitelio kan användas under amning. 
4 
 
 
 
 
 
 
 
 
 
 
 
 
 
 
 
 
 
 
 
 
 
Fertilitet 
Det finns inga studier som undersöker effekten av defibrotid på fertiliteten hos människa.  
4.7  Effekter på förmågan att framföra fordon och använda maskiner 
Defitelio har ingen eller försumbar effekt på förmågan att framföra fordon och använda maskiner. 
Med tanke på den underliggande sjukdomen förväntas dock inte patienterna framföra fordon eller 
använda maskiner. 
4.8  Biverkningar 
Sammanfattning av säkerhetsprofilen 
Säkerhetsutvärderingen för defibrotid baseras på den poolade säkerhetsdatan, som omfattade patienter 
som fick 25 mg/kg/dygn defibrotid för behandling av VOD, från 4 kliniska studier: den pivotala fas 3-
behandlingsstudien (2005-01), behandlingsstudien av studieläkemedel (Treatment IND-studien), den 
dosfinnande studien (99-118) och en kontrollerad randomiserad profylaxstudie (2004 000592 33). I 
den pivotala fas 3-behandlingsstudien var den totala incidensen av biverkningar densamma i gruppen 
som behandlades med defibrotid som i kontrollgruppen (historisk). 
Tabellen över biverkningar omfattar de biverkningar som observerats i den poolade säkerhetsdatan 
(biverkning är alla händelser för vilka ett möjligt samband rapporterades vid minst två tillfällen) och 
behandlingsframkallade biverkningar som observerats i den avslutande behandlingsstudien av 
studieläkemedel (Treatment IND-studien) T-IND 2006-05 (behandlingsframkallad biverkning är alla 
händelser som uppkom eller vars svårighetsgrad förvärrades efter den första dosen av defibrotid). För 
biverkningarna som rapporterats har den högsta frekvensen använts i tabellen nedan. Säkerhetsdata 
från den pivotala studien får stöd och bekräftas av data från den avslutade behandlingsstudien av 
studieläkemedel (Treatment IND-studie). 
De vanligaste biverkningarna under behandling av hepatisk VOD var blödning (inklusive men inte 
begränsat till gastrointestinal blödning, pulmonell blödning och epistaxis) och hypotoni. 
Även om det i defibrotidstudierna vid VOD inte förekom några rapporter om överkänslighet har 
överkänslighetsreaktioner, inklusive anafylaxi, rapporterats med en tidigare godkänd formulering av 
defibrotid. Överkänslighet har därför tagits med som en biverkning. 
Tabell över biverkningar 
De biverkningar som observerats redovisas nedan indelade efter organklass och frekvens. Inom varje 
frekvensgrupp presenteras biverkningarna i fallande allvarlighetsgrad. Frekvenserna definieras enligt 
följande: mycket vanliga (≥1/10), vanliga (≥1/100, <1/10), mindre vanliga (≥1/1 000, <1/100), 
sällsynta (≥1/10 000, <1/1 000) och mycket sällsynta (<1/10 000). 
Blodet och lymfsystemet  
Vanliga 
Immunsystemet 
Mindre vanliga 
Centrala och perifera nervsystemet 
Vanliga 
Mindre vanliga 
Ögon 
Mindre vanliga 
Koagulopati 
Överkänslighet 
Anafylaktisk reaktion 
Cerebral blödning  
Cerebralt hematom  
Konjunktival blödning 
5 
 
 
 
 
 
 
 
 
 
 
 
 
 
 
Blodkärl 
Mycket vanliga 
Vanliga 
Andningsvägar, bröstkorg och mediastinum 
Vanliga 
Hypotoni 
Blödning  
Mindre vanliga 
Magtarmkanalen 
Vanliga 
Mindre vanliga 
Hud och subkutan vävnad 
Vanliga 
Pulmonell blödning 
Epistaxis 
Hemotorax 
Gastrointestinal blödning 
Kräkningar 
Diarré 
Illamående 
Hematemes 
Blödning i munnen 
Melena 
Hudutslag 
Klåda 
Peteckier 
Ekkymos 
Mindre vanliga 
Njurar och urinvägar 
Vanliga 
Allmänna symtom och/eller symtom vid administreringsstället 
Blödning vid kateterstället 
Vanliga 
Pyrexi 
Blödning vid injektionsstället 
Mindre vanliga 
Hematuri  
Pediatrisk population 
I behandlingsstudierna var över 50 % av patienterna barn. Vid doser högre än den rekommenderade 
dosen på 25 mg/kg/dygn fick en större andel av patienterna i högdosgruppen blödningar, men eftersom 
många av dessa inträffade under uppföljningsperioden kunde något klart samband med 
defibrotidbehandlingen inte fastställas. I den pediatriska preventionsstudien med 25 mg/kg/dygn sågs 
en ökad incidens av blödningshändelser av alla slag i defibrotidgruppen jämfört med i 
behandlingsgruppen. 
Man såg dock ingen skillnad i incidensen av allvarliga blödningar eller blödningar med dödlig utgång. 
Biverkningarnas frekvens och allvarlighetsgrad är för övrigt desamma som hos vuxna. Inga särskilda 
försiktighetsåtgärder krävs. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Det finns ingen specifik antidot mot överdosering och behandlingen ska vara symtomatisk. Defibrotid 
avlägsnas inte med dialys (se avsnitt 5.2).  
6 
 
 
 
 
 
 
 
 
 
 
 
 
 
 
 
 
 
 
 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga antitrombotiska medel; ATC-kod: B01AX01. 
Verkningsmekanism 
Defibrotid är en oligonukleotidblandning med uppvisade antitrombotiska, fibrinolytiska, antiadhesiva 
och antiinflammatoriska effekter. Verkningsmekanismen är multifaktoriell. Det verkar primärt genom 
att minska överdriven aktivering av endotelcellerna (endotel dysfunktion), modulering av endotelial 
homeostas samt att återupprätta trombo-fibrinolytisk balans. Den exakta verkningsmekanismen för 
defibrotid är emellertid inte klargjord. 
Defibrotid har uppvisat antitrombotiska och fibrinolytiska effekter in vitro och in vivo genom: ökning 
av systemisk TFPI (tissue factor pathway inhibitor, hämmare av vävnadsfaktorväg), t-PA 
(tissue-type plasminogen activator, vävnadstyp plasminogenaktivator) och trombomodulinuttryck; 
minskning av von Willebrand-faktor (vWF) och uttryck av plasmogenaktivatorhämmare av 
typ 1(PAI-1); samt höjning av enzymatisk plasminaktivitet för hydrolys avfibrinkoagel. 
Studier in vitro och in vivo har visat att defibrotid hämmar leukocyt- och trombocytadherens till 
endotel genom: hämning av P-selektin och kärladherensmolekyl-1 (VCAM)-1, störning av 
lymfocytfunktionsrelaterad antigen 1-intercellulär adherensmolekyl (LFA-1-ICAM)-medierad 
leukocyttransmigration, samt ökning av kväveoxid (NO), prostaglandin I2 (PGI2) och prostaglandin 
E2 (PGE2). 
Defibrotid har in vitro uppvisat antiinflammatoriska effekter som dämpar frisättningen och 
produktionen av reaktiva syreföreningar och inflammatoriska mediatorer såsom interleukin 6, 
tromboxan A2, leukotrien B4 och tumörnekrosfaktor-α (TNF-α). 
Defibrotid skyddar endotelcellerna från skada och främjar vävnadshomeostas genom att minska 
fludarabinmedierad apoptos av endotelcellerna och samtidigt upprätthålla dess antileukemiska verkan 
och genom hämning av uttrycket av heparanas, som visats i studier in vitro respektive in vivo. 
Klinisk effekt och säkerhet 
Behandling av VOD 
Effekten och säkerheten av defibrotid vid behandling av svår VOD har studerats i en pivotal historiskt 
kontrollerad fas 3-studie (2005-01). Fyrtiofyra barn och 58 vuxna patienter med allvarlig VOD efter 
HSCT behandlades med Defitelio 25 mg/kg/dygn intravenöst genom infusion och jämfördes med 
32 historiska kontrollpatienter. Behandlingen med Defitelio pågick i median i 22 dagar. 
En signifikant högre andel av patienterna i Defitelio-gruppen uppnådde komplett respons, definierat 
som totalt bilirubinvärde understigande 2 mg/dl och återhämtning från multipel organsvikt. Dag+100 
hade 23,5 % uppnått komplett respons (24/102) med Defitelio, jämfört med 9,4 % (3/32) i den 
historiska kontrollgruppen (p=0,013). Dessutom hade överlevnadsfrekvensen dag+100 förbättrats i 
Defitelio-gruppen där 38,2 % (39/102) av patienterna fortfarande var vid liv, jämfört med 25,0 % 
(8/32) i den historiska kontrollgruppen (p=0,034). 
Data över effekten i denna pivotala studie får stöd och bekräftas av data från en dosfinnande studie 
(25 mg/kg-gruppen) och den öppna behandlingsstudien av studieläkemedel (Treatment IND-studie), se 
tabell 1. 
7 
 
 
 
 
 
 
 
 
 
 
 
 
 
 
Tabell 1: Resultat från behandlingsstudie: Komplett respons och överlevnadsfrekvens vid 
allvarlig VOD dag+100 
Enskilda studier 
Dosfinnande 
(25 mg/kg/dygn-
gruppen) 
Öppen 
behandlingsstudie av 
studieläkemedel 
(25 mg/kg/dygn) 
Komplett respons 
dag+100 
43 % 
(32/75) 
39,3 % 
(201/512) 
Historiskt kontrollerad 
studie(25 mg/kg/dygn) 
Defibrotid-
gruppen 
23,5 % 
(24/102) 
Historisk 
kontroll 
9,4 % 
(3/32) 
p=0,0131 
38,2 %* 
25,0 %* 
Överlevnad 
dag+100 
43,9 %* 
49,5 %* 
p=0,0341 
*=Kaplan Meier-estimat för tid-till-händelse-analys vid dag+100 
Utfallsdata för 611 patienter behandlade med Defitelio baserat på ”compassionate use” (humanitära 
skäl) för icke-allvarlig och allvarlig VOD efter transplantation stämmer överens med resultaten från de 
kontrollerade kliniska studierna, med en komplett responsfrekvens på 24 % (51/212) och överlevnad 
på 37 % (78/212) i undergruppen patienter med allvarlig VOD. 
Coppell m.fl. rapporterade 2010 data från en större metaanalys av 235 patienter med allvarlig VOD, 
vilka visade en bakgrundsmortalitet i allvarlig VOD på 84,3 % och att denna mortalitetsfrekvens har 
varit konstant under flera årtionden. 
Data från ett oberoende register i USA har visat en positiv effekt av Defitelio i den dagliga kliniska 
praktiken. Vid en interimsanalys av det pågående registret hade man tillgång till data från 96 patienter 
med allvarlig VOD. 
Mortaliteten av alla orsaker dag+100 hos patienter med allvarlig VOD som inte behandlats med 
defibrotid var 69 %, medan den hos patienter som fått defibrotid var 61 %. Dessa data kommer från ett 
öppet register och försökspersonerna hade inte randomiserats. 
Ytterligare information finns i tabell 2 nedan. 
Tabell 2: Data från USA-register 
Överlevnad dag+100 
VOD gått tillbaka dag+100 
Ingen 
defibrotidbehandling 
55 
17 (31 %) 
16 (29 %) 
Defibrotidbehandling 
41 
16 (39 %) 
21 (51 %) 
Profylax 
En kontrollerad randomiserad profylaxstudie (studie 2004-000592-33) har utförts på pediatriska 
patienter som genomgick HSCT. Patienterna (n = 356) randomiserades till att få 25 mg/kg/dygn från 
inledningen av konditioneringen eller till att inte få någon profylax.  
En 40-procentig minskning av den totala incidensen av VOD i gruppen som fick profylax med 
Defitelio (från 19,9 % i kontrollgruppen till 12,2 % i Defitelio-gruppen) påvisades. Användningen av 
Defitelio som ”rescue”-behandling till alla patienter som utvecklade VOD innebar att studien inte var 
utformad för att undersöka eventuell förlängd överlevnad, vilket inte heller observerades i denna 
studie. 
Vid sekundära analyser av den undergrupp patienter som genomgick allogen transplantation var 
profylax med Defitelio kopplat till en lägre incidens av akut transplantat mot värdsjukdom dag+100 
och färre fall av allvarlighetsgrad 2-4. 
8 
 
 
 
 
 
 
 
 
 
 
 
 
En separat profylaxstudie (studie 15-007) med samma dos av Defitelio 25 mg/kg/dygn via intravenös 
infusion har utförts på pediatriska patienter (n=198) och vuxna patienter (n=174) efter HSCT. 
Patienternas vanligaste primära sjukdomar var akut lymfoblastleukemi (n=100) 26,9 %, akut myeloisk 
leukemi (n = 96) 25,8 % och neuroblastom (n = 57) 15,3 %. Patienterna randomiserades till att få 
Defitelio och bästa understödjande omvårdnad (BSC, best supportive care) eller endast BSC. 
Det primära effektmåttet för VOD-fri överlevnad dag +30 efter HSCT uppnåddes inte. Det var ingen 
skillnad när Defitelio plus BSC jämfördes med endast BSC. Kaplan Meier-estimaten (95 % KI) för 
VOD-fri överlevnad dag +30 efter HSCT var 66,8 % i gruppen som fick Defitelio som profylax plus 
BSC (57,8 %, 74,4 %) och 72,5 % (62,3 %, 80,4 %) i gruppen som fick endast BSC. P-värdet från det 
stratifierade log-rank-testet där VOD-fri överlevnad över tid jämfördes mellan de två 
behandlingsgrupperna var 0,8504. Dag +30 efter HSCT var det 10/190 eller 5,7 % dödsfall för 
Defitelio plus BSC och 5/182 eller 2,9 % dödsfall för endast BSC. 
Liknande andelar deltagare i gruppen som fick Defitelio plus BCS och i den som endast fick BSC 
upplevde behandlingsframkallade biverkningar (99,4 % respektive 100 %) och allvarliga 
behandlingsframkallade biverkningar (40,9 % respektive 35,1 %). 
Pediatrisk population 
I de kliniska studier som utförts på behandling av VOD var över 55 % (780 patienter) under 18 år. 
Säkerhets- och effektinformation för barn finns från tre kliniska studier av behandling av VOD: den 
pivotala fas 3-behandlingsstudien (2005-01), behandlingsstudien av studieläkemedel (Treatment IND-
studien, 2006-05) och den dosfinnande studien (99-118). Säkerheten för pediatriska patienter har även 
undersökts i ytterligare två profylaxstudier (studie 2004-000592-33 och studie 15-007) som beskrivs i 
avsnittet ”Profylax” ovan. 
Säkerhet och effekt för barn i åldern < 1 månad har ännu inte fastställts. 
Kardiell elektrofysiologi 
Baserat på resultaten av QTc-studien, som utfördes på friska försökspersoner i terapeutiska och 
supraterapeutiska doser, kan man dra slutsatsen att Defitelio inte har någon signifikant eller kliniskt 
relevant QTc-förlängande potential vid doser upp till 2,4 gånger högre än den dos som är indicerad för 
behandling. Defitelio kan anses vara utan proarytmisk toxicitet avseende QT-förändringar. 
Detta läkemedel har godkänts enligt reglerna om ”godkännande i undantagsfall”. Detta innebär att det 
inte har varit möjligt att få fullständig information om detta läkemedel eftersom sjukdomen är sällsynt 
och det av etiska skäl inte varit möjligt att utföra en placebokontrollerad studie. 
Europeiska läkemedelsmyndigheten går varje år igenom eventuell ny information och uppdaterar 
denna produktresumé när så behövs. 
5.2  Farmakokinetiska egenskaper 
Absorption och distribution 
Hos 52 friska frivilliga försökspersoner som fick en engångsdos om 6,25 mg/kg Defitelio som infusion 
under två timmar hade de farmakokinetiska parametrarna följande värden: 
9 
 
 
 
 
 
 
 
 
 
 
 
 
 
Tabell 3: Farmakokinetiska parametrar efter intravenös infusion av Defitelio 6,25 mg/kg till 
friska frivilliga försökspersoner 
Parameter 
Cmax (µg/ml) 
tmax (h)# 
AUCt (µg/ml*h) 
AUC (µg/ml*h) 
Vd (ml) 
CL (l/h) 
Kel (1/h) 
t1/2 (h) 
PK-parametrar för Defitelio 
Medelvärde ± SD 
17,3 ± 3,83 
2,00 (1,00-2,00) 
26,9 ± 8,53 
48,1 ± 6,49 
9 934  ± 3 807 
10,4 ± 1,77 
1,25 ± 0,66 
0,71 ± 0,35 
# median (min-max) 
Maximal plasmakoncentration var som högst i slutet av infusionsperioden och sjönk därefter med 
snabb tömning. 3,5 timmar efter infusionens start var de flesta proverna icke detekterbara. Analys av 
farmakokinetiska simuleringar visade att plasmakoncentrationen av Defitelio inte ökar vid upprepade 
doser och vid doser upp till 4 gånger den terapeutiska. Distributionsvolymen ligger runt 10 liter och 
Defitelio binder inte till plasmaproteiner. In vitro-studier visar att 93 % av Defitelio är bundet till 
plasmaproteiner. 
Eliminering 
Efter administrering av den terapeutiska dosen (6,25 mg/kg) till friska frivilliga utsöndras i genomsnitt 
9,48 % av den totala administrerade dosen i urin som oförändrad defibrotid under 24 timmar; 
majoriteten utsöndras under det första insamlingsintervallet på 0-4 timmar (cirka 98 %). 
Metabolism 
Defibrotid varken hämmar eller inducerar CYP450-enzymer. 
Särskilda populationer 
Nedsatt njurfunktion 
Sex patienter med en uppskattad glomerulär filtrationshastighet <30 ml/min/1,73 m2 (beräknad med 
MDRD-ekvationen [Modification of Diet in Renal Disease]) som då inte stod på dialys jämfördes med 
6 friska frivilliga med liknade demografi vid baseline. Defitelio 6,25 mg/kg administrerades 
intravenöst under 2 timmar var 6:e timme till försökspersonerna. Jämfört med friska kontroller 
uppvisade försökspersoner med nedsatt njurfunktion 1,6- och 1,4-faldiga ökningar av AUC respektive 
Cmax och en halveringstid som var cirka två gånger högre än hos friska försökspersoner. 
Mängden defibrotid som utsöndrades i urin under 24 timmar var cirka 5 % av den totala dosen 
administrerad till dem med nedsatt njurfunktion jämfört med cirka 12 % hos friska frivilliga. 
Nästan all renal utsöndring sker inom de första 4 timmarna. Ackumulering av defibrotid över 4 doser 
sågs inte. Skillnad i exponering anses inte kliniskt relevant och dosjustering rekommenderas således 
inte till patienter med nedsatt njurfunktion (se avsnitt 4.2). 
En understudie visade att hemodialys inte avlägsnade defibrotid (se avsnitt 4.2). 
Nedsatt leverfunktion 
Inga formella farmakokinetiska studier har utförts på patienter med nedsatt leverfunktion. Defitelio har 
använts i kliniska studier på patienter med nedsatt leverfunktion, utan någon dosjustering och utan att 
några större säkerhetsproblem upptäcktes (se avsnitt 4.2). 
10 
 
 
 
 
 
 
 
 
 
 
 
 
 
 
 
5.3  Prekliniska säkerhetsuppgifter 
Gängse studier avseende säkerhetsfarmakologi, allmäntoxicitet, gentoxicitet och karcinogenicitet 
visade inte några särskilda risker för människa. 
I lever på hund och i lever, njurar och lymfkörtlar på råtta var de viktigaste fynden hos båda arterna en 
ackumulering av vakuoliserade makrofager. Makrofager antas vara det huvudsakliga målorganet. 
Embryofetal utveckling 
I reproduktionsstudier på råtta och kanin (segment II), har defibrotid visat toxicitet för moderdjuret 
genom att inducera en hög frekvens blödande missfall vid intravenös infusion under två timmar. Detta 
gällde för alla doser som testades, även doser som låg nära den dos som ges till människa. På grund av 
denna toxicitet för moderdjuret kan inga slutsatser dras om defibrotids inverkan på den embryofetala 
utvecklingen. Ett känt faktum är att PAI-2 är uppreglerat i placenta på ett unikt sätt. 
Juvenil toxicitet 
Vid upprepad intravenös administrering av defibrotid till råtta i doser under och nära den terapeutiska 
dosen till människa sågs högre genomsnittsålder vid preputial separation, vilket tyder på en försenad 
pubertet hos hanråttor. Den kliniska betydelsen av dessa fynd är dock okänd. 
6. 
FARMACEUTISKA UPPGIFTER 
6.1  Förteckning över hjälpämnen 
Natriumcitrat (dihydrat)  
Saltsyra (för pH-justering) 
Natriumhydroxid (för pH-justering) 
Vatten för injektion 
6.2 
Inkompatibiliteter 
Detta läkemedel får inte blandas med andra läkemedel förutom de som nämns i avsnitt 6.6. 
6.3  Hållbarhet 
Oöppnad injektionsflaska 
3 år  
Hållbarhet efter det första öppnandet och/eller spädning 
Av mikrobiologiska skäl ska det färdigberedda läkemedlet efter spädning användas omedelbart. 
Kemisk och fysikalisk stabilitet efter beredning har emellertid visats för 72 timmar vid 15–25 °C för 
koncentrationer mellan 4 mg/ml och 20 mg/ml i natriumklorid 9 mg/ml (0,9 %) lösning för infusion, 
eller i 5 % glukoslösning för infusion. 
Om lösningen inte används omedelbart ansvarar användaren för förvaringstid och 
förvaringsförhållanden före användningen, vilket i normalfallet inte överstiger 24 timmar vid 2–8 °C. 
6.4  Särskilda förvaringsanvisningar 
Förvaras vid högst 25 °C. Får ej frysas. 
Förvaringsanvisningar för läkemedlet efter spädning finns i avsnitt 6.3. 
11 
 
 
 
 
 
 
 
 
 
 
 
 
 
 
 
 
 
 
 
 
 
 
6.5  Förpackningstyp och innehåll 
Injektionsflaskor 2,5 ml (typ I klarglas), med en propp (butylgummi) och försegling (aluminium). 
Förpackning om tio injektionsflaskor. 
6.6  Särskilda anvisningar för destruktion och övrig hantering 
Defitelio är endast avsett för engångsbruk. 
Koncentratet till lösning för infusion måste spädas med aseptisk teknik. 
Defitelio ska spädas med natriumklorid 9 mg/ml (0,9 %) lösning för infusion eller 5 % glukoslösning 
för infusion (se avsnitt 6.3 för uppgifter om koncentrationsintervall och stabilitet hos den utspädda 
lösningen) till lämplig koncentration som möjliggör infusion under två timmar (se avsnitt 4.2). 
Beredning av Defitelio (använd aseptisk teknik): 
1. 
2. 
3. 
4. 
5. 
6. 
7. 
8. 
9. 
Antalet injektionsflaskor som ska spädas fastställs individuellt baserat på patientens vikt 
(se avsnitt 4.2). 
Före spädning ska samtliga injektionsflaskor kontrolleras avseende partiklar. Om det finns 
partiklar i flaskan och/eller lösningen inte är klar får injektionsflaskan inte användas. 
Total infusionsvolym ska fastställas individuellt baserat på patientens vikt. Den slutliga 
koncentrationen av Defitelio ska vara mellan 4 mg/ml och 20 mg/ml (se avsnitt 6.3). 
Innan Defiteliolösningen tillsätts till natriumklorid 9 mg/ml (0,9 %) lösning för infusion eller 
glukos 5 % lösning för infusion ska en volym motsvarande den volym av Defiteliolösning som 
ska tillsättas dras upp ur infusionspåsen och kasseras. 
Den volym som behövs dras upp från Defitelioflaskorna och blandas. 
Den totala volymen Defitelio tillsätts till natriumkloridlösningen för infusion 9 mg/ml (0,9 %) 
eller glukoslösningen för infusion 5 %. 
Infusionslösningen blandas försiktigt. 
Före användningen ska lösningen kontrolleras visuellt med avseende på fasta partiklar. Endast 
klar lösning utan synliga partiklar ska användas. Beroende på vilken typ och mängd av 
spädningsvätska som används kan färgen på den utspädda lösningen variera från färglös till 
ljusgul. Defiteliolösningen bör administreras till patienterna via ett infusionsset med 0,2 μm 
in-line filter. 
När infusionen avslutats spolas den intravenösa katetern igenom med natriumklorid 9 mg/ml 
(0,9 %) lösning för infusion eller glukos 5 % lösning för infusion. 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Gentium S.r.l 
Piazza XX Settembre, 2 
22079 Villa Guardia (Como) 
Italien 
8. 
NUMMER PÅ GODKÄNNANDE FÖR FÖRSÄLJNING  
EU/1/13/878/001 
12 
 
 
 
 
 
 
 
 
 
 
 
 
 
 
 
 
 
 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 18 oktober 2013 
Datum för den senaste förnyelsen: 26 maj 2023 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
13 
 
 
 
 
 
 
 
 
 
 
BILAGA II 
A. 
B. 
C. 
D. 
E. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
SÄRSKILD SKYLDIGHET ATT VIDTA ÅTGÄRDER 
EFTER GODKÄNNANDE FÖR FÖRSÄLJNING FÖR 
GODKÄNNANDET FÖR FÖRSÄLJNING I 
UNDANTAGSFALL 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare av aktiv substans av biologiskt ursprung 
Gentium S.r.l 
Piazza XX Settembre, 2  
22079 Villa Guardia (Como) 
Italien 
Namn och adress till tillverkare som ansvarar för frisläppande av tillverkningssats 
Gentium S.r.l 
Piazza XX Settembre, 2  
22079 Villa Guardia (Como) 
Italien 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING  
• 
Periodiska säkerhetsrapporter  
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.  
Om datum för inlämnandet av en periodisk säkerhetsrapport och uppdateringen av en 
riskhanteringsplan sammanfaller kan de lämnas in samtidigt. 
15 
 
 
 
 
 
 
 
 
 
 
 
 
 
 
 
 
 
 
 
 
E. 
SÄRSKILD SKYLDIGHET ATT VIDTA ÅTGÄRDER EFTER GODKÄNNANDE FÖR 
FÖRSÄLJNING FÖR GODKÄNNANDET FÖR FÖRSÄLJNING I UNDANTAGSFALL  
Då detta läkemedel har godkänts i enlighet med reglerna om ”godkännande i undantagsfall” i artikel 
14.8 i förordning (EG) nr 726/2004, ska innehavaren av godkännande för försäljning, inom den 
fastställda tidsfristen, genomföra följande åtgärder: 
Beskrivning 
Åtgärd 1 
För att ytterligare karakterisera effekten och säkerheten med Defitelio vid behandling 
av allvarlig hepatisk veno-ocklusiv sjukdom ska innehavaren av godkännandet för 
försäljning skicka in årliga uppdateringar om eventuell ny information gällande 
säkerheten och effekten med Defitelio. 
Förfallodatum 
Årliga rapporter 
ska skickas in som 
en del av den 
årliga nya 
utvärderingen 
16 
 
 
 
 
 
 
 
BILAGA III 
MÄRKNING OCH BIPACKSEDEL 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
KARTONG 
1. 
LÄKEMEDLETS NAMN 
Defitelio 80 mg/ml koncentrat till infusionsvätska, lösning 
defibrotid 
2. 
DEKLARATION AV AKTIV SUBSTANS 
En ml koncentrat innehåller 80 mg defibrotid. Varje injektionsflaska om 2,5 ml innehåller 200 mg 
defibrotid. 
200 mg/2,5 mL 
3. 
FÖRTECKNING ÖVER HJÄLPÄMNEN 
Innehåller även: natriumcitrat (dihydrat), saltsyra och natriumhydroxid (för pH-justering), vatten för 
injektion. 
4. 
LÄKEMEDELSFORM OCH FÖRPACKNINGSSTORLEK 
Koncentrat till infusionsvätska, lösning 
10 injektionsflaskor. 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
För intravenös användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
9. 
SÄRSKILDA FÖRVARINGSANVISNINGAR 
Förvaras vid högst 25 °C. Får ej frysas. 
19 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Gentium S.r.l 
Piazza XX Settembre, 2 
22079 Villa Guardia (Como) 
Italien 
12.  NUMMER PÅ GODKÄNNANDE FÖR FÖRSÄLJNING  
EU/1/13/878/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKIVNING 
15.  BRUKSANVISNING 
16. 
INFORMATION I PUNKTSKRIFT 
Braille krävs ej. 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
INJEKTIONSFLASKA 
1. 
LÄKEMEDLETS NAMN OCH ADMINISTRERINGSVÄG 
Defitelio 80 mg/ml sterilt koncentrat 
defibrotid 
i.v. 
2. 
ADMINISTRERINGSSÄTT 
3. 
UTGÅNGSDATUM 
Utg.dat. 
4. 
TILLVERKNINGSSATSNUMMER 
Lot 
5.  MÄNGD UTTRYCKT I VIKT, VOLYM ELLER PER ENHET 
2,5 ml 
6. 
ÖVRIGT 
200 mg/2,5 mL 
Gentium S.r.l  
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
22 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Defitelio 80 mg/ml koncentrat till infusionsvätska, lösning 
defibrotid 
Detta läkemedel är föremål för utökad övervakning. Detta kommer att göra det möjligt att snabbt 
identifiera ny säkerhetsinformation. Du kan hjälpa till genom att rapportera de biverkningar du 
eventuellt får. Information om hur du rapporterar biverkningar finns i slutet av avsnitt 4. 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
− 
− 
− 
Spara denna information, du kan behöva läsa den igen. 
Om du har ytterligare frågor vänd dig till läkare. 
Om du får biverkningar, tala med läkare. Detta gäller även eventuella biverkningar som inte 
nämns i denna information. Se avsnitt 4. 
I denna bipacksedel finns information om följande: 
Vad Defitelio är och vad det används för 
1. 
Vad du behöver veta innan du får Defitelio 
2. 
Hur du får Defitelio 
3. 
Eventuella biverkningar 
4. 
Hur Defitelio ska förvaras 
5. 
Förpackningens innehåll och övriga upplysningar 
6. 
1. 
Vad Defitelio är och vad det används för 
Defitelio är ett läkemedel som innehåller den aktiva substansen defibrotid.  
Det används för att behandla en sjukdom som kallas hepatisk veno-ocklusiv sjukdom, som innebär att 
blodkärlen i levern skadas och täpps till av blodproppar. Detta kan vara orsakat av läkemedel som man 
får inför en stamcellstransplantation. 
Defibrotid verkar genom att skydda blodkärlens celler, förhindra att blodproppar bildas eller bryta ner 
proppar som bildats. 
Läkemedlet kan användas till vuxna och ungdomar, barn och spädbarn från 1 månads ålder. 
2. 
Vad du behöver veta innan du får Defitelio  
Använd inte Defitelio 
• 
om du är allergisk mot defibrotid eller något annat innehållsämne i detta läkemedel (anges i 
avsnitt 6) 
om du använder andra läkemedel som bryter ner blodproppar, t.ex. 
vävnadsplasminogenaktivator. 
• 
Varningar och försiktighet 
Tala med läkare innan du använder Defitelio 
• 
• 
• 
• 
om du tar läkemedel som ökar risken för blödning 
om du har en större blödning och behöver blodtransfusion 
om du ska opereras 
om du har problem med blodcirkulationen på grund av att din kropp inte kan upprätthålla ett 
konstant blodtryck. 
23 
 
 
 
 
 
 
 
 
 
 
 
 
 
 
 
 
Barn och ungdomar 
Defitelio rekommenderas inte till barn yngre än 1 månad. 
Andra läkemedel och Defitelio 
Tala om för läkare om du tar läkemedel för att förhindra blodproppar, t.ex. acetylsalicylsyra, 
hepariner, warfarin, dabigatran, rivaroxaban eller apixaban, och om du tar antiinflammatoriska 
läkemedel (t.ex. ibuprofen, naproxen, diklofenak och andra icke-steroida antiinflammatoriska 
läkemedel). 
Graviditet och amning 
Använd inte Defitelio om du är gravid om inte din sjukdom kräver behandling med Defitelio. 
Om du är sexuellt aktiv och du eller din partner kan bli gravid måste ni båda använda ett effektivt 
preventivmedel under behandlingen med Defitelio och under 1 vecka efter att behandlingen upphört. 
Körförmåga och användning av maskiner 
Defitelio förväntas inte påverka din förmåga att framföra fordon och använda maskiner. 
Defitelio innehåller natrium 
Detta läkemedel innehåller 20,4 mg natrium (huvudingrediensen i koksalt/bordssalt) per 
injektionsflaska. Detta motsvarar 1,02 % av högsta rekommenderat dagligt intag av natrium för vuxna. 
3. 
Hur du får Defitelio 
Behandlingen med Defitelio får bara inledas och kontinuerligt övervakas av en erfaren läkare på 
sjukhus eller på ett specialistcentrum för stamcellstransplantationer. 
Läkemedlet injiceras långsamt (under 2 timmar) i en ven. Detta kallas ”intravenös infusion” eller 
”dropp”. 
Du får behandling fyra gånger om dagen i minst 21 dagar eller tills dina symtom har försvunnit. 
Rekommenderad dos för barn mellan 1 månad och 18 år är densamma som för vuxna. 
Om man har glömt att ge dig en dos Defitelio 
Eftersom du får detta läkemedel av en läkare eller sjuksköterska är det osannolikt att en dos missas. 
Tala ändå om för läkare eller sjukvårdspersonal om du tror att en dos har glömts bort. Du ska inte få 
dubbel dos för att kompensera för en glömd dos. 
Om du har ytterligare frågor om detta läkemedel, kontakta läkare, sjuksköterska eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. Följande biverkningar har rapporterats för patienter behandlade med Defitelio. 
Om du får någon av dessa biverkningar ska du omedelbart kontakta läkaren. 
Mycket vanliga (kan förekomma hos fler än 1 av 10 personer) 
• 
lågt blodtryck 
Vanliga (kan förekomma hos upp till 1 av 10 personer) 
• 
• 
• 
• 
blödning, allmänt 
blödning från näsan 
blödning i hjärnan 
blödning i tarmen 
24 
 
 
 
 
 
 
 
 
 
 
 
 
 
 
 
 
 
 
 
• 
• 
• 
• 
• 
• 
• 
• 
• 
• 
• 
• 
• 
blodiga kräkningar 
blödning i lungorna 
blödning från infusionsslangen 
blod i urinen 
blödning från munnen 
blödning i huden 
koagulopati (rubbad blodkoagulation) 
illamående 
kräkningar 
diarré 
hudutslag 
klåda 
feber. 
Mindre vanliga (kan förekomma hos upp till 1 av 100 personer) 
• 
• 
• 
• 
• 
• 
• 
• 
blödning från ögonen 
blod i avföringen 
blödning vid injektionsstället 
lokal blodansamling utanför kärlet (hematom) i hjärnan 
hemotorax (ansamling av blod mellan hjärtat och lungorna) 
blåmärken 
allergiska reaktioner (du kan få hudreaktioner som hudutslag) 
allvarlig allergisk reaktion (kan visa sig som svullnad i händer, ansikte, läppar, tunga eller svalg, 
samt andningssvårigheter). 
Barn och ungdomar 
Biverkningar hos barn (1 månad till 18 år) förväntas vara desamma vad gäller typ, allvarlighetsgrad 
och frekvens och inga särskilda försiktighetsåtgärder behövs.  
Rapportering av biverkningar 
Om du får biverkningar, tala med läkare. Detta gäller även eventuella biverkningar som inte nämns i 
denna information. Du kan också rapportera biverkningar direkt via det nationella 
rapporteringssystemet listat i bilaga V. Genom att rapportera biverkningar kan du bidra till att öka 
informationen om läkemedels säkerhet. 
5. 
Hur Defitelio ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongen och injektionsflaskans etikett efter Utg.dat. 
Utgångsdatumet är den sista dagen i angiven månad.  
Förvaras vid högst 25 °C.  Får ej frysas. 
Efter spädning får infusionslösningen sparas i högst 24 timmar i 2 °C–8 °C om inte spädningen har 
skett under kontrollerade och godkända aseptiska förhållanden. 
Defitelio ska inte användas om lösningen är grumlig eller innehåller partiklar. 
Läkemedel ska inte kastas i avloppet. Fråga apotekspersonalen hur man kastar läkemedel som inte 
längre används. Dessa åtgärder är till för att skydda miljön. 
25 
 
 
 
 
 
 
 
 
 
 
 
 
 
 
6. 
Förpackningens innehåll och övriga upplysningar 
Innehållsdeklaration 
• 
Den aktiva substansen är defibrotid. En injektionsflaska om 2,5 ml innehåller 200 mg defibrotid 
och varje ml av lösningen innehåller 80 mg defibrotid. 
Övriga innehållsämnen är natriumcitrat (dihydrat), saltsyra och natriumhydroxid (båda används 
för att justera pH-värdet) samt vatten för injektion (se avsnitt 2 ”Defitelio innehåller natrium”). 
• 
Läkemedlets utseende och förpackningsstorlekar 
Defitelio är ett klart ljusgult till brunt koncentrat till infusionslösning (sterilt koncentrat), utan fasta 
partiklar eller grumling. 
En kartong innehåller 10 injektionsflaskor av glas med 2,5 ml koncentrat vardera. 
Innehavare av godkännande för försäljning och tillverkare 
Gentium S.r.l 
Piazza XX Settembre, 2 
22079 Villa Guardia (Como) 
Italien 
Kontakta ombudet för innehavaren av godkännandet för försäljning om du vill veta mer om detta 
läkemedel: 
AT – BE – BG – CY – CZ – DE – DK – EE – EL – ES – FI – FR – HR 
– HU – IE – IS – IT – LT – LU – LV – MT – NL – NO – PL – PT – 
RO –SE – SK – SL – UK(NI) 
Jazz Pharmaceuticals Ireland Limited  
Tel: +353 1 968 1631 
(lokalt telefonnummer inom Republiken Irland) 
(utanför Republiken Irland kan internationella samtalsavgifter tillkomma) 
E-post: medinfo-int@jazzpharma.com 
Denna bipacksedel ändrades senast:   
Detta läkemedel har godkänts enligt reglerna om ”godkännande i undantagsfall”. Detta innebär att det 
inte har varit möjligt att få fullständig information om detta läkemedel eftersom sjukdomen är sällsynt 
och man av etiska skäl inte har kunnat utföra placebokontrollerade kliniska studier. 
Europeiska läkemedelsmyndigheten går varje år igenom all ny information som kan ha kommit fram 
om detta läkemedel och uppdaterar denna bipacksedel när så behövs. 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu  
Där finns också länkar till andra webbplatser rörande sällsynta sjukdomar och behandlingar. 
<-------------------------------------------------------------------------------------------------------------------> 
26 
 
 
 
 
 
 
 
 
 
 
 
 
 
 
