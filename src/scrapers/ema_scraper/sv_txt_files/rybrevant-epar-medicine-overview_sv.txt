EMA/602814/2021 
EMEA/H/C/005454 
Rybrevant (amivantamab) 
Sammanfattning av Rybrevant och varför det är godkänt inom EU 
Vad är Rybrevant och vad används det för? 
Rybrevant är ett cancerläkemedel som används för att behandla vuxna med avancerad icke-småcellig 
lungcancer (NSCLC) vars cancerceller har vissa genetiska förändringar. Dessa förändringar finns i 
genen för ett protein som kontrollerar celltillväxt, epidermal tillväxtfaktorreceptor (EGFR), och är 
kända som ”aktiverande insertionsmutationer i EGFR-genens exon 20”. Läkemedlet ges när 
cancerbehandling med platinabaserade läkemedel inte har fungerat tillräckligt väl. 
Rybrevant innehåller den aktiva substansen amivantamab. 
Hur används Rybrevant? 
Läkemedlet är receptbelagt. Behandling med Rybrevant ska inledas och övervakas av läkare med 
erfarenhet av att använda cancerläkemedel och ges i en miljö där alla infusionsrelaterade biverkningar 
kan hanteras. 
Rybrevant ges som infusion (dropp) i en ven. Den första veckans dos delas upp på två dagar i följd och 
ges sedan en gång i veckan under de följande tre veckorna och därefter en gång varannan vecka. 
Dosen av läkemedlet beror på patientens kroppsvikt. Behandlingen fortsätter under förutsättning att 
sjukdomen inte förvärras eller att biverkningarna inte blir för svåra. Behandlingen ska avbrytas 
tillfälligt eller permanent och efterföljande doser kan minskas om patienten får vissa biverkningar. 
Patienterna ska ges antihistaminer (allergiska läkemedel), antipyretika (febernedsättande läkemedel) 
och kortikosteroider före den första behandlingen för att minska risken för infusionsrelaterade 
reaktioner. Vid de efterföljande behandlingstillfällena bör patienterna ges antihistaminer och 
antipyretika. 
För mer information om hur du använder Rybrevant, läs bipacksedeln eller tala med läkare eller 
apotekspersonal. 
Hur verkar Rybrevant? 
I NSCLC-celler är EGFR ofta överaktiv och orsakar okontrollerad tillväxt av cancercellerna. 
Amivantamab är en monoklonal antikropp (en typ av protein) som utformats för att känna igen och 
binda till två receptorer (mål) på ytan av NSCLC-cellerna samtidigt. En del av antikroppen binder till 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Un on   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
 
EGFR med aktiverande EGFR Exon 20-insertioner. Den andra delen binder till MET, en receptor som 
har betydelse för cancertillväxt och metastaser (cancer som sprids till en annan del av kroppen). 
Genom att binda till de två proteinerna blockerar amivantamab dem från att få de meddelanden som 
cancercellerna behöver för att växa och spridas. När antikroppen bundet till receptorerna attraheras 
och aktiveras dessutom immunceller för att döda de berörda cancercellerna. 
Vilka fördelar med Rybrevant har visats i studierna? 
I en huvudstudie var Rybrevant effektivt när det gäller att minska cancerns storlek hos patienter med 
icke-småcellig lungcancer med aktiverande EGFR-exon 20-insertioner som tidigare behandlats med 
platinabaserade cancerläkemedel. Rybrevant jämfördes inte med någon annan behandling eller placebo 
(overksam behandling). 
Behandlingssvaret (minskning av cancerns storlek) bedömdes med hjälp av kroppsavbildning. Hos 
omkring 37 procent (42 av 114) av patienterna minskade cancern efter behandling med Rybrevant. I 
genomsnitt varade svaren i drygt 12 månader. 
Vilka är riskerna med Rybrevant? 
De vanligaste biverkningarna som orsakas av Rybrevant (kan förekomma hos fler än 1 av 5 
användare) är hudutslag, infusionsrelaterade reaktioner, nageltoxicitet (nagelavvikelser med smärta 
eller obehag), hypoalbuminemi (låga nivåer av proteinet albumin i blodet), ödem (vätskeansamling), 
trötthet, stomatit (inflammation i munslemhinnan), illamående och förstoppning. De vanligaste 
allvarliga biverkningarna (kan förekomma hos fler än 1 av 100 användare) är interstitiell lungsjukdom 
(ett tillstånd som orsakar ärrbildning i lungorna), infusionsrelaterade reaktioner och hudutslag. 
En fullständig förteckning över biverkningar och restriktioner för Rybrevant finns i bipacksedeln. 
Varför är Rybrevant godkänt i EU? 
Patienter med icke-småcellig lungcancer med aktiverande EGFR-exon 20-insertioner har få 
behandlingsalternativ om deras cancer förvärras eller inte svarar på platinabaserad behandling. Även 
om huvudstudien omfattade ett relativt litet antal patienter och Rybrevant inte jämfördes med någon 
annan cancerbehandling, visade den att läkemedlet kan ge kliniskt signifikanta fördelar för en grupp 
patienter med begränsade behandlingsalternativ. Biverkningarna ansågs hanterbara med lämpliga 
åtgärder, t.ex. att man ändrar dosen eller, vid infusionsrelaterade reaktioner, ändrar infusionen och 
behandlar symtomen. 
Europeiska läkemedelsmyndigheten (EMA) fann därför att fördelarna med Rybrevant är större än 
riskerna och att Rybrevant kan godkännas för försäljning i EU. 
Rybrevant har godkänts enligt reglerna om ”villkorat godkännande”. Detta innebär att det ska komma 
ytterligare uppgifter om detta läkemedel och att företaget är skyldigt att lämna dessa uppgifter. 
Europeiska läkemedelsmyndigheten kommer att granska ny information om produkten varje år och 
uppdatera denna sammanfattning när det behövs. 
Vilken information om Rybrevant saknas för närvarande? 
Eftersom Rybrevant har godkänts enligt reglerna om ”villkorat godkännande” ska företaget som 
marknadsför Rybrevant lämna in ytterligare resultat från en pågående studie på patienter med 
avancerad eller metastaserande icke-småcellig lungcancer med aktiverande insertionsmutationer i 
EGFR-genens exon 20. I studien kommer man att jämföra effekten av att lägga till Rybrevant till 
platinabaserad kemoterapi jämfört med enbart platinabaserad behandling för inledande behandling. 
Rybrevant (amivantamab)  
EMA/602814/2021 
Sida 2/3 
 
 
 
Vad görs för att garantera säker och effektiv användning av Rybrevant? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rybrevant har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Rybrevant kontinuerligt. 
Misstänkta biverkningar som har rapporterats för Rybrevant utvärderas noggrant och nödvändiga 
åtgärder vidtas för att skydda patienterna. 
Mer information om Rybrevant 
Mer information om Rybrevant finns på EMA:s webbplats: ema.europa.eu/medicines/human/EPAR/ 
rybrevant. 
Rybrevant (amivantamab)  
EMA/602814/2021 
Sida 3/3 
 
 
 
