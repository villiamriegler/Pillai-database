EMA/701704/2017 
EMEA/H/C/000943 
Sammanfattning av EPAR för allmänheten 
Kuvan 
sapropterindihydroklorid 
Detta är en sammanfattning av det offentliga europeiska utredningsprotokollet (EPAR) för Kuvan. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Kuvan ska användas. 
Praktisk information om hur Kuvan ska användas finns i bipacksedeln. Du kan också kontakta din 
läkare eller apotekspersonal. 
Vad är Kuvan och vad används det för? 
Kuvan är ett läkemedel som används för att behandla höga nivåer av fenylalanin i blodet hos patienter 
med den genetiska störningen fenylketonuri (PKU) eller tetrahydrobiopterinbrist (BH4-brist). 
Patienter med dessa störningar kan inte bryta ner aminosyran fenylalanin ur protein i kosten. Det leder 
till att onormalt höga nivåer av aminosyran ansamlas i blodet, vilket orsakar problem i nervsystemet. 
Eftersom antalet patienter med tillstånd som leder till höga nivåer av fenylalanin i blodet är litet 
betraktas tillstånden som sällsynta och Kuvan klassificerades som särläkemedel (ett läkemedel som 
används vid sällsynta sjukdomar) den 8 juni 2004. 
Kuvan innehåller den aktiva substansen sapropterindihydroklorid. 
Hur används Kuvan? 
Kuvan finns som upplösbara tabletter (100 mg) eller som pulver (100 eller 500 mg) som ska lösas upp 
i vatten och drickas. Kuvan är receptbelagt och behandling ska inledas och övervakas av läkare med 
erfarenhet av att behandla PKU och BH4-brist. Det är viktigt att patienterna fortsätter med en kost 
med låga halter av fenylalalin och protein när de tar Kuvan, och intaget av fenylalanin och protein 
måste övervakas och justeras så att nivåerna av fenylalanin och näringsbalansen kontrolleras. Kuvan 
är avsett för långtidsbehandling. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
  
 
 
 
 
Startdosen av Kuvan beror på patientens vikt. Dosen anpassas sedan efter nivåerna av aminosyror i 
blodet, däribland fenylalanin.  Kuvan tas i samband med måltid vid samma tid varje dag, helst på 
morgonen. För vissa patienter med BH4-brist kan det vara nödvändigt att dela upp den totala 
dygnsdosen i två eller tre doser, fördelade över dagen, för att uppnå bästa möjliga effekt. 
Tillfredsställande behandlingssvar definieras som en sänkning av nivåerna av fenylalanin i blodet med 
minst 30 procent eller till en nivå som fastställs av läkaren. Om detta har uppnåtts efter en månad 
anses patienten ha svarat på behandlingen och kan fortsätta att ta Kuvan. 
Hur verkar Kuvan? 
De höga nivåerna av fenylalanin i blodet beror på problem med att bryta ner fenylalanin med hjälp av 
enzymet fenylalaninhydroxylas. Patienter med PKU har defekta versioner av enzymet och patienter 
med BH4-brist har låga nivåer av BH4, en ”kofaktor” som detta enzym behöver för att fungera korrekt. 
Den aktiva substansen i Kuvan, sapropterindihydroklorid, är en syntetisk kopia av BH4. Vid PKU verkar 
den genom att förstärka det defekta enzymets aktivitet och vid BH4-brist ersätter det den saknade 
kofaktorn. Detta bidrar till att återställa enzymets förmåga att omvandla fenylalanin till tyrosin och 
därigenom sänka nivåerna av fenylalanin i blodet. 
Vilken nytta med Kuvan har visats i studierna? 
Vid behandling av PKU jämfördes minskningarna av fenylalaninnivån i blodet i en huvudstudie på 88 
patienter som behandlades med antingen Kuvan eller placebo (overksam behandling). I två andra 
studier på 101 patienter undersöktes Kuvans effekt när det gäller att göra så att patienterna kan inta 
föda innehållande fenylalanin och samtidigt hålla fenylalaninet i blodet på målnivåerna (dvs. 
fenylalanin-tolerans). 
Kuvan var effektivare än placebo för att minska fenylalaninnivåerna i blodet hos patienter med PKU 
och gav en minskning med 236 mikromol per liter efter sex veckor, jämfört med en ökning med 3 
mikromol per liter som observerades med placebo. Dessutom gjorde Kuvan att patienter med PKU som 
inte hade några kostrestriktioner kunde öka sitt dagliga intag av fenylalanin med 17,5 mg per kg 
kroppsvikt efter tio veckor, jämfört med 3,3 mg/kg med placebo. När Kuvan plus kostrestriktion 
jämfördes med endast kostrestriktion var det genomsnittliga intaget av fenylalanin som tolererades 
efter 26 veckor 81 mg/kg i Kuvan-gruppen och 50 mg/kg i gruppen med enbart kostrestriktion. 
Vid behandling av BH4-brist, som är ett mycket sällsynt tillstånd, lade företaget fram resultat av tre 
studier från den publicerade litteraturen där några patienter behandlades med sapropterin under i 
genomsnitt 15,5 månader. I studierna visade patienterna en förbättring av nivåerna av fenylalanin i 
blodet och andra markörer för sjukdomen när de tog läkemedlet. 
Studierna på Kuvan omfattade vuxna och barn i alla åldrar. 
Vilka är riskerna med Kuvan? 
De vanligaste biverkningarna som orsakas av Kuvan (uppträder hos fler än 1 av 10 patienter) är 
huvudvärk och rinorré (rinnande näsa). 
En fullständig förteckning över biverkningar och restriktioner för Kuvan finns i bipacksedeln. 
Kuvan 
EMA/701704/2017 
Sida 2/3 
 
 
 
 
Varför godkänns Kuvan? 
EMA fann att nyttan med Kuvan är större än riskerna och rekommenderade att Kuvan skulle 
godkännas för försäljning. 
Vad görs för att garantera säker och effektiv användning av Kuvan? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Kuvan har tagits med i produktresumén och bipacksedeln. 
Mer information om Kuvan 
Den 2 december 2008 beviljade Europeiska kommissionen ett godkännande för försäljning av Kuvan 
som gäller i hela EU. 
Sammanfattningen av ställningstagandet om Kuvan från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designations. 
EPAR för Kuvan finns i sin helhet på EMA:s webbplats ema.europa.eu/Find medicine/Human 
medicines/European Public Assessment Reports. Mer information om behandling med Kuvan finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 07-2017. 
Kuvan 
EMA/701704/2017 
Sida 3/3 
 
 
 
 
