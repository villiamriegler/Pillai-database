EMA/327913/2021 
EMEA/H/C/003903 
Rixathon (rituximab) 
Sammanfattning av Rixathon och varför det är godkänt inom EU 
Vad är Rixathon och vad används det för? 
Rixathon är ett läkemedel som ges för att behandla följande blodcancerformer och inflammatoriska 
sjukdomar: 
• 
Follikulära lymfom och diffusa storcelliga B-cells non-Hodgkins lymfom (två former av non-
Hodgkins lymfom, en blodcancer). 
•  Kronisk lymfatisk leukemi (KLL, en annan blodcancer som påverkar de vita blodkropparna). 
•  Svår reumatoid artrit (en inflammatorisk sjukdom i lederna). 
•  Granulomatos med polyangit (GPA eller Wegeners granulomatos) och mikroskopisk polyangit 
(MPA), som är inflammatoriska sjukdomar i blodkärlen. 
• 
Pemfigus vulgaris, en allvarlig sjukdom som kännetecknas av omfattande blåsbildning och skador 
på hud och slemhinnor i mun, näsa, hals och könsorgan. 
Beroende på vilken sjukdom det används för att behandla kan Rixathon ges ensamt, tillsammans med 
kemoterapi (andra cancerläkemedel) eller i kombination med läkemedel som används för 
inflammatoriska sjukdomar (metotrexat eller en kortikosteroid). 
Rixathon innehåller den aktiva substansen rituximab. 
Rixathon är en biosimilar, vilket innebär att det i hög grad liknar ett annat biologiskt läkemedel 
(referensläkemedel) som redan är godkänt i EU. Referensläkemedlet för Rixathon är MabThera. Mer 
information om biosimilarer finns här. 
Hur används Rixathon? 
Rixathon är receptbelagt. Det ska ges under noggrann övervakning av erfaren hälso- och 
sjukvårdspersonal och på en plats där det finns omedelbar tillgång till återupplivningsutrustning. 
Läkemedlet ges som infusion (dropp) i en ven. 
Före varje infusion ska patienten få ett antihistamin (för att förebygga allergiska reaktioner) och ett 
antipyretikum (ett febernedsättande medel). Beroende på vilket tillstånd som behandlas får 
patienterna också andra läkemedel för att hantera biverkningar. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
För mer information om hur du använder Rixathon, läs bipacksedeln eller tala med läkare eller 
apotekspersonal. 
Hur verkar Rixathon? 
Den aktiva substansen i Rixathon är rituximab, en monoklonal antikropp som har utformats för att 
fästa vid ett protein som kallas CD20 och som finns på ytan av B-cellerna. När rituximab fäster vid 
CD20 får den B-cellerna att dö, vilket förbättrar patientens tillstånd vid lymfom och KLL (där B-cellerna 
har blivit cancerösa) samt vid reumatoid artrit och pemfigus (där B-celler medverkar till inflammation). 
Förstörelsen av B-celler vid GPA och MPA sänker produktionen av antikroppar som tros spela en viktig 
roll vid angreppen på blodkärlen med inflammation som följd. 
Vilken nytta med Rixathon har visats i studierna? 
Laboratoriestudier där Rixathon jämfördes med referensläkemedlet MabThera har visat att den aktiva 
substansen i Rixathon är mycket lik den i MabThera vad gäller struktur, renhet och biologisk aktivitet. 
Studier har också visat att Rixathon och MabThera producerar liknande halter av den aktiva 
substansen i kroppen. 
Rixathon visade sig även vara lika effektivt som MabThera i en studie på 629 patienter med 
avancerade och obehandlade follikulära lymfom, där Rixathon eller MabThera användes tillsammans 
med annan kemoterapi som en del av behandlingen. Cancern svarade på behandling hos 87 procent av 
dem som fick Rixathon (271 av 311 patienter) och i likartat antal hos dem som fick MabThera (274 av 
313 patienter). En stödjande studie på patienter med reumatoid artrit visade också den en likartad 
effekt för MabThera och Rixathon. 
Eftersom Rixathon är en biosimilar behöver inte studierna om rituximabs effekt och säkerhet som 
utförts med MabThera utföras på nytt med Rixathon. 
Vilka är riskerna med Rixathon? 
Rixathons säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet MabThera ger upphov till. 
De vanligaste biverkningarna som orsakas av Rixathon är reaktioner i samband med infusionen (som 
feber, frossbrytningar och skakningar), medan de vanligaste allvarliga biverkningarna är reaktioner i 
samband med infusionen, infektioner och hjärtrelaterade problem. 
Rixathon får inte ges till personer som är överkänsliga (allergiska) mot rituximab, musproteiner eller 
något annat innehållsämne eller till patienter som har en allvarlig infektion eller ett kraftigt försvagat 
immunsystem (kroppens naturliga försvar). Rixathon får heller inte ges till patienter med reumatoid 
artrit, GPA, MPA eller pemfigus vulgaris om de har svåra hjärtproblem. 
En fullständig förteckning över biverkningar och restriktioner för Rixathon finns i bipacksedeln. 
Varför är Rixathon godkänt i EU? 
Europeiska läkemedelsmyndigheten fann att det styrkts att Rixathon i enlighet med EU:s krav för 
biosimilarer har en struktur, renhet och biologisk aktivitet som i hög grad liknar MabTheras och att det 
fördelas i kroppen på samma sätt. Dessutom har en studie på patienter med follikulärt lymfom visat 
att Rixathon är lika säkert och effektivt som MabThera. 
Rixathon Rixathon (rituximab)  
EMA/327913/2021  
Sida 2/3 
 
 
 
Alla dessa data ansågs räcka för att dra slutsatsen att Rixathon kommer att verka på samma sätt som 
MabThera vad gäller effekt och säkerhet vid dess godkända användningar. Myndigheten fann därför att 
fördelarna med Rixathon är större än de konstaterade riskerna, liksom för MabThera, och att 
läkemedlet kan godkännas för försäljning i EU. 
Vad görs för att garantera säker och effektiv användning av Rixathon? 
Företaget som marknadsför Rixathon kommer att förse läkare med ytterligare information om hur 
läkemedlet ska administreras. Företaget kommer också att förse läkare och patienter som använder 
läkemedlet mot reumatoid artrit, GPA, MPA eller pemfigus med utbildningsmaterial om 
infektionsrisken, bland annat om en sällsynt allvarlig infektion som kallas progressiv multifokal 
leukoencefalopati (PML). Dessa patienter ska dessutom få ett patientinformationskort som de alltid ska 
bära med sig och som instruerar dem att omedelbart kontakta sin läkare om de får symtom på 
infektion. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Rixathon har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Rixathon kontinuerligt. 
Biverkningar som har rapporterats för Rixathon utvärderas noggrant och nödvändiga åtgärder vidtas 
för att skydda patienterna. 
Mer information om Rixathon 
Den 15 juni 2017 beviljades Rixathon ett godkännande för försäljning som gäller i hela EU. 
Mer information om Rixathon finns på EMA:s webbplats: 
ema.europa.eu/medicines/human/EPAR/Rixathon. 
Denna sammanfattning uppdaterades senast 10-2020. 
Rixathon Rixathon (rituximab)  
EMA/327913/2021  
Sida 3/3 
 
 
 
 
