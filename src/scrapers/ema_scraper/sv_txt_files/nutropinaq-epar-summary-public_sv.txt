EMA/305089/2013 
EMEA/H/C/000315 
Sammanfattning av EPAR för allmänheten 
NutropinAq 
somatropin 
Detta är en sammanfattning av det offentliga europeiska utredningsprotokollet (EPAR) för NutropinAq. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är NutropinAq? 
NutropinAq är en injektionsvätska, lösning i en cylinderampull. Varje cylinderampull innehåller10 mg 
av den aktiva substansen somatropin. 
Vad används NutropinAq för? 
NutropinAq används för att behandla följande grupper av barn: 
•  Barn som inte växer på grund av brist på tillväxthormon. 
• 
Flickor från två års ålder som är kortvuxna på grund av Turners syndrom (en sällsynt genetisk 
störning som drabbar flickor). Diagnosen ställs genom kromosomanalys (DNA-test). 
•  Barn före puberteten som inte växer på grund av långvarig njursjukdom fram till tidpunkten för 
njurtransplantation. 
NutropinAq används också för att behandla vuxna med brist på (låga nivåer av) tillväxthormon. Bristen 
kan ha inträtt i vuxen ålder eller i barndomen och måste bekräftas genom test före behandling. 
Läkemedlet är receptbelagt. 
Hur används NutropinAq? 
Behandling med NutropinAq ska inledas och övervakas av läkare med erfarenhet av att behandla 
patienter med tillväxtstörningar. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
Läkemedlet injiceras en gång om dagen under huden med den särskilda injektionspenna som är 
avsedd för NutropinAq-cylinderampullen. Patienten själv eller dennes vårdgivare kan injicera 
NutropinAq efter att ha lärt sig detta av en läkare eller sjuksköterska. Injektionsstället ska bytas varje 
dag. Läkaren beräknar dosen individuellt för varje patient beroende på patientens tillstånd. Dosen kan 
behöva justeras över tid beroende på hur patienterna svarar på behandlingen och beroende på deras 
ålder och kroppsvikt. 
Hur verkar NutropinAq? 
Tillväxthormon är en substans som utsöndras av en körtel som är belägen i skallbasen och kallas 
hypofysen. Den stimulerar tillväxten under barndomen och puberteten och påverkar också kroppens 
sätt att hantera proteiner, fett och kolhydrater. Den aktiva substansen i NutropinAq, somatropin, är 
identisk med humant tillväxthormon. Den framställs med en metod som kallas rekombinant DNA-
teknik. Det innebär att hormonet framställs av bakterier som har fått en gen (DNA) som gör att 
bakterierna kan producera somatropin. NutropinAq ersätter det naturliga hormonet. 
Hur har NutropinAqs effekt undersökts? 
NutropinAqs effekt har undersökts på barn med tillväxtstörningar på grund av tillväxthormonbrist 
(230 patienter), Turners syndrom (117 patienter) eller njursjukdom (195 patienter). NutropinAq har 
också studerats på 171 vuxna med tillväxthormonbrist. NutropinAq jämfördes med placebo (overksam 
behandling) eller med en grupp obehandlade patienter förutom i studierna av barn med 
tillväxthormonbrist där det inte förekom någon jämförelse med någon annan grupp. De främsta 
effektmåtten i barnstudierna var barnens tillväxthastighet under studien och deras längd i slutet av 
studien. De främsta effektmåtten i vuxenstudien var mager kroppsmassa och minskad total fettmassa. 
Vilken nytta har NutropinAq visat vid studierna? 
NutropinAq gav bättre tillväxt hos barn än vad man kunde ha väntat sig utan behandling. Hos vuxna 
ökade NutropinAq den magra kroppsmassan och minskade den totala fettmassan. 
Vilka är riskerna med NutropinAq? 
De vanligaste biverkningarna hos vuxna som orsakas av NutropinAq (uppträder hos fler än 1 av 
10 patienter) är myalgi (muskelvärk), artralgi (ledvärk) och ödem (svullnad). Hos barn kan de här 
biverkningarna uppträda hos 1–10 av 100 patienter. Andra mindre frekventa biverkningar är 
reaktioner på injektionsstället, huvudvärk, muskelhypertoni (muskelspänning), hypotyreos 
(underaktivitet i sköldkörteln), försämrad glukostolerans, asteni (orkeslöshet) och utveckling av 
antikroppar (proteiner som produceras som svar på NutropinAq). De allvarligaste biverkningarna som 
rapporterats var uppkomst av neoplasmer (tumörer) och intrakranial hypertoni (förhöjt tryck innanför 
skallbenet). Förteckningen över samtliga biverkningar som rapporterats för NutropinAq finns i 
bipacksedeln. 
NutropinAq får inte ges till personer som är överkänsliga (allergiska) mot somatropin eller något annat 
innehållsämne. NutropinAq får inte ges till patienter med en aktiv tumör eller livshotande sjukdom. 
NutropinAq får inte ges till barn med slutna epifyser (då rörbenen inte kan växa längre) för att 
stimulera tillväxten. En fullständig förteckning över restriktioner finns i bipacksedeln. 
NutropinAq  
Page 2/3 
 
 
 
 
 
 
Somatropin kan störa kroppens användning av insulin. Blodsockernivåerna måste kontrolleras under 
behandlingen och ibland kan man behöva påbörja insulinbehandling eller justera en pågående 
insulinbehandling. 
Varför har NutropinAq godkänts? 
CHMP fann att nyttan med NutropinAq är större än riskerna och rekommenderade att NutropinAq 
skulle godkännas för försäljning. 
Mer information om NutropinAq 
Den 16 februari 2001 beviljade Europeiska kommissionen ett godkännande för försäljning av 
NutropinAq som gäller i hela Europeiska unionen.  
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med NutropinAq finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2013.  
NutropinAq  
Page 3/3 
 
 
 
 
 
 
