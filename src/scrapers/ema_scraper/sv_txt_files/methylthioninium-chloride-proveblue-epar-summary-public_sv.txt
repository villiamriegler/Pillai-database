EMA/657334/2016 
EMEA/H/C/002108 
Sammanfattning av EPAR för allmänheten 
Methylthioninium chloride Proveblue 
metyltioninklorid 
Detta är en sammanfattning av det offentliga europeiska utredningsprotokollet (EPAR) för 
Methylthioninium chloride Proveblue. Det förklarar hur EMA bedömt läkemedlet för att rekommendera 
godkännande i EU och villkoren för att använda det. Syftet är inte att ge några praktiska råd om hur 
Methylthioninium chloride Proveblue ska användas. 
Praktisk information om hur Methylthioninium chloride Proveblue ska användas finns i bipacksedeln. Du 
kan också kontakta din läkare eller apotekspersonal. 
Vad är Methylthioninium chloride Proveblue och vad används det för? 
Methylthioninium chloride Proveblue ges till vuxna och barn i alla åldrar som ett motgift för att 
behandla symtom på methemoglobinemi orsakad av användning av läkemedel eller kemikalier. 
Methemoglobinemi är ett tillstånd då blodet innehåller för mycket av en onormal form av hemoglobin 
(kallas methemoglobin) som inte kan transportera syre effektivt. Substanser som kan orsaka 
methemoglobinemi omfattar visa antibiotika, lokalbedövningsmedel, nitrater i dricksvatten och 
bekämpningsmedel. 
Methylthioninium chloride Proveblue är ett ” hybridläkemedel”. Detta innebär att det är likt ett 
referensläkemedel, som innehåller samma aktiva substans men i en annan koncentration. 
Referensläkemedlet för Methylthioninium chloride Proveblue är Methylthioninium Chloride Injection 
USP 1 % w/v. 
Methylthioninium chloride Proveblue innehåller den aktiva substansen metyltioninklorid. 
Hur används Methylthioninium chloride Proveblue? 
Methylthioninium chloride Proveblue finns som injektionsvätska, lösning (5 mg/ml) som injiceras 
långsamt i en ven under fem minuter. Läkemedlet är receptbelagt och ska ges av sjukvårdspersonal. 
Vanlig dos för vuxna och barn äldre än tre månader är 1 till 2 mg per kg kroppsvikt. En upprepad dos 
ges en timme efter den första dosen om symtomen kvarstår eller återkommer, eller om nivån av 
methemoglobin i blodet förblir högre än normalt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Dosen till barn i åldern tre månader eller yngre är 0,3 till 0,5 mg/kg. De kan också ges en ytterligare 
dos efter en timme. 
Hur verkar Methylthioninium chloride Proveblue? 
För att kunna transportera syre i blodet måste hemoglobin innehålla en järnatom i ”ferroform” (Fe2+). 
Exponering för vissa läkemedel eller kemikalier kan medföra att järnet i hemoglobinet ändras till den 
”ferriform” (Fe3+)  som man ser vid methemoglobinemi och som har sämre förmåga att transportera 
syre. 
Den aktiva substansen i Methylthioninium chloride Proveblue, metyltioninklorid (även kallad 
metylenblått), hjälper till att påskynda omvandlingen av onormalt hemoglobin tillbaka till normalt 
hemoglobin. Den gör detta genom att ta emot negativt laddade elektroner genom ett enzym som 
kallas ”NADPH-methemoglobinreduktas”. Elektronerna överförs sedan till järnatomerna i det onormala 
hemoglobinet och omvandlar det till den normala ferroformen. 
Vilken nytta med Methylthioninium chloride Proveblue har visats i 
studierna? 
Eftersom metyltioninklorid har använts i EU för att behandla methemoglobinemi i flera årtionden lade 
företaget fram data om dess användning från publicerad litteratur som bekräftade att metyltioninklorid 
är effektivt för att behandla metemoglobinemi som har orsakats av att vuxna eller barn exponerats för 
ett läkemedel eller en kemikalie. 
Vilka är riskerna med Methylthioninium chloride Proveblue? 
De vanligaste biverkningarna som orsakas av metyltioninklorid är yrsel, parestesi (ovanliga 
förnimmelser som domningar och stickningar), dysgeusi (smakstörningar), illamående, missfärgning 
av huden, kromaturi (onormal färg på urinen), svettningar och smärta vid injektionsstället eller i arm 
eller ben. En fullständig förteckning över biverkningar som rapporterats för metyltioninklorid finns i 
bipacksedeln. 
Methylthioninium chloride Proveblue får inte ges till personer är överkänsliga (allergiska) mot 
metyltioninklorid eller mot några andra tiazinfärgämnen (en grupp som metyltioninklorid tillhör). Det 
får inte ges till patienter med följande tillstånd: 
• 
brist på glukos-6-fosfatdehydrogenas (G6PD), 
•  methemoglobinemi orsakad av nitrit under behandling av cyanidförgiftning, 
•  methemoglobinemi orsakad av kloratförgiftning, 
• 
brist på enzymet NADPH-reduktas. 
Hur används Methylthioninium chloride Proveblue? 
Kommittén fann att den långa erfarenheten av den aktiva substansen, metyltioninklorid, visar att 
läkemedlet är effektivt vid behandling av methemoglobinemi. CHMP fann att nyttan med läkemedlet är 
större än riskerna och rekommenderade att det skulle godkännas för försäljning. 
Methylthioninium chloride Proveblue  
EMA/657334/2016  
Sida 2/3 
 
 
 
 
 
Vad görs för att garantera säker och effektiv användning av 
Methylthioninium chloride Proveblue? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Methylthioninium chloride Proveblue har tagits med i 
produktresumén och bipacksedeln. 
Mer information om Methylthioninium chloride Proveblue 
Den 6 maj 2011 beviljade Europeiska kommissionen ett godkännande för försäljning av 
Methylthioninium chloride Proveblue som gäller i hela EU. 
EPAR finns i sin helhet på EMA:s webbplats: ema.europa.eu/Find medicine/Human medicines/European 
Public Assessment Reports. Mer information om behandling med Methylthioninium chloride Proveblue 
finns i bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 10-2016. 
Methylthioninium chloride Proveblue  
EMA/657334/2016  
Sida 3/3 
 
 
 
 
 
