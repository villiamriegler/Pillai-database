EMA/909073/2011 
EMEA/H/C/001189 
Clopidogrel Viatris1 (klopidogrel) 
Sammanfattning av Clopidogrel Viatris och varför det är godkänt inom EU 
Vad är Clopidogrel Viatris och vad används det för? 
Clopidogrel Viatris är ett läkemedel som används för att förebygga aterotrombotiska händelser 
(problem som orsakas av blodproppar och åderförkalkning) hos följande patientgrupper: 
•  Vuxna som nyligen har haft en myokardinfarkt (hjärtinfarkt). Behandlingen med Clopidogrel Viatris 
kan inledas mellan några få dagar och 35 dagar efter infarkten. 
•  Vuxna som nyligen har haft en ischemisk stroke (en stroke [slaganfall] som orsakas av otillräcklig 
blodförsörjning till en del av hjärnan). Behandlingen med Clopidogrel Viatris kan inledas mellan sju 
dagar och sex månader efter stroken. 
•  Vuxna med perifer artärsjukdom (problem med blodflödet i artärerna). 
•  Vuxna med ett tillstånd som kallas ”akut koronart syndrom”. Det ges då tillsammans med aspirin 
(ett annat läkemedel som förebygger blodproppar). Akut koronart syndrom är en grupp 
hjärtproblem som omfattar hjärtinfarkt och instabil angina (en allvarlig typ av bröstsmärta). Vissa 
av dessa patienter kan ha fått en stent (ett kort rör) införd i artären för att vidga den. 
Clopidogrel Viatris används också för att förebygga problem som orsakas av blodproppar hos vuxna 
med förmaksflimmer (oregelbundna snabba sammandragningar i hjärtats förmak) och ges då 
tillsammans med aspirin. Clopidogrel Viatris ges till patienter som har minst en riskfaktor för händelser 
som hjärtinfarkt eller stroke, som inte kan ta vitamin K-antagonister (andra läkemedel som förebygger 
blodproppar) och som har låg risk för blödning. 
Clopidogrel Viatris innehåller den aktiva substansen klopidogrel och är ett generiskt läkemedel. Det 
innebär att Clopidogrel Viatris innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Plavix. Mer information om 
generiska läkemedel finns i dokumentet med frågor och svar här. 
1 Kallades först Clopidogrel Mylan Pharma, sedan Clopidogrel Apotex och därefter Clopidogrel Taw Pharma. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
 
 
Hur används Clopidogrel Viatris? 
Clopidogrel Viatris finns som tabletter. Standarddosen är 75 mg en gång om dagen. Vid akut koronart 
syndrom inleds behandlingen i allmänhet med en laddningsdos på 300 mg. Detta följs sedan av 
standarddosen på 75 mg en gång om dagen i mellan fyra veckor och upp till 12 månader. 
Clopidogrel Viatris är receptbelagt. 
För mer information om hur du använder Clopidogrel Viatris, läs bipacksedeln eller tala med läkare 
eller apotekspersonal. 
Hur verkar Clopidogrel Viatris? 
Den aktiva substansen i Clopidogrel Viatris , klopidogrel, är ett trombocythämmande läkemedel. Detta 
innebär att den hjälper till att hindra komponenter i blodet som kallas blodplättar (eller trombocyter) 
från att klibba ihop och bilda proppar. Klopidogrel blockerar ett ämne som kallas ADP från att fästa vid 
en receptor (ett mål) på blodplättarnas yta. Detta gör att blodplättarna inte blir ”klibbiga”, vilket 
minskar risken för att det bildas blodproppar och hjälper till att förhindra en ny hjärtinfarkt eller stroke. 
Hur har Clopidogrel Viatris effekt undersökts? 
Fördelarna och riskerna med den aktiva substansen vid godkänd användning har redan studerats för 
referensläkemedlet, Plavix, och behöver inte studeras igen för Clopidogrel Viatris. 
Liksom för alla läkemedel har företaget lagt fram kvalitetsdata för Clopidogrel Viatris. Företaget 
genomförde också visat i studier att det är ”bioekvivalent” med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen och förväntas därmed 
ha samma effekt. 
Vilka är fördelarna och riskerna med Clopidogrel Viatris? 
Eftersom Clopidogrel Viatris är ett generiskt läkemedel och är bioekvivalent med referensläkemedlet 
anses dess fördelar och risker vara desamma som för referensläkemedlet. 
Varför är Clopidogrel Viatris godkänt i EU? 
Europeiska läkemedelsmyndigheten (EMA) fann att det styrkts att Clopidogrel Viatris i enlighet med 
EU:s krav har likvärdig kvalitet och är bioekvivalent med Plavix. Myndigheten fann därför att fördelarna 
är större än de konstaterade riskerna, liksom för Plavix, och att Clopidogrel Viatris kan godkännas för 
användning i EU. 
Vad görs för att garantera säker och effektiv användning av Clopidogrel 
Viatris? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Clopidogrel Viatris har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Clopidogrel Viatris kontinuerligt. 
Misstänkta biverkningar som har rapporterats för Clopidogrel Viatris utvärderas noggrant och 
nödvändiga åtgärder vidtas för att skydda patienter. 
Clopidogrel Viatris0F (klopidogrel)  
EMA/683721/2021  
Sida 2/3 
 
 
 
Mer information om Clopidogrel Viatris 
Den 16 oktober 2009 beviljades Clopidogrel Mylan Pharma ett godkännande för försäljning som gäller i 
hela EU. Den 20 januari 2010 ändrades läkemedlets namn till Clopidogrel Apotex, till Clopidogrel Taw 
Pharma den 28 januari 2021 och till Clopidogrel Viatris den 6 oktober 2021. 
Mer information om Clopidogrel Viatris finns på EMA:s webbplats: 
ema.europa.eu/medicines/human/EPAR/clopidogrel-viatris. Information om referensläkemedlet finns 
också på EMA:s webbplats. 
Denna sammanfattning uppdaterades senast 11-2021. 
Clopidogrel Viatris0F (klopidogrel)  
EMA/683721/2021  
Sida 3/3 
 
 
 
