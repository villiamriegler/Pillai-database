BILAGA I
PRODUKTRESUMÉ
1
1. 
LÄKEMEDLETS NAMN
RotaTeq oral lösning
Rotavirusvaccin (levande)
2.  KVALITATIV OCH KVANTITATIV SAMMANSÄTTNING
En dos (2 ml) innehåller:
Rotavirus typ* G1
Rotavirus typ* G2
Rotavirus typ* G3
Rotavirus typ* G4
Rotavirus typ* P1A[8]
ej mindre än 2,2 x 106 IE1,2
ej mindre än 2,8 x 106 IE1,2
ej mindre än 2,2 x 106 IE1,2
ej mindre än 2,0 x 106 IE1,2
ej mindre än 2,3 x 106 IE1,2
*Human-bovina rotavirusreassortanter (levande) producerade i Vero-celler.
1Infektiösa Enheter
2 Som lägre konfidensintervallsgräns (p= 0,95)
Hjälpämnen med känd effekt
Detta vaccin innehåller 1 080 mg sackaros och 37,6 mg natrium (se avsnitt 4.4).
För fullständig förteckning över hjälpämnen, se avsnitt 6.1.
3. 
LÄKEMEDELSFORM
Oral lösning
Blekgul, klar vätska som kan ha en rosa nyans
4.  KLINISKA UPPGIFTER
4.1  Terapeutiska indikationer
RotaTeq är indicerat för aktiv immunisering av spädbarn från 6 till 32 veckors ålder för förebyggande
av gastroenterit orsakat av rotavirusinfektion (se avsnitt 4.2, 4.4 och 5.1).
Användningen av RotaTeq ska ske i enlighet med officiella rekommendationer. 
4.2  Dosering och administreringssätt
Dosering
Från födseln till 6 veckors ålder
RotaTeq är inte avsett för denna del av den pediatriska populationen.
Säkerhet och effekt för RotaTeq för barn från födseln till 6 veckors ålder har inte fastställts.
Från 6 veckors till 32 veckors ålder
Vaccinationskuren består av tre doser.
Den första dosen av RotaTeq kan administreras från 6 veckors ålder men inte senare än 12 veckors
ålder. 
2
RotaTeq får ges till prematura spädbarn förutsatt att graviditeten varade minst 25 veckor. Dessa
spädbarn bör få den första dosen RotaTeq minst sex veckor efter födseln. (se avsnitten 4.4 och 5.1).
Doserna ska ges med ett intervall på minst 4 veckor mellan varje dos.
Vaccinationskuren med tre doser bör helst vara avslutad vid 20-22 veckors ålder. Om nödvändigt, kan
den tredje (sista) dosen ges upp till och med 32 veckors ålder (se avsnitt 5.1).
Eftersom det inte finns någon data angående utbytbarheten av RotaTeq och andra rotavirusvaccin,
rekommenderas det att spädbarn som får sin första dos av RotaTeq bör fortsätta med samma vaccin för
de efterföljande doserna.
Om man observerar eller har en stark misstanke om att en ofullständig dos har svalts (t.ex. om barnet
spottar ut eller kräks upp vaccinet) kan man ge en extra dos som ersättning vid samma
vaccinationsbesök. Detta har dock inte undersökts i kliniska prövningar. Om problemet uppstår igen
ska ingen ytterligare ersättningsdos ges.
Inga ytterligare doser rekommenderas efter fullföljandet av vaccinationskuren med 3 doser (se
avsnitt 4.4 och 5.1 angående tillgänglig information om bestående skydd).
Från 33 veckors till 18 års ålder
RotaTeq är inte avsett för denna del av den pediatriska populationen.
Administreringssätt
RotaTeq får endast administreras oralt.
RotaTeq FÅR INTE UNDER NÅGRA OMSTÄNDIGHETER INJICERAS.
RotaTeq kan administreras utan hänsyn till mat, vätska eller bröstmjölk.
Se avsnitt 6.6 för anvisningar om administrering. 
4.3  Kontraindikationer
Överkänslighet mot den aktiva substansen eller mot något hjälpämne som anges i avsnitt 6.1.
Överkänslighet efter en föregående administrering av rotavirusvaccin.
Tidigare anamnes på tarminvagination.
Patienter med medfödd missbildning av magtarmkanalen som kan vara predisponerande för
tarminvagination.
Spädbarn med känd eller misstänkt nedsättning av immunförsvaret (se avsnitten 4.4 och 4.8). 
Administrering av RotaTeq bör senareläggas hos spädbarn med allvarlig akut febersjukdom.
Förekomst av lindrig infektion utgör dock ingen kontraindikation för immunisering. 
Administrering av RotaTeq bör senareläggas hos patienter med akut diarré eller kräkning.
4.4  Varningar och försiktighet
Spårbarhet
För att underlätta spårbarhet av biologiska läkemedel ska läkemedlets namn och
tillverkningssatsnummer dokumenteras.
3
Som för alla vacciner bör adekvat medicinsk behandling finnas lätt tillgänglig i fall av anafylaktisk
reaktion som kan uppträda efter administrering av vaccinet (se avsnitt 4.8).
Uppgifter om säkerhet och effekt från kliniska prövningar saknas angående administrering av RotaTeq
till spädbarn med nedsatt immunförsvar, de som exponerats för en immunsuppressiv behandling in
utero, spädbarn som infekterats med hiv eller spädbarn som fått en blodtransfusion eller
immunglobuliner inom 42 dagar före vaccinering. Asymtomatisk hiv-infektion förväntas inte påverka
säkerheten eller effekten för RotaTeq. Eftersom tillräcklig data saknas rekommenderas dock inte
administrering av RotaTeq till spädbarn med asymtomatisk hiv-infektion. Administrering av RotaTeq
till spädbarn som exponerats för immsunsuppressiv behandling in utero bör baseras på noggrant
övervägande av potentiella fördelar och risker.
Efter godkännandet för försäljning har det rapporterats om fall av gastroenterit associerade med
vaccinvirus hos spädbarn med svår kombinerad immunbrist (SCID, se avsnitt 4.3).
I kliniska prövningar påvisades RotaTeq i avföringen hos 8,9 % av vaccinerade barn nästan enbart
under veckan efter dos 1 och hos endast en vaccinmottagare (0,3 %) efter dos 3. Den högsta
utsöndringen inträffade inom 7 dagar efter doseringen. Överföring av vaccinvirusstammar till icke-
vaccinerade kontakter har observerats efter introduktion på marknaden. RotaTeq bör därför
administreras med försiktighet till individer med nära kontakter som har nedsatt immunförsvar (t.ex.
individer med maligniteter eller som på annat sätt är immunkomprometterade, eller individer som
genomgår immunsuppressiv behandling). Dessutom ska personer som sköter om spädbarn som
nyligen har fått vaccin, vidta noggranna hygienåtgärder, särskilt när de har hanterat exkret.
I en klinisk prövning administrerades RotaTeq till ca 1 000 spädbarn som föddes efter 25 till
36 graviditetsveckor. Den första dosen administrerades från 6 veckor efter födseln. Säkerhet och effekt
för RotaTeq var jämförbara mellan denna subgrupp spädbarn och spädbarn som föddes efter
fullgången graviditet. Dock föddes 19 av de ca 1 000 spädbarnen efter 25 till 28 veckor, 55 föddes
efter 29 till 31 veckor och återstoden föddes efter 32 till 36 veckor. Se avsnitten 4.2 och 5.1.
Tarminvagination
Som en försiktighetsåtgärd ska hälso- och sjukvårdspersonal följa upp eventuella symtom som antyder
tarminvagination (svåra buksmärtor, ihållande kräkningar, blodig avföring, uppsvälld buk och/eller
hög feber) eftersom data från observationsstudier tyder på en ökad risk för tarminvagination, oftast
inom 7 dagar efter rotavirusvaccination (se avsnitt 4.8). Föräldrar/vårdnadshavare ska instrueras att
omgående rapportera sådana symtom till vårdgivaren.
För spädbarn med benägenhet för tarminvagination, se avsnitt 4.3.
Det saknas uppgifter om säkerhet och effekt för spädbarn med aktiv mag-tarmsjukdom (inklusive
kronisk diarré) eller tillväxtretardation. Administrering av RotaTeq kan övervägas till sådana
spädbarn, om det enligt läkarens åsikt medför en högre risk att inte ge vaccinet och om försiktighet
iakttas.
Skyddsnivån som uppnås med RotaTeq baseras på att alla 3 doserna ges i sin helhet. Liksom för alla
vacciner är det inte säkert att vaccination med RotaTeq leder till fullständigt skydd hos alla mottagare.
RotaTeq skyddar inte mot gastroenterit orsakat av andra patogener än rotavirus.
Kliniska prövningar avseende effekt mot gastroenterit orsakad av rotavirus har utförts i Europa, USA,
Latinamerika och Asien. I dessa prövningar var G1P[8] den mest förekommande genotypen av
rotavirus, medan genotyperna G2P[4], G3P[8], G4P[8] och G9P[8] identifierades mer sällan. Graden
av RotaTeqs skydd mot infektion orsakad av andra typer av rotavirus och i andra befolkningsgrupper
är inte känd.
Det saknas kliniska data för användningen av RotaTeq som profylax efter exponering.
4
Den potentiella risken för apné och behovet av andningsövervakning under 48–72 timmar ska beaktas
när primärimmuniseringsserien ges till mycket prematura spädbarn (födda ≤ 28 graviditetsveckor) och
särskilt för dem med tidigare känd omogen lungutveckling. Eftersom fördelen med vaccination är hög
för denna spädbarnsgrupp ska vaccinationen inte utebli eller skjutas upp.
RotaTeq FÅR INTE UNDER NÅGRA OMSTÄNDIGHETER INJICERAS.
Sackaros
RotaTeq innehåller sackaros. Patienter med något av följande sällsynta, ärftliga tillstånd bör inte
använda detta läkemedel: fruktosintolerans, glukos-galaktosmalabsorption eller sukras-isomaltas-brist.
Se avsnitt 2.
Natrium
Detta vaccin innehåller 37,6 mg natrium per dos, motsvarande 1,88 % av WHOs högsta
rekommenderat dagligt intag (2 gram natrium för vuxna). Se avsnitt 2.
4.5 
Interaktioner med andra läkemedel och övriga interaktioner
Vaccin mot difteri, stelkramp och kikhosta, acellulärt (DTaP)
Samtidig administrering av RotaTeq och vacciner innehållande en eller flera av följande antigener vid
ca 2, 4 och 6 månaders ålder visade att immunsvaret och säkerhetsprofilen för de administrerade
vaccinerna inte påverkades: 
− 
− 
− 
− 
− 
Vaccin mot pneumokockinfektioner, konjugerat (PCV).
Vaccin mot Haemophilus influenzae typ b (Hib)
Vaccin mot polio, inaktiverat (IPV)
Vaccin mot hepatit B (HBV)
Samtidig administrering av RotaTeq och DTaP-IPV-HBV-Hib-vaccin (Infanrix hexa) vid ca 2, 3 och
4 månaders ålder visade att immunsvaret och säkerhetsprofilen för de administrerade vaccinerna inte
påverkades jämfört med separat administrering.
Samtidig administrering av RotaTeq och ett konjugerat vaccin mot grupp C-meningokockinfektion
(MenCC, det vaccin som studerats var ett tetanustoxoidkonjugat) vid 3 och 5 månaders ålder (och
oftast samtidigt som DTaP-IPV-Hib-vaccin) följt av en tredje dos RotaTeq vid ca 6 månaders ålder
visade att immunsvaret för RotaTeq och MenCC inte påverkades. Samtidig administrering resulterade
i en acceptabel säkerhetsprofil.
Samtidig administrering av RotaTeq och oralt vaccin mot polio (OPV) påverkade inte immunsvaret på
poliovirusantigenerna. Även om samtidig administrering av OPV reducerade immunsvaren på
rotavirusvaccin en aning, så finns det för tillfället ingen evidens för att kliniskt skydd mot svår
rotavirus-gastroenterit påverkas. Immunsvar på RotaTeq påverkades inte när OPV administrerades
två veckor efter RotaTeq.
Därför kan RotaTeq ges samtidigt som monovalenta eller kombinerade vaccin för spädbarn
innehållande en eller flera av följande antigener: DTaP, Hib, IPV eller OPV, HBV, PCV och MenCC.
4.6  Fertilitet, graviditet och amning
RotaTeq är endast avsett för användning hos spädbarn. Således finns inga data angående användning
under graviditet eller amning tillgängliga och fertilitets- eller reproduktionsstudier på djur har inte
utförts. 
4.7  Effekter på förmågan att framföra fordon och använda maskiner
Ej relevant.
5
4.8  Biverkningar 
a. Sammanfattning av säkerhetsprofilen
I en subgrupp av spädbarn från 3 placebokontrollerade kliniska prövningar, i vilka 6 130 fick RotaTeq
och 5 560 placebo, utvärderades RotaTeq angående alla biverkningar inom 42 dagar efter vaccination
med eller utan samtidig användning av andra pediatriska vacciner. Av spädbarnen som fick RotaTeq
rapporterade totalt 47 % en biverkan, jämfört med 45,8 % av spädbarnen som fick placebo. De
vanligaste oönskade reaktionerna som förekom oftare med vaccin än med placebo var feber (20,9 %),
diarré (17,6 %) och kräkning (10,1 %).
Allvarliga biverkningar bedömdes hos alla deltagare (n=36 150 RotaTeq och n=35 536 placebo) från
3 kliniska prövningar i upp till 42 dagar efter varje dos. Den totala frekvensen av allvarliga
biverkningar var 0,1 % bland RotaTeq-mottagare och 0,2 % bland placebomottagare.
b. Sammanfattningstabell över biverkningar
De biverkningar som var vanligare i vaccingruppen i kliniska prövningar listas nedan per organsystem
och frekvens. Baserat på data sammanställda från 3 kliniska prövningar, i vilka 6 130 spädbarn fick
RotaTeq och 5 560 spädbarn fick placebo, var de angivna biverkningarna mellan 0,2 % och 2,5 %
vanligare i gruppen som fick RotaTeq.
Frekvenserna rapporteras som:
Mycket vanliga (≥1/10); vanliga (≥1/100, <1/10); mindre vanliga (≥1/1 000, <1/100); sällsynta
(≥1/10 000, <1/1 000); mycket sällsynta (<1/10 000); ingen känd frekvens (kan inte beräknas från
tillgängliga data).
Biverkningar efter administrering av RotaTeq i kliniska prövningar och biverkningar som
rapporterats efter introduktion på marknaden (i kursiv stil)
Organsystem 
Frekvens 
Biverkning
Infektioner och infestationer 
Vanliga  
Övre luftvägsinfektion 
Immunsystemet
Mindre vanliga  Nasofaryngit, otitis media
Ingen känd
frekvens
Anafylaktisk reaktion‡
Andningsvägar, bröstkorg och
Sällsynta
Bronkospasm
mediastinum
Magtarmkanalen
Mycket vanliga  Diarré, kräkningar
Mindre vanliga  Hematochezi†, smärta i övre delen av
buken
Tarminvaginationα *
Mycket 
sällsynta
Hud och subkutan vävnad
Mindre vanliga  Utslag
Sällsynta 
Urticaria,†*
Ingen känd 
frekvens
Angioödem ,‡
Mycket vanliga 
Feber
6
Allmänna symtom och/eller
Ingen känd
Irritabilitet
‡
symtom vid
frekvens
administreringsstället
†  Denna biverkning identifierades genom övervakning efter introduktion på marknaden.
Frekvenskategorin uppskattades baserat på relevanta kliniska prövningar.
α Frekvenskategorin uppskattades baserat på data från observationsstudier.
* Se avsnitt 4.4.
‡  Biverkningar  efter  introduktion  på  marknaden  (frekvensen  kan  inte  beräknas  från
tillgängliga data).
c. Beskrivning av utvalda biverkningar
Kawasakis sjukdom rapporterades hos 5 av 36 150 mottagare av vaccin (< 0,1 %) och 1 av
35 536 mottagare av placebo (< 0,1 %) med en relativ risk (RR) på 4,9 [95 % KI, 0,6 – 239,1] (ej
statistiskt signifikant). Ingen ökad risk för Kawasakis sjukdom observerades bland spädbarn som fick
RotaTeq i en stor observationsstudie för kontroll av säkerheten efter introduktion på marknaden (se
avsnitt 5.1).
Tarminvagination
Data från observationsstudier avseende säkerhet utförda i flera länder tyder på att rotavirusvaccin ger
en ökad risk för tarminvagination, med upp till 6 ytterligare fall per 100 000 spädbarn inom 7 dagar
efter vaccination. Det finns begränsade belägg för en mindre riskökning efter den andra dosen.
Bakgrundsincidensen av tarminvagination hos spädbarn under ett års ålder i dessa länder sträckte sig
från 25 till 101 per 100 000 spädbarn per år. Det är oklart om rotavirusvaccin påverkar den totala
incidensen av tarminvagination baserat på längre uppföljningsperioder (se avsnitt 4.4).
d. Andra speciella populationer
Apné hos mycket prematura spädbarn (födda ≤28 graviditetsveckan) (se avsnitt 4.4)
Gastroenterit med utsöndring av vaccinvirus hos spädbarn med svår kombinerad immunbrist (SCID)
har rapporterats efter introduktion på marknaden.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas
att rapportera varje misstänkt biverkning via det nationella rapporteringssystemet listat i bilaga V.
4.9  Överdosering
Det har förekommit rapporter om administrering av doser som varit högre än de rekommenderade
doserna av RotaTeq.
Generellt sett var biverkningsprofilen vid överdosering jämförbar med den som observerats med
rekommenderade doser av RotaTeq.
5. 
FARMAKOLOGISKA EGENSKAPER
5.1  Farmakodynamiska egenskaper
Farmakoterapeutisk grupp: Vacciner, virusvacciner ATC-kod: J07BH02.
Effekt
I kliniska prövningar visades effekt mot gastroenterit orsakad av rotavirus av genotyperna G1P[8],
G2P[4], G3P[8], G4P[8] och G9P[8].
7
Den skyddande effekten av RotaTeq utvärderades på två sätt i den placebo-kontrollerade prövningen
Rotavirus Efficacy and Safety Trial (REST):
1. 
2. 
Hos 5 673 vaccinerade spädbarn (2 834 i vaccingruppen) uppmättes skyddseffekten som en
reduktion av incidensen av rotavirus- (RV-) gastroenterit orsakad av vaccingenotyper (G1-G4)
som inträffade minst 14 dagar efter den tredje vaccindosen och genom hela den första
rotavirussäsongen efter vaccination.
Hos 68 038 vaccinerade spädbarn (34 035 i vaccingruppen) uppmättes skyddseffekten som en
reduktion av antalet hospitaliseringar och besök på akutmottagningar för RV-gastroenterit från
14 dagar efter den tredje dosen.
Resultaten av analyserna presenteras i följande tabell.
Reduktion av incidensen av RV-gastroenterit under en hel säsong efter vaccination
(RotaTeq n=2834) % [95 % KI]
Allvarlig* 
sjukdom 
(G1-G4) 
98,0 % 
[88,3; 
100,0]† 
Effekt mot någon allvarlighetsgrad per rotavirusgenotyp
G1 
G2 
G3 
G4
G9
Alla 
svårighetsgrad
er
(G1-G4)
74,0 % 
[66,8; 79,9]† 
74,9 % 
[67,3; 80,9]† 
63,4 % 
[2,6; 
88,2]†
82,7 % 
[<0; 99,6] 
48,1 %
[<0; 91,6]
65,4 %
[<0; 99,3]
* Allvarlig definieras som >16 poäng av maximalt 24, enligt ett validerat kliniskt
klassificeringssystem grundat på intensitet och varaktighet av symtom (feber, kräkning, diarré och
beteendeförändringar).
† Statistiskt signifikant
Reduktion av antalet hospitaliseringar/besök på akutmottagningar för RV-gastroenterit i upp till 2 år
efter vaccination
G1-G4 
G1 
G2 
G3 
G4 
G9
(RotaTeq n=34 035) [95 % KI]
94,5 % 
[91,2; 96,6]† 
† Statistiskt signifikant
95,1 % 
[91,6; 97,1]† 
87,6 % 
[<0; 98,5] 
93,4 % 
[49,4; 99,1]† 
89,1 % 
[52,0; 97,5]† 
100 % 
[69,6; 100]†
Reduktion av incidensen av RV-gastroenterit orsakad av genotyperna G1-G4 under den andra
rotavirussäsongen efter vaccination var 88,0 % [95 % KI 49,4; 98,7] för allvarlig gastroenterit och
62,6 % [95 % KI 44,3; 75,4] för gastroenterit oavsett svårighetsgrad.
Effekten mot rotavirusgenotyperna G2P[4], G3P[8], G4P[8] och G9P[8] baserades på färre fall än för
G1. Effekten som observerades mot G2P[4] orsakades troligtvis av vaccinets G2-komponent. 
I en kombinerad post-hoc-analys av REST och en annan fas III-studie, var vaccinets effekt mot
RVG-fall orsakade av G1-, G2-, G3- och G4-serotyp (oavsett svårighetsgrad) 61,5 % [95 % KI: 14,2;
84,2] hos spädbarn i åldern >26 till ≤32 veckor vid dos 3.
En utvidgning av REST genomfördes i enbart Finland. Denna finska utvidgningsstudie (FES)
omfattade 20 736 individer som tidigare inkluderats i REST. I FES följdes spädbarnen under upp till
3 år efter vaccinationen.
Inom REST uppsöktes sjukvården 403 gånger (20 gånger i vaccingruppen och 383 i placebogruppen) i
samband med RV-gastroenterit orsakad av G1-G4 och G9 i per-protokoll-populationen. Ytterligare
8
 
data från FES ökade antalet med totalt 136 besök, varav 9 i vaccingruppen och 127 i placebogruppen.
Sammantaget skedde 31 % respektive 25 % av besöken i de olika grupperna under FES.
Baserat på kombinerade data från REST och FES minskade antalet fall av inläggning på sjukhus och
besök på akutmottagningar för RV-gastroenterit upp till 3 år efter vaccinationen med 94,4 % (95 %
KI: 91,6; 96,2) för genotyperna G1-G4, 95,5 % (95 % KI: 92,8; 97,2) för genotyp G1, 81,9 %
(95 % KI: 16,1; 98,0) för genotyp G2, 89,0 % (95 % KI: 53,3; 98,7) för genotyp G3, 83,4 % (95 % KI:
51,2; 95,8) för genotyp G4 och 94,2 % (95 % KI: 62,2; 99,9) för genotyp G9. Under år 3 förekom inga
sjukvårdskontakter för RV-gastroenterit i vaccingruppen (n=3 112) och en (ej typningsbar) i
placebogruppen (n=3 126).
En fullständig vaccinationsserie bestående av 3 doser RotaTeq ska administreras (se avsnitt 4.2) för att
tillhandahålla den nivå och varaktighet av skydd mot rotavirus-gastroenterit som observerades i de
kliniska studierna. Post hoc-analyser indikerade dock att RotaTeq uppnådde viss minskning i antalet
rotavirus-gastroenteritfall, av tillräcklig svårighetsgrad för att kräva inläggning på sjukhus eller besök
på akutmottagning, innan alla 3 doser administrerats (dvs. från cirka 14 dagar efter administration av
den första dosen och framåt).
Effekt hos prematura spädbarn
I REST administrerades RotaTeq till ca 1 000 spädbarn som var födda efter 25 till
36 graviditetsveckor. Effekten för RotaTeq var jämförbar mellan denna subgrupp spädbarn och
spädbarn födda efter fullgången graviditet.
Observationsstudie för kontroll av säkerheten efter introduktion på marknaden
I en stor prospektiv observationsstudie efter introduktion på marknaden i USA, analyserades risken för
Kawasakis sjukdom hos 85 150 spädbarn som fick en eller flera doser av RotaTeq (17 433 personårs
uppföljningstid). 
Under uppföljningsperioden 0-30 dagar efter vaccination, fanns ingen statistiskt signifikant skillnad i
andelen fall av Kawasakis sjukdom jämfört med det förväntade bakgrundstalet. Dessutom fanns ingen
statistiskt signifikant ökad risk för denna biverkning under uppföljningsperioden 0-30 dagar jämfört
med en samtidig kontrollgrupp av spädbarn som fick DTaP, men inte RotaTeq (n=62 617, 12 339
personårs uppföljningstid). Ett bekräftat fall identifierades bland spädbarn vaccinerade med RotaTeq
jämfört med ett bekräftat fall i den samtida kontrollgruppen DTaP (relativ risk = 0,7; 95 % KI: 0,01-
55,56). I den allmänna säkerhetsanalysen identifierades inga specifika säkerhetsproblem.
9
Studiedata för effektivitet
Observationsstudier efter godkännande för försäljning som visar effektiviteten avseende förebyggande av
RV-gastroenterit (RVGE)
Studiedesign
(region)
Analys av
anspråksdatabas
(USA)
Studiepopulation
Effektmått
33 140 vaccinerade 
26 167 ovaccinerade
I åldern ≥7 månader
Fick 3 doser
Hospitalisering och besök på
akutmottagningar på grund av
RVGE
Effektivitet
% [95 %KI]
RV-säsong
100 % [87,100]
2007-2008
Kohortstudie
(Frankrike)
Fallkontroll-
studie (USA)
1 895 vaccinerade med
3 doser
2 102 ovaccinerade
I åldern <2 år
402 fall
2 559 kontroller*
I åldern <8 år
Fick 3 doser
Besök i öppenvård på grund av
RVGE
96 % [76,100]
Hospitalisering och besök på
akutmottagningar på grund av
gastroenterit av alla orsaker
Hospitalisering på grund
RVGE
59 % [47,68]
98 % [83,100] 
2007-2008
2008-2009
Hospitalisering och besök på
akutmottagningar på grund av
RVGE
80 % [74,84]
2011-2012
2012-2013
Stamspecifik
- G1P[8]
- G2P[4]
- G3P[8]
- G12P[8]
Åldersspecifik
- 1:a levnadsåret
- 2:a levnadsåret
- 3:e levnadsåret
- 4:e levnadsåret
- 5:e levnadsåret
- 6:e-7:e levnadsåret
89 % [55,97]
87 % [65,95]
80 % [64,89]
78 % [71,84]
91 % [78,96]
82 % [69,89]
88 % [78,93]
76 % [51,88]
60 % [16,81]
69 % [43,84]
*Kontroller med RV-negativ akut gastroenterit
Immunogenicitet
Den immunologiska mekanism genom vilken RotaTeq skyddar mot gastroenterit orsakat av rotavirus
är inte fullständigt klarlagd. För närvarande har inte något immunologiskt korrelat för skydd
identifierats för rotavirusvacciner. I fas III-prövningar uppvisade mellan 92,5 % och 100 % av barn
som fick RotaTeq en signifikant ökning av antirotavirus IgA i serum efter 3 vaccindoser. Vaccinet
inducerar ett immunsvar med påvisande av neutraliserande antikroppar i serum mot de fem humana
rotavirusproteinerna som uttrycks på reassortanterna (G1, G2, G3, G4 och P[8]).
5.2  Farmakokinetiska egenskaper
Ej relevant.
5.3  Prekliniska säkerhetsuppgifter
En oral toxicitetsstudie med engångsdos och upprepad dos på möss visade inga särskilda risker för
människa. Dosen som administrerades till möss var cirka 2,79 x 108 infektionsenheter per kg (ungefär
14 gånger den planerade dosen till spädbarn).
10
6. 
FARMACEUTISKA UPPGIFTER
6.1  Förteckning över hjälpämnen
Sackaros
Natriumcitrat
Natriumdivätefosfatmonohydrat
Natriumhydroxid
Polysorbat 80
Odlingsmedia (innehållande oorganiska salter, aminosyror och vitaminer)
Renat vatten
6.2 
Inkompatibiliteter
Då blandbarhetsstudier saknas får detta vaccin inte blandas med andra läkemedel.
6.3  Hållbarhet
2 år
RotaTeq ska administreras genast efter uttagning från kylförvaring.
6.4  Särskilda förvaringsanvisningar
Förvaras och transporteras kallt (2 oC-8 oC).
Förvara doseringstuben i ytterkartongen. Ljuskänsligt.
6.5  Förpackningstyp och innehåll
2 ml lösning i förfylld klämtub (LDPE) med en skyddshatt (HDPE) som vrids av, förpackat i en
skyddspåse, i en förpackning om 1 eller 10 förfyllda klämtuber.
Eventuellt kommer inte alla förpackningsstorlekar att marknadsföras.
6.6  Särskilda anvisningar för destruktion och övrig hantering
Vaccinet ska administreras oralt utan att blandas med några andra vacciner eller lösningar. Får ej
spädas.
11
För att administrera vaccinet:
Riv upp skyddspåsen och ta ut doseringstuben.
Avlägsna vätskan från tubens spets genom att hålla tuben lodrätt och
knacka på den vridbara hatten.
Öppna doseringstuben med 2 enkla rörelser:
Punktera tubens spets genom att skruva hatten medurs tills den
1. 
fastnar.
2. 
Avlägsna hatten genom att vrida den moturs. 
Administrera dosen genom att försiktigt klämma ut vätskan i barnets mun
mot kindens insida tills doseringstuben är tom. (Det kan finnas en
restdroppe kvar i tubens spets) 
Kasta den tomma tuben och hatten i godkända behållare för biologiskt
avfall enligt lokala föreskrifter.
Ej använt läkemedel och avfall ska kasseras enligt gällande anvisningar.
7. 
INNEHAVARE AV GODKÄNNANDE FÖR FÖRSÄLJNING
Merck Sharp & Dohme B.V., Waarderweg 39, 2031 BN Haarlem, Nederländerna
8. 
NUMMER PÅ GODKÄNNANDE FÖR FÖRSÄLJNING
EU/1/06/348/001
EU/1/06/348/002
12
 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för första godkännande: 27 juni 2006
Datum för senast förnyat godkännande: 18 maj 2011
10.  DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu
13
 
A 
B. 
C. 
D. 
BILAGA II
TILLVERKARE AV DEN AKTIVA SUBSTANSEN AV BIOLOGISKT
URSPRUNG OCH TILLVERKARE SOM ANSVARAR FÖR
FRISLÄPPANDE AV TILLVERKNINGSSATS
VILLKOR ELLER BEGRÄNSNINGAR FÖR
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR
GODKÄNNANDET FÖR FÖRSÄLJNING
VILLKOR ELLER BEGRÄNSNINGAR AVSEENDE EN
SÄKER OCH EFFEKTIV ANVÄNDNING AV
LÄKEMEDLET
14
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG
OCH TILLVERKARE SOM ANSVARAR FÖR FRISLÄPPANDE AV
TILLVERKNINGSSATS
Namn och adress till tillverkare av aktiv substans av biologiskt ursprung
Merck Sharp & Dohme LLC 
770 Sumneytown Pike
West Point, Pennsylvania 19486
USA
Namn och adress till tillverkare som ansvarar för frisläppande av tillverkningssats
Merck Sharp & Dohme B.V.
Waarderweg 39
2031 BN Haarlem
Nederländerna
I läkemedlets tryckta bipacksedel ska namn och adress till tillverkaren som ansvarar för frisläppandet
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH
ANVÄNDNING
Receptbelagt läkemedel.
• 
Officiellt frisläppande av tillverkningssats
Enligt artikel 114 i rådets direktiv 2001/83/EG, ska det officiella frisläppandet av tillverkningssats
föregås av en undersökning som görs av ett statligt laboratorium eller ett för ändamålet inrättat
laboratorium.
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
• 
Periodiska säkerhetsrapporter
Kraven för att lämna in periodiska säkerhetsrapporter för detta läkemedel anges i den förteckning över
referensdatum för unionen (EURD-listan) som föreskrivs i artikel 107c.7 i direktiv 2001/83/EG och
eventuella uppdateringar som offentliggjorts på webbportalen för europeiska läkemedel.
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV
ANVÄNDNING AV LÄKEMEDLET
• 
Riskhanteringsplan
Innehavaren av godkännandet för försäljning ska genomföra de erforderliga farmakovigilansaktiviteter
och -åtgärder som finns beskrivna i den överenskomna riskhanteringsplanen (Risk Management Plan,
RMP) som finns i modul 1.8.2. i godkännandet för försäljning samt eventuella efterföljande
överenskomna uppdateringar av riskhanteringsplanen.
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten,
15
•  när riskhanteringssystemet ändras, särskilt efter att ny information framkommit som kan leda till
betydande ändringar i läkemedlets nytta-riskprofil eller efter att en viktig milstolpe (för
farmakovigilans eller riskminimering) har nåtts.
16
 
BILAGA III
MÄRKNING OCH BIPACKSEDEL
17
A. MÄRKNING
18
 
UPPGIFTER SOM SKA FINNAS PÅ YTTRE FÖRPACKNINGEN
RotaTeq - Förpackning med 1 endos-tub (2 ml)
RotaTeq – Förpackning med 10 endos-tuber (à 2 ml)
1. 
LÄKEMEDLETS NAMN
RotaTeq oral lösning
Rotavirusvaccin (levande)
2. 
DEKLARATION AV AKTIV(A) SUBSTANS(ER)
En dos (2 ml) innehåller rotavirustyp*:
G1
G2
G3
G4
P1A[8]
≥ 2,2 x 106 IE1
≥ 2,8 x 106 IE1
≥ 2,2 x 106 IE1
≥ 2,0 x 106 IE1
≥ 2,3 x 106 IE1
* Human-bovina rotavirusreassortanter (levande), producerade i Vero-celler.
1Infektiösa enheter 
3. 
FÖRTECKNING ÖVER HJÄLPÄMNEN
Sackaros, natrium
4. 
LÄKEMEDELSFORM OCH FÖRPACKNINGSSTORLEK
2 ml oral lösning i tub
Förpackning med 1 tub
Förpackning med 10 tuber
5. 
ADMINISTRERINGSSÄTT OCH ADMINISTRERINGSVÄG
Endast för oral användning
Läs bipacksedeln före användning.
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.  ÖVRIGA SÄRSKILDA VARNINGAR OM SÅ ÄR NÖDVÄNDIGT
8. 
UTGÅNGSDATUM
19
 
 
 
 
 
 
 
 
 
 
 
 
 
 
 
EXP
9. 
SÄRSKILDA FÖRVARINGSANVISNINGAR
Förvaras och transporteras kallt.
Förvara doseringstuben i ytterkartongen. Ljuskänsligt.
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT
LÄKEMEDEL OCH AVFALL I FÖREKOMMANDE FALL
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Merck Sharp & Dohme B.V., Waarderweg 39, 2031 BN Haarlem, Nederländerna
12.  NUMMER PÅ GODKÄNNANDE FÖR FÖRSÄLJNING
EU/1/06/348/001 förpackning med 1 tub
EU/1/06/348/002 förpackning med 10 tuber
13.  TILLVERKNINGSSATSNUMMER 
Lot
14.  ALLMÄN KLASSIFICERING FÖR FÖRSKRIVNING
15.  BRUKSANVISNING
16. 
INFORMATION I PUNKTSKRIFT
Braille krävs ej.
17.  UNIK IDENTITETSBETECKNING – TVÅDIMENSIONELL STRECKKOD
Tvådimensionell streckkod som innehåller den unika identitetsbeteckningen.
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT
ÖGA
PC
SN
NN
20
 
UPPGIFTER SOM SKA FINNAS PÅ BLISTER ELLER STRIPS
Text för skyddspåsen
1. 
LÄKEMEDLETS NAMN
RotaTeq oral lösning
Rotavirusvaccin (levande)
2. 
INNEHAVARE AV GODKÄNNANDE FÖR FÖRSÄLJNING
MSD
3. 
UTGÅNGSDATUM
EXP
4. 
TILLVERKNINGSSATSNUMMER
Lot
5. 
ÖVRIGT
1 dos
21
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR
Tubetikett
1. 
LÄKEMEDLETS NAMN OCH ADMINISTRERINGSVÄG
RotaTeq
Oral lösning
2. 
ADMINISTRERINGSSÄTT
3. 
UTGÅNGSDATUM
EXP
4. 
TILLVERKNINGSSATSNUMMER
Lot
5.  MÄNGD UTTRYCKT I VIKT, VOLYM ELLER PER ENHET
1 dos (2 ml)
6.  ÖVRIGT
MSD
22
 
B. BIPACKSEDEL
23
Bipacksedel: Information till användaren
RotaTeq oral lösning
Rotavirusvaccin (levande)
Läs noga igenom denna bipacksedel innan ditt barn blir vaccinerat. Den innehåller information
som är viktig för dig.
-  Spara denna bipacksedel, du kan behöva läsa den igen.
-  Om du har ytterligare frågor vänd dig till läkare eller apotekspersonal.
-  Om ditt barn får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Se avsnitt 4.
I denna bipacksedel finns information om följande:
Vad RotaTeq är och vad det används för
1. 
Vad du behöver veta innan ditt barn får RotaTeq
2. 
Hur du använder RotaTeq
3. 
Eventuella biverkningar
4. 
Hur RotaTeq ska förvaras
5. 
Förpackningens innehåll och övriga upplysningar
6. 
1. 
Vad RotaTeq är och vad det används för
RotaTeq är ett oralt vaccin som hjälper till att skydda späd- och småbarn mot gastroenterit (diarré och
kräkningar) orsakade av rotavirusinfektion och det kan ges till spädbarn från 6 till 32 veckors ålder (se
avsnitt 3). Vaccinet innehåller 5 typer av levande rotavirusstammar. När ett spädbarn får vaccinet,
bildar immunsystemet (kroppens eget försvar) antikroppar mot de vanligast förekommande typerna av
rotavirus. Antikropparna hjälper till att skydda mot gastroenterit orsakat av dessa typer av rotavirus. 
2. 
Vad du behöver veta innan ditt barn får RotaTeq
Använd inte RotaTeq:
- 
- 
- 
- 
- 
- 
- 
om ditt barn är allergiskt mot något av detta vaccins innehållsämnen (se avsnitt 6 Förpackningens
innehåll och övriga upplysningar).
om ditt barn har utvecklat en allergisk reaktion efter att ha fått en dos av RotaTeq eller något annat
rotavirusvaccin.
om ditt barn har haft tarminvagination (en tarmförträngning där en sektion av tarmen omsluter en
annan sektion).
om ditt barn föddes med en missbildning i magtarmkanalen som kan leda till mottaglighet för
tarminvagination.
om ditt barn har en sjukdom som reducerar hans/hennes infektionsmotstånd.
om ditt barn har en allvarlig infektion och hög feber. Det kan bli nödvändigt att senarelägga
vaccinationen tills efter tillfrisknandet. En mildare infektion, som en förkylning, bör inte vara
något problem, prata dock med din läkare först.
om ditt barn har diarré eller kräks. Det kan bli nödvändigt att senarelägga vaccinationen tills efter
tillfrisknandet.
Varningar och försiktighet
Tala med läkare eller apotekspersonal innan ditt barn får RotaTeq om ditt barn:
- 
- 
har genomgått en blodtransfusion eller mottagit immunoglobulin under de senaste 6 veckorna. 
har en tät kontakt med exempelvis en familjemedlem som har ett försvagat immunsystem, t.ex. en
person som har cancer eller som tar mediciner som kan försvaga immunsystemet. 
har någon rubbning i magtarmkanalen. 
inte har ökat i vikt och längd så som kan förväntas.
- 
- 
24
- 
eller om modern under graviditeten har tagit något läkemedel som försvagar immunsystemet.
Kontakta omedelbart läkare eller hälso- och sjukvårdspersonal om ditt barn uppvisar svår magsmärta,
ihållande kräkningar, blod i avföringen, uppsvullen mage och/eller hög feber efter att ha fått RotaTeq
(se även avsnitt 4 ”Eventuella biverkningar”).
Var som vanligt noga med att tvätta händerna noggrant när du bytt smutsiga blöjor.
Liksom alla vacciner kan det hända att RotaTeq inte fullständigt skyddar alla barn som vaccineras,
även när alla tre doser har tagits. 
Om ditt barn redan har infekterats med rotavirus men ännu inte är sjukt vid vaccinationstillfället, så
kan det hända att RotaTeq inte kan förhindra sjukdomen. 
RotaTeq skyddar inte mot diarré och kräkning på grund av andra orsaker än rotavirus. 
Andra läkemedel och RotaTeq
RotaTeq kan ges samtidigt som ditt barn får andra vanligen rekommenderade vaccinationer, som
exempelvis vaccin mot difteri, stelkramp, pertussis (kikhosta), Haemophilus influenzae typ b,
inaktiverat eller oralt poliomyelit-vaccin, hepatit B-vaccin, konjugerat vaccin mot
pneumokockinfektioner och konjugerat vaccin mot grupp C-meningokockinfektion. 
Tala om för läkare eller apotekspersonal om ditt barn tar, nyligen har tagit eller kan tänkas ta andra
läkemedel (eller andra vacciner).
RotaTeq med mat och dryck
Det finns inga restriktioner för intag av föda eller vätska, inklusive bröstmjölk, vare sig före eller efter
vaccinationen med RotaTeq. 
RotaTeq innehåller sackaros
Om du fått veta att ditt barn inte tål vissa sockerarter, tala om det för läkaren/sjuksköterskan innan
vaccinet ges. 
RotaTeq innehåller natrium
Detta vaccin innehåller 37,6 mg natrium (huvudingrediensen i koksalt/bordssalt) per dos. Detta
motsvarar 1,88 % av högsta rekommenderat dagligt intag av natrium för vuxna.
3.  Hur du använder RotaTeq
RotaTeq ÄR ENDAST AVSETT FÖR INTAG VIA MUNNEN.
En läkare eller sjuksköterska kommer att ge rekommenderad dos med RotaTeq till ditt barn. Vaccinet
ges genom att försiktigt klämma på tuben och hälla vaccinet i ditt barns mun. Vaccinet kan ges
oberoende av mat, vätska eller bröstmjölk. Om barnet spottar ut eller kräks upp det mesta av
vaccindosen kan man ge en engångsdos som ersättning vid samma vaccinationsbesök. 
Vaccinet får inte under några omständigheter injiceras.
Första dosen (2 ml) RotaTeq kan ges från 6 veckors ålder, och bör ges innan 12 veckors ålder (ca
3 månader). RotaTeq får ges till för tidigt födda spädbarn förutsatt att graviditeten varade minst
25 veckor. Dessa spädbarn bör få den första dosen vaccin mellan 6 och 12 veckor efter födseln.
25
Ditt barn får 3 doser RotaTeq med minst fyra veckors mellanrum. Det är viktigt att ditt barn får alla
3 doser av vaccinet för skydd mot rotavirus. Det rekommenderas att alla tre doserna har givits vid
20-22 veckors ålder. Alla tre doserna måste ha tagits vid 32 veckors ålder.
När RotaTeq ges till ditt barn vid första dosen, rekommenderas det att ditt barn även får RotaTeq (och
inte något annat rotavirusvaccin) för att avsluta vaccinkuren.
Om du har glömt ett besök för RotaTeq
Det är viktigt att du följer läkarens anvisningar om ditt barns återbesök för uppföljningsdoserna. Om
du glömmer eller inte kan återkomma till läkaren på den avtalade tiden, rådfråga läkaren. 
4. 
Eventuella biverkningar
Liksom alla vacciner och läkemedel kan detta vaccin orsaka biverkningar, men alla användare behöver
inte få dem. 
Kontakta omedelbart läkare eller hälso-och sjukvårdspersonal om ditt barn uppvisar något av följande
symtom: 
•  Allergiska reaktioner (förekommer hos ett okänt antal spädbarn) som kan vara allvarliga
(anafylaxi) och kan inkludera: allergisk svullnad som kan påverka ansiktet, läpparna, tungan eller
svalget.
•  Kramp i luftrören (bronkialspasm) (sällsynt, kan förekomma hos upp till 1 av 1 000 spädbarn).
Detta kan uppträda som väsande andning, hosta eller svårigheter att andas.
• 
Svår magsmärta, ihållande kräkningar, blod i avföringen, svullen mage och/eller hög feber. Dessa
kan vara symtom på en mycket sällsynt (kan förekomma hos upp till 1 av 10 000 spädbarn) men
allvarlig biverkan som kallas tarminvagination (en tarmförträngning där en del av tarmen
omsluter en annan del).
Andra biverkningar som rapporterats vid användning av RotaTeq är följande: 
•  Mycket vanliga (kan förekomma hos fler än 1 av 10 spädbarn): feber, diarré, kräkningar 
•  Vanliga (kan förekomma hos upp till 1 av 10 spädbarn): övre luftvägsinfektioner
•  Mindre vanliga (kan förekomma hos upp till 1 av 100 spädbarn): magsmärtor (se även ovan för
tecken på den mycket sällsynta biverkningen tarminvagination), rinnande näsa och ont i halsen,
öroninfektion, utslag, blod i avföringen
• 
Sällsynta (kan förekomma hos upp till 1 av 1 000 spädbarn): nässelutslag 
•  Har rapporterats (förekommer hos ett okänt antal spädbarn): irritabilitet
Hos mycket för tidigt födda barn (födda i eller före 28 graviditetsveckan) kan längre uppehåll än
normalt mellan andetagen förekomma under 2-3 dagar efter vaccinationen.
Vänd dig till läkare/sjuksköterska om du vill ha mer information om biverkningarna av RotaTeq. 
Rapportering av biverkningar
Om ditt barn får biverkningar, tala med läkare eller apotekspersonal. Detta gäller även biverkningar
som inte nämns i denna information. Du kan också rapportera biverkningar direkt via det nationella
rapporteringssystemet listat i bilaga V. Genom att rapportera biverkningar kan du bidra till att öka
informationen om läkemedels säkerhet.
26
 
5.  Hur RotaTeq ska förvaras
Förvara detta vaccin utom syn- och räckhåll för barn.
Används före det utgångsdatum som anges på etiketten efter EXP. Utgångsdatumet är den sista dagen
i angiven månad.
Förvaras och transporteras kallt (2 oC-8 oC). Förvara doseringstuben i ytterkartongen. Ljuskänsligt.
Läkemedel ska inte kastas i avloppet eller bland hushållsavfall. Fråga apotekspersonalen hur man
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar
Innehållsdeklaration för RotaTeq
De aktiva substanserna i RotaTeq är 5 human-bovina reassortanta rotavirustyper:
2,2 x 106 infektiösa enheter
G1 
2,8 x 106 infektiösa enheter
G2 
2,2 x 106 infektiösa enheter
G3 
2,0 x 106 infektiösa enheter
G4 
P1A[8]  2,3 x 106 infektiösa enheter
Övriga innehållsämnen i RotaTeq är: sackaros, natriumcitrat, natriumdivätefosfatmonohydrat,
natriumhydroxid, polysorbat 80, odlingsmedia (innehållande oorganiska salter, aminosyror och
vitaminer) och renat vatten.
Läkemedlets utseende och förpackningsstorlekar
Oral lösning.
Detta vaccin finns i en endostub och är en blekgul klar vätska som kan ha en rosa nyans.
RotaTeq finns i förpackningar om 1 eller 10 doseringstuber. Eventuellt kommer inte alla
förpackningsstorlekar att marknadsföras.
Innehavare av godkännande för försäljning och tillverkare
Innehavare av godkännande för försäljning: Merck Sharp & Dohme, B.V., Waarderweg 39, 2031 BN
Haarlem, Nederländerna
Tillverkare som ansvarar för frisläppande av tillverkningssats: Merck Sharp & Dohme, B.V.,
Waarderweg 39, 2031 BN Haarlem, Nederländerna
Kontakta ombudet för innehavaren av godkännandet för försäljning om du vill veta mer om detta
läkemedel:
27
 
 
België/Belgique/Belgien
MSD Belgium
Tél/Tel: +32(0)27766211
dpoc_belux@merck.com
България
Мерк Шарп и Доум България ЕООД, 
тел.: + 359 2 819 3737
info-msdbg@merck.com
Česká republika
Merck Sharp & Dohme s.r.o. 
Tel.: +420 233 010 111
dpoc_czechslovak@merck.com
Danmark
MSD Danmark ApS
Tlf: + 45 4482 4000
dkmail@merck.com
Deutschland
MSD Sharp & Dohme GmbH
Tel: 0800 673 673 673 (+49 (0) 89 4561 0)
e-mail@msd.de
Eesti
Merck Sharp & Dohme OÜ
Tel.: +372 6144 200
msdeesti@merck.com
Ελλάδα
MSD Α.Φ.Β.Ε.Ε.
Τηλ: +30 210 98 97 300
dpoc_greece@merck.com
Lietuva
UAB Merck Sharp & Dohme
Tel.: +370.5.2780.247
msd_lietuva@merck.com
Luxembourg/Luxemburg
MSD Belgium
Tél: +32(0)27766211
dpoc_belux@merck.com
Magyarország
MSD Pharma Hungary Kft.
Tel.: + 36.1.888.5300
hungary_msd@merck.com
Malta
Merck Sharp & Dohme Cyprus Limited.
Tel: 8007 4433 (+356 99917558)
malta_info@merck.com
Nederland
Merck Sharp & Dohme B.V.
Tel: 0800 9999000 
(+31 23 5153153)
medicalinfo.nl@merck.com 
Norge
MSD (Norge) AS
Tlf: +47 32 20 73 00
msdnorge@msd.no
Österreich
Merck Sharp & Dohme Ges.m.b.H.
Tel: +43 (0) 1 26 044
dpoc_austria@merck.com
España
Merck Sharp & Dohme de España, S.A.
Tel: +34 91 321 06 00
msd_info@merck.com
Polska
MSD Polska Sp. z o.o.
Tel.: +48.22.549.51.00
msdpolska@merck.com
France
MSD France
Tél: +33 (0)1 80 46 40 40
Hrvatska
Merck Sharp & Dohme d.o.o.
Tel: +385 1 66 11 333
croatia_info@merck.com
Portugal
Merck Sharp & Dohme, Lda
Tel: +351 21 4465700
inform_pt@merck.com
România
Merck Sharp & Dohme Romania S.R.L
Tel: + 4021 529 29 00
msdromania@merck.com
28
Ireland
Merck Sharp & Dohme Ireland (Human Health)
Limited
Tel: +353 (0)1 2998700
medinfo_ireland@merck.com
Slovenija
Merck Sharp & Dohme, inovativna zdravila d.o.o.
Tel: +386.1.520.4201
msd.slovenia@merck.com
Ísland
Vistor hf.
Sími: + 354 535 7000
Italia
MSD Italia S.r.l. 
Tel: 800 23 99 89 (+39 06 361911)
medicalinformation.it@msd.com
Slovenská republika
Merck Sharp & Dohme, s. r. o
Tel: +421 2 58282010
dpoc_czechslovak@merck.com
Suomi/Finland
MSD Finland Oy
Puh/Tel: +358 (0)9 804 650
info@msd.fi 
Κύπρος
Merck Sharp & Dohme Cyprus Limited
Τηλ: 800 00 673 (+357 22866700)
cyprus_info@merck.com
Sverige
Merck Sharp & Dohme (Sweden) AB
Tel: +46 77 5700488
medicinskinfo@merck.com
Latvija
SIA Merck Sharp & Dohme Latvija
Tel: +371.67364.224
msd_lv@merck.com
United Kingdom (Northern Ireland)
Merck Sharp & Dohme Ireland (Human Health)
Limited
Tel: +353 (0)1 2998700
medinfoNI@msd.com
Denna bipacksedel ändrades senast: 
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu/. 
---------------------------------------------------------------------------------------------------------------------------
Följande uppgifter är endast avsedda för hälsovårdspersonal:
Anvisningar
För att administrera vaccinet:
Riv upp skyddspåsen och ta ut doseringstuben.
29
Avlägsna vätskan från tubens spets genom att hålla tuben lodrätt och
knacka på den vridbara hatten.
Öppna doseringstuben med 2 enkla rörelser:
1. 
Punktera tubens spets genom att skruva hatten medurs tills den
fastnar.
2. 
Avlägsna hatten genom att vrida den moturs. 
Administrera dosen genom att försiktigt klämma ut vätskan i barnets
mun mot kindens insida tills doseringstuben är tom. (Det kan finnas
en restdroppe kvar i tubens spets.) 
Kasta den tomma tuben och hatten i godkända behållare för biologiskt
avfall enligt lokala föreskrifter.
Allt oanvänt produktmaterial och avfall ska kasseras i enlighet med lokala föreskrifter.
Se även avsnitt 3. Hur du använder RotaTeq.
30
 
 
