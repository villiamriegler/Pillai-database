EMA/182098/2015 
EMEA/H/C/000777 
Sammanfattning av EPAR för allmänheten 
Adenuric 
febuxostat 
Detta är en sammanfattning av det offentliga europeiska utredningsprotokollet (EPAR) för Adenuric. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Adenuric? 
Adenuric är ett läkemedel som innehåller den aktiva substansen febuxostat. Det finns som tabletter 
(80 mg och 120 mg). 
Vad används Adenuric för? 
Adenuric används för att behandla vuxna med långvarig hyperurikemi (höga nivåer av urinsyra eller 
”urat” i blodet). Hyperurikemi kan leda till att uratkristaller bildas och ansamlas i leder och njurar. När 
detta inträffar i lederna och orsakar smärta kallas tillståndet gikt. Adenuric ges till patienter som redan 
uppvisar tecken på ansamling av kristaller, till exempel giktartrit (smärta och inflammation i lederna) 
eller tofi (”giktknölar”, större utfällningar av uratkristaller som kan skada leder och benvävnad). 
Adenuric används också för att behandla och förebygga höga nivåer av urinsyra i blodet hos vuxna 
med blodcancer som får kemoterapi och löper risk att få tumörlyssyndrom (komplikation som beror på 
nedbrytningen av cancerceller som gör att urinsyranivån i blodet plötsligt stiger, vilket kan orsaka 
njurskador).  
Läkemedlet är receptbelagt. 
Hur används Adenuric? 
Vid förebyggande av långvarig hyperurikemi är den rekommenderade dosen 80 mg en gång dagligen. 
Detta minskar normalt urinsyranivåerna i blodet inom två veckor, men dosen kan ökas till 120 mg en 
gång dagligen om urinsyranivåerna i blodet fortfarande är höga (över 6 mg per deciliter) efter två till 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
fyra veckor. Giktattacker kan dock inträffa under de första månaderna av behandlingen och därför 
rekommenderas patienter att ta andra läkemedel för att förhindra giktattacker, åtminstone under de 
första sex månaderna av behandlingen med Adenuric. Behandlingen med Adenuric ska inte avbrytas 
om en giktattack inträffar. 
Vid förebyggande och behandling av hyperurikemi hos patienter som får kemoterapi är den 
rekommenderade dosen 120 mg en gång dagligen. Behandling med Adenuric ska påbörjas två dagar 
före kemoterapin och fortsätta i minst sju dagar. 
Hur verkar Adenuric? 
Den aktiva substansen i Adenuric, febuxostat, minskar produktionen av urinsyra. Den verkar genom 
att blockera enzymet xantinoxidas, som kroppen behöver för att framställa urinsyra. Genom att 
hämma produktionen av urinsyra kan Adenuric sänka och bibehålla urinsyranivån i blodet och på så 
sätt förhindra ansamlingen av kristaller, vilket kan minska symtomen på gikt. Genom att urinsyranivån 
hålls låg under tillräckligt lång tid kan även tofi minskas. Hos patienter som får kemoterapi förväntas 
en minskning av urinsyranivåerna minska risken för tumörlyssyndrom. 
Hur har Adenurics effekt undersökts? 
Vid behandling av hyperurikemi och gikt har effekten av Adenuric undersökts i två huvudstudier med 
sammanlagt 1 834 patienter. I den första studien, som omfattade 1 072 patienter, jämfördes tre doser 
Adenuric (80, 120 och 240 mg en gång dagligen) med placebo (overksam behandling) och allopurinol 
(ett annat läkemedel för att behandla hyperurikemi). Studien pågick i sex månader. I den andra 
studien jämfördes två doser Adenuric (80 och 120 mg en gång dagligen) med allopurinol under ett år 
hos 762 patienter. 
I båda studierna användes allopurinol i en dos om 300 mg en gång dagligen, med undantag för 
patienter med njurproblem som fick 100 mg. Huvudeffektmåttet var andelen patienter vars tre sista 
urinsyranivåer i blodet låg under 6 mg/dl. Urinsyranivåerna i blodet mättes varje månad. 
Vid förebyggande och behandling av hyperurikemi hos patienter som får kemoterapi har Adenuric 
undersökts i en huvudstudie på 346 patienter som fått kemoterapi mot blodcancer. Patienterna fick 
antingen Adenuric eller allopurinol i 7–9 dagar. Huvudeffektmåttet grundades på minskningen av 
nivåerna av urinsyra i blodet. 
Vilken nytta har Adenuric visat vid studierna? 
Adenuric var effektivare än allopurinol och placebo när det gällde att minska urinsyranivån i blodet. I 
den första studien hade 48 procent (126 av 262) av de patienter som tog 80 mg Adenuric en gång 
dagligen och 65 procent (175 av 269) av de patienter som tog 120 mg en gång dagligen 
urinsyranivåer under 6 mg/dl i de tre slutliga mätningarna. Detta kunde jämföras med 22 procent (60 
av 268) av de patienter som tog allopurinol och ingen av de 134 patienter som tog placebo. Liknade 
resultat erhölls från den andra studien efter ett år. 
Hos patienter med blodcancer som fick kemoterapi var Adenuric lika effektivt som allopurinol för att 
kontrollera urinsyranivåerna i blodet: hos 98,3 procent av patienterna (170 av 173) som fick Adenuric 
normaliserades nivåerna av urinsyra, jämfört med 96 procent (166 av 173) av patienterna som fick 
allopurinol. 
Adenuric  
EMA/182098/2015  
Sida 2/3 
 
 
 
 
Vilka är riskerna med Adenuric? 
De vanligaste biverkningarna som orsakas av Adenuric är utbrott av gikt, onormala resultat på 
levertester, diarré, illamående, huvudvärk, utslag och ödem (svullnad). Dessa biverkningar var för det 
mesta lindriga eller måttliga. Sällsynta svåra överkänslighetsreaktioner (allergiska reaktioner) på 
Adenuric har uppträtt efter godkännande för försäljning. 
En fullständig förteckning över biverkningar och restriktioner för Adenuric finns i bipacksedeln. 
Varför har Adenuric godkänts? 
CHMP fann att Adenuric var effektivare än allopurinol när det gäller att minska urinsyranivån i blodet, 
däribland hos patienter som fick kemoterapi, men att läkemedlet kan medföra en ökad risk för 
biverkningar som påverkar hjärta och blodkärl. Kommittén fann att nyttan med Adenuric är större än 
riskerna och rekommenderade att Adenuric skulle godkännas för försäljning. 
Vad görs för att garantera säker och effektiv användning av Adenuric? 
En riskhanteringsplan har tagits fram för att se till att  Adenuric används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Adenuric. Där anges också lämpliga försiktighetsåtgärder som vårdpersonal och patienter ska vidta. 
Mer information om Adenuric 
Den 21 april 2008 beviljade Europeiska kommissionen ett godkännande för försäljning av Adenuric 
som gäller i hela EU. 
EPAR finns i sin helhet på EMA:s webbplats: ema.europa.eu/Find medicine/Human medicines/European 
Public Assessment Reports. Mer information om behandling med Adenuric finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 04-2015. 
Adenuric  
EMA/182098/2015  
Sida 3/3 
 
 
 
 
