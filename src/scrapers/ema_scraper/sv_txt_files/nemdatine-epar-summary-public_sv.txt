EMA/136418/2013 
EMEA/H/C/002680 
Sammanfattning av EPAR för allmänheten 
Nemdatine 
memantin  
Detta är en sammanfattning av det offentliga europeiska utredningsprotokollet (EPAR) för Nemdatine. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Nemdatine ska användas. 
Praktisk information om hur Nemdatine ska användas finns i bipacksedeln. Du kan också kontakta din 
läkare eller apotekspersonal. 
Vad är Nemdatine och vad används det för? 
Nemdatine är ett läkemedel som används för att behandla patienter med måttlig till svår Alzheimers 
sjukdom, är en sorts demens (en hjärnfunktionsstörning) som successivt påverkar patientens minne, 
intellektuella förmåga och beteende. Det innehåller den aktiva substansen memantin. 
Nemdatine är ett generiskt läkemedel, vilket innebär att det liknar ett referensläkemedel som redan är 
godkänt i EU. Referensläkemedlet är Ebixa. Mer information om generiska läkemedel finns i 
dokumentet med frågor och svar här. 
Hur används Nemdatine? 
Nemdatine finns som tabletter på 10 mg och 20 mg och det är receptbelagt.  
Behandling bör påbörjas och övervakas av en läkare med erfarenhet av diagnos och behandling av 
Alzheimers sjukdom. Behandling bör endast initieras om det finns en vårdnadsgivare som regelbundet 
kommer att övervaka patientens användning av Nemdatine. 
Nemdatine ska ges en gång dagligen vid samma tidpunkt varje dag. För att förhindra biverkningar 
ökas dosen av Nemdatine successivt under de tre första behandlingsveckorna: under den första veckan 
är dosen 5 mg, under den andra veckan är den 10 mg och under den tredje är den 15 mg. Från och 
med fjärde veckan är den rekommenderade underhållsdosen 20 mg en gång dagligen. Toleransen och 
dosen ska bedömas inom 3 månader efter att behandlingen påbörjas och sedan ska nyttan av fortsatt 
behandling med Nemdatine bedömas regelbundet. Det kan vara nödvändigt att sänka dosen för 
patienter med måttliga eller allvarliga problem med njurarna.  
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
Mer information finns i bipacksedeln. 
Hur verkar Nemdatine? 
Den aktiva substansen i Nemdatine, memantin, är ett läkemedel mot demens. Orsaken till Alzheimers 
sjukdom är inte känd men man anser att den minnesförlust som är förknippad med sjukdomen beror 
på störningar av signaler i hjärnan. 
Memantin verkar genom att blockera vissa receptorer (NMDA-receptorer) som signalsubstansen 
glutamat brukar fästa vid. Signalsubstanser är kemiska ämnen i nervsystemet som gör att nervceller 
kan kommunicera med varandra. Förändringar av hur glutamat överför signaler i hjärnan har kopplats 
till den minnesförlust som kan iakttas vid Alzheimers sjukdom. En överstimulering av NMDA-
receptorerna kan dessutom leda till att celler skadas eller dör. Memantin blockerar NMDA-receptorerna 
och förbättrar därigenom signalöverföringen i hjärnan och lindrar symtomen på Alzheimers sjukdom. 
Hur har Nemdatines effekt undersökts? 
Eftersom Nemdatine är ett generiskt läkemedel har studierna begränsats till tester som visar att det är 
bioekvivalent med referensläkemedlet Ebixa. Två läkemedel är bioekvivalenta när de bildar samma 
halter av den aktiva substansen i kroppen. 
Vilka är fördelarna och riskerna med Nemdatine? 
Eftersom Nemdatine är ett generiskt läkemedel och är bioekvivalent med referensläkemedlet anses 
dess fördelar och risker vara desamma som för referensläkemedlet. 
Varför godkänns Nemdatine? 
Kommittén för humanläkemedel (CHMP) fann att det styrkts att Nemdatine i enlighet med EU:s krav 
har likvärdig kvalitet och är bioekvivalent med Ebixa. CHMP fann därför att nyttan är större än de 
konstaterade riskerna, liksom för Ebixa. Kommittén rekommenderade att Nemdatine skulle godkännas 
för användning i EU. 
Vad görs för att garantera säker och effektiv användning av Nemdatine? 
Säkerhetsinformation har tagits med i produktresumén och bipacksedeln för Nemdatine. Där anges 
också lämpliga försiktighetsåtgärder som vårdpersonal och patienter ska vidta. 
Mer information om Nemdatine 
Den 22 april 2013 beviljade Europeiska kommissionen ett godkännande för försäljning av Nemdatine 
som gäller i hela Europeiska unionen. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Nemdatine finns i bipacksedeln (ingår 
också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 04-2013. 
Nemdatine  
EMA/136418/2013  
Sida 2/2 
 
 
 
