EMA/404200/2016 
EMEA/H/C/002294 
Sammanfattning av EPAR för allmänheten 
Vyndaqel 
tafamidis 
Detta är en sammanfattning av det offentliga europeiska utredningsprotokollet (EPAR) för Vyndaqel. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur läkemedlet ska användas. 
Vad är Vyndaqel? 
Vyndaqel är ett läkemedel som innehåller den aktiva substansen tafamidis. Det finns som kapslar 
(20 mg). 
Vad används Vyndaqel för? 
Vyndaqel används för att fördröja nervskador som orsakas av transtyretinamyloidos, en ärftlig 
sjukdom som innebär att fibrer som kallas amyloid ansamlas i vävnader runt om i kroppen, däribland 
runt nerverna. Vyndaqel ges till vuxna patienter i ett tidigt stadium av nervsjukdom (stadium 1). 
Eftersom antalet patienter med transtyreinamyloidos är litet betraktas sjukdomen som sällsynt. Den 28 
augusti 2006 klassificerades Vyndaqel som särläkemedel (ett läkemedel som används vid sällsynta 
sjukdomar). 
Läkemedlet är receptbelagt. 
Hur används Vyndaqel? 
Behandlingen ska inledas och övervakas av läkare som har kunskap om att behandla patienter med 
denna sjukdom. Den rekommenderade dosen är en kapsel en gång dagligen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
Hur verkar Vyndaqel? 
Hos patienter med transtyretinamyloidos är ett blodprotein kallat transtyretin bristfälligt och bryts 
sönder med lätthet. Det sönderbrutna proteinet bildar en fibrös substans, amyloid, som ansamlas i 
vävnader och organ runt om i kroppen, däribland runt nerverna vilket hindrar dessa från att fungera 
normalt. 
Den aktiva substansen i Vyndaqel, tafamidis, är en transtyretinstabiliserare. Den binder till 
transtyretin, vilket hindrar det från att brytas sönder och på så sätt förhindrar att amyloid bildas, vilket 
fördröjer nervsjukdomens förlopp. 
Hur har Vyndaqels effekt undersökts? 
Vyndaqel jämfördes med placebo (overksam behandling) hos 128 patienter med transtyretinamyloidos. 
Huvudeffektmåttet baserades på bedömningen av patienternas nervskada och livskvaliteten efter 18 
månaders behandling. 
Vilken nytta har Vyndaqel visat vid studierna? 
Vyndaqel var effektivare än placebo vid behandling av patienter med transtyretinamyloidos. Hos 
45 procent av patienterna som fick Vyndaqel antingen förbättrades eller stabiliserades nervfunktionen, 
jämfört med hos 30 procent av patienterna som fick placebo. Resultaten innefattar inte patienter med 
en svårare form av sjukdomen som lämnade studien tidigt då de behövde genomgå 
levertransplantation. 
Vilka är riskerna med Vyndaqel? 
De vanligaste biverkningarna som orsakas av Vyndaqel (uppträder hos fler än 1 av 10 patienter) är 
urinvägsinfektion, slidinfektion, buksmärta (magont) och diarré. En fullständig förteckning över 
biverkningar och restriktioner för Vyndaqel finns i bipacksedeln. 
Varför har Vyndaqel godkänts? 
CHMP noterade att Vyndaqel var effektivare än placebo när det gällde att fördröja nervskada hos 
patienter med transtyretinamyloidos, förutom hos patienter som lämnade studien då de behövde en 
levertransplantation. Läkemedlet gav inte upphov till några större säkerhetsmässiga betänkligheter och 
riskerna ansågs hanterliga. CHMP fann därför att nyttan med Vyndaqel är större än riskerna och 
rekommenderade att Vyndaqel skulle godkännas för försäljning. 
Vyndaqel har godkänts i enlighet med reglerna om ”godkännande i undantagsfall”. Det innebär att det 
av vetenskapliga skäl inte har varit möjligt att få fullständig information om Vyndaqel eftersom 
transtyretinamyloidos är sällsynt. Europeiska läkemedelsmyndigheten kommer att granska all ny 
information som kan bli tillgänglig varje år och uppdatera denna sammanfattning om det blir 
nödvändigt. 
Vilken information om Vyndaqel saknas för närvarande? 
Företaget som tillverkar Vyndaqel kommer att göra en studie av läkemedlets effekt i en undergrupp av 
patienter med vissa genetiska mutationer. Företaget kommer också att lägga fram långsiktiga 
säkerhetsdata efter godkännandet för försäljning. 
Vyndaqel  
EMA/404200/2016  
Sida 2/3 
 
 
 
 
 
Vad görs för att garantera säker och effektiv användning av Vyndaqel? 
Företaget som marknadsför Vyndaqel kommer att förse alla läkare som förväntas förskriva Vyndaqel 
med utbildningsmaterial. Materialet kommer att bestå av en broschyr med information om riskerna 
med läkemedlet, däribland riskerna för foster, och om hur man bidrar till en studie efter godkännande 
för försäljning och ett övervakningsprogram för gravida kvinnor. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Vyndaqel har också tagits med i produktresumén och bipacksedeln. 
Mer information om Vyndaqel 
Den 16 november 2011 beviljade Europeiska kommissionen ett godkännande för försäljning av 
Vyndaqel som gäller i hela EU. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Vyndaqel finns i bipacksedeln (ingår också i EPAR). Du kan också kontakta din 
läkare eller apotekspersonal. 
Sammanfattningen av ställningstagandet om Vyndaqel från kommittén för särläkemedel finns på 
EMA:s webbplats ema.europa.eu/Find medicine/Human medicines/Rare disease designation. 
Denna sammanfattning uppdaterades senast 06-2016. 
Vyndaqel  
EMA/404200/2016  
Sida 3/3 
 
 
 
 
 
 
