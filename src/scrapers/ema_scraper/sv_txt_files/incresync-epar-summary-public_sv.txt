EMA/494300/2021 
EMEA/H/C/002178 
Incresync (alogliptin/pioglitazon) 
Sammanfattning av Incresync och varför det är godkänt inom EU 
Vad är Incresync och vad används det för? 
Incresync är ett  diabetesläkemedel som innehåller de aktiva substanserna alogliptin  och pioglitazon. 
Det ges som tillägg till  kost och motion  till vuxna med typ 2-diabetes för att förbättra kontrollen av 
blodsockernivåerna 
• 
• 
till  patienter vars sjukdom inte kontrolleras tillräckligt med enbart pioglitazon och som inte  kan 
behandlas med metformin (ett annat  diabetesläkemedel), 
tillsammans med metformin till  patienter vars sjukdom inte kontrolleras tillräckligt  med en 
kombination av pioglitazon och metformin. 
Incresync kan också användas för att ersätta separata alogliptin- och pioglitazon-tabletter  hos vuxna 
som redan behandlas med denna kombination. 
Hur används Incresync? 
Incresync finns som tabletter  och är receptbelagt. Det tas genom munnen en gång dagligen. Den 
rekommenderade dosen beror på patientens pågående behandling av diabetes. För mer information 
om hur du använder Incresync, läs bipacksedeln eller tala med läkare eller apotekspersonal. 
Hur verkar Incresync? 
Typ 2-diabetes är en sjukdom där bukspottkörteln inte  producerar tillräckligt med insulin  för att 
kontrollera blodsockernivåerna eller när kroppen inte kan använda insulinet effektivt. De aktiva 
substanserna i Incresync, alogliptin  och pioglitazon,  verkar på olika sätt för att  avhjälpa detta. 
Alogliptin är en dipeptidylpeptidas-4 (DPP-4)-hämmare. Det verkar genom att blockera nedbrytningen 
av inkretinhormoner i  kroppen. Dessa hormoner frisätts efter en måltid och stimulerar 
bukspottkörtelns produktion av insulin.  Genom att blockera nedbrytningen av inkretinhormoner i 
blodet förlänger alogliptin deras verkan att stimulera bukspottkörteln till  att  producera mer insulin när 
blodsockernivåerna är höga. Alogliptin verkar inte när blodsockret är lågt. Alogliptin  minskar också den 
mängd glukos som bildas i levern genom att  höja insulinnivåerna och sänka nivåerna av hormonet 
glukagon. Tillsammans bidrar detta  till att  sänka blodsockernivåerna och underlätta kontrollen av 
typ 2-diabetes. Alogliptin är godkänt i EU som Vipidia. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union 
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
Pioglitazon gör cellerna (fett-, muskel- och leverceller) känsligare för insulin. Det innebär att  kroppen 
bättre använder det insulin  som den producerar. Pioglitazon är godkänt i EU som Actos och 
associerade namn. 
Till följd av de båda aktiva substansernas verkan sänks blodsockernivåerna, vilket bidrar till att 
kontrollera typ 2-diabetes. 
Vilka fördelar med Incresync har visats i studierna? 
Incresync har undersökts i två huvudstudier med 1 296  patienter med typ 2-diabetes som inte 
kontrollerades väl genom tidigare behandling.  I en av studierna jämfördes effekterna av alogliptin med 
placebo (overksam behandling) när det användes som tillägg till  befintlig behandling med pioglitazon, 
med eller utan metformin eller annat  diabetesläkemedel. I den andra studien jämfördes effekten av att 
lägga till alogliptin  till befintlig  behandling med pioglitazon och metformin med ökade doser av 
pioglitazon. I båda studierna var huvudeffektmåttet förändringen av nivån av glykosylerat hemoglobin 
(HbA1c), som är procentandelen av hemoglobin i blodet som har glukos bundet till  sig. HbA1c-nivåerna 
ger en indikation på hur väl blodsockret kontrolleras. HbA1c-nivåerna mättes efter 26  veckor i den 
första studien och efter 52 veckor i den andra studien. 
Båda studierna visade att  kombinationen av de aktiva substanserna i Incresync kunde ge en liten men 
kliniskt relevant förbättring av HbA1c. När alogliptin gavs som tillägg  till pioglitazon var förbättringen 
en sänkning av HbA1c med 0,47 procent vid en alogliptin-dos  på 12,5  mg och med 0,61  procent vid en 
alogliptin-dos på 25 mg. Incresync var minst lika effektivt som pioglitazon och metformin när det 
gällde att sänka HbA1c. 
Vilka är riskerna med Incresync? 
De vanligaste biverkningarna som orsakas av Incresync (kan förekomma hos upp till  1 av 10 
användare) är övre luftvägsinfektioner (näs- och halsinfektioner), sinusit (bihåleinflammation), 
huvudvärk, illamående, dyspepsi (halsbränna), buksmärta (magont),  pruritus (klåda), myalgi 
(muskelsmärta), perifert ödem (svullnad i armar och ben) samt viktökning. En fullständig  förteckning 
över biverkningar som rapporterats för Incresync finns i bipacksedeln. 
Incresync får inte ges till  patienter som är överkänsliga (allergiska) mot de aktiva substanserna eller 
något av innehållsämnena eller som har haft  allvarliga allergiska reaktioner mot någon 
dipeptidylpeptidas-4 (DPP-4)-hämmare. Det får heller inte ges till patienter som har eller någon gång 
har haft hjärtsvikt eller cancer i urinblåsan, patienter med nedsatt  leverfunktion, diabetesketoacidos 
(ett  allvarligt tillstånd  som kan inträffa vid diabetes) eller blod i urinen som inte har undersökts 
ordentligt.  En fullständig förteckning över restriktioner finns i bipacksedeln. 
Varför är Incresync godkänt i EU? 
Europeiska läkemedelsmyndigheten (EMA) fann att fördelarna med Incresync är större än riskerna och 
att  Incresync kan godkännas för försäljning i EU. EMA fann att  alogliptin som tillägg till  befintlig 
behandling med pioglitazon, med eller utan metformin, gav måttliga  men kliniskt relevanta 
förbättringar av HbA1c. EMA  fann därför att kombinationen av alogliptin  och pioglitazon  i Incresync är 
till  nytta för patienterna. Incresyncs säkerhetsprofil överensstämde med den som sågs för de enskilda 
komponenterna. 
Incresync (alogliptin/pioglitazon)  
EMA/494300/2021 
Sida 2/3 
 
 
 
Vad görs för att garantera säker och effektiv användning av Incresync? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Incresync har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Incresync kontinuerligt. 
Biverkningar som har rapporterats för Incresync utvärderas noggrant och nödvändiga åtgärder vidtas 
för att skydda patienter. 
Mer information om Incresync 
Den 19  september 2013 beviljades Incresync ett godkännande för försäljning som gäller i hela EU. 
Mer information om Incresync finns på EMA:s webbplats: 
ema.europa.eu/medicines/human/EPAR/incresync. 
Denna sammanfattning  uppdaterades senast 09-2021. 
Incresync (alogliptin/pioglitazon)  
EMA/494300/2021 
Sida 3/3 
 
 
 
