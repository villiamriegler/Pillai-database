EMA/628110/2020 
EMEA/H/C/000829 
Pradaxa (dabigatranetexilat) 
Sammanfattning av Pradaxa och varför det är godkänt inom EU 
Vad är Pradaxa och vad används det för? 
Pradaxa är ett blodförtunnande medel som används för att 
•
•
•
•
förhindra att blodproppar bildasi venerna hos vuxna som genomgått en operation för byte av höft- 
eller knäled,
förebygga stroke (blodpropp i hjärnan) och systemisk embolism (blodpropp i ett annat organ) hos
vuxna som har en typ av onormal hjärtrytm som kallas ”icke-valvulärt förmaksflimmer” och som
anses vara i riskzonen för stroke,
behandla djup ventrombos (DVT, en blodpropp i en djupt liggande ven, vanligen i benet) och
lungembolism (en propp i ett blodkärl som försörjer lungorna) hos vuxna, samt för att förhindra att
dessa tillstånd återkommer,
behandla blodproppar i venerna hos barn och förhindra att blodpropparna uppstår igen.
Pradaxa innehåller den aktiva substansen dabigatranetexilat. 
Hur används Pradaxa? 
Pradaxa tas genom munnen och finns som kapslar för vuxna och barn över 8 år, granulat för barn 
under 12 år och ett pulver med en vätska som bereds till en drickbar lösning för barn under 1 år. 
Pradaxa är receptbelagt. Dosen och behandlingstiden beror på vilket tillstånd Pradaxa används för att 
behandla, patientens ålder och njurfunktion samt eventuella andra läkemedel som patienten tar. För 
barn anpassas dosen också utifrån kroppsvikten. 
Om patienten går från en läkemedelsform till en annan kan läkaren behöva ändra dosen. Alla patienter 
som löper ökad blödningsrisk ska övervakas noga och läkaren kan minska dosen Pradaxa. 
Njurfunktionen ska också kontrolleras hos alla patienter innan behandlingen inleds för att utesluta 
patienter med allvarligt nedsatt njurfunktion. Njurfunktionen ska kontrolleras på nytt under 
behandlingens gång om en försämring av dess funktion misstänks. När Pradaxa ges under lång tid till 
patienter med icke-valvulärt förmaksflimmer, eller när det ges till patienter med DVT eller 
lungembolism, ska njurfunktionen kontrolleras minst en gång om året om patientens njurfunktion är 
lätt till måttligt nedsatt eller om patienten är över 75 år gammal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union 
© European Medicines Agency, 2021. Reproduction is authorised provided the source is acknowledged. 
 
För mer information om hur du använder Pradaxa, läs bipacksedeln eller tala med läkare eller 
apotekspersonal. 
Hur verkar Pradaxa? 
Den aktiva substansen i Pradaxa, dabigatranetexilat, är en s.k. prodrug till dabigatran, vilket innebär 
att den omvandlas till dabigatran i kroppen. Dabigatran är ett blodförtunnande medel, dvs. ett medel 
som förhindrar att blodet koagulerar (levrar sig). Det blockerar ämnet trombin, som är nödvändigt för 
att blodet ska levra sig. 
Vilka fördelar med Pradaxa har visats i studierna? 
Förebyggande av blodproppar efter byte av höft- eller knäled 
I två huvudstudier var Pradaxa (220 mg eller 150 mg) lika effektivt som enoxaparin (ett 
blodförtunnande medel som ges genom injektion) för att förhindra bildning av blodproppar eller 
dödsfall hos patienter som hade genomgått byte av höft- eller knäled. 
I den första studien ingick sammanlagt 2 101 patienter som hade genomgått operation för byte av en 
knäled. Under behandlingstiden upptäcktes blodproppar hos 36 procent av de patienter som 
behandlades med Pradaxa i dosen 220 mg (182 av 503), jämfört med 38 procent av de patienter som 
fick enoxaparin (193 av 512). Ett dödsfall inträffade i varje grupp (mindre än 1 procent). 
I den andra studien ingick sammanlagt 3 494 patienter som hade genomgått operation för byte av 
höftled. Under behandlingstiden upptäcktes blodproppar hos 6 procent av de patienter som 
behandlades med Pradaxa i dosen 220 mg (53 av 880), jämfört med 7 procent av de patienter som 
fick enoxaparin (60 av 897). Tre patienter i den grupp som fick Pradaxa avled (mindre än 1 procent), 
men två av dödsfallen hade inget samband med blodproppar. 
I båda studierna fanns vissa belägg för att Pradaxa i dosen på 220 mg kan vara effektivare än en dos 
på 150 mg. 
Förebyggande av blodproppar eller stroke hos patienter som löper risk för stroke 
I en studie på patienter med icke-valvulärt förmaksflimmer och som ansågs vara i riskzonen för få 
stroke var Pradaxa (110 mg eller 150 mg två gånger per dag) lika effektivt som warfarin (ett annat 
blodförtunnande medel som ges genom munnen) för att förhindra stroke eller en blodpropp som 
blockerar blodkärlen i andra delar av kroppen. 
I studien behandlades cirka 18 000 vuxna under ett till tre år. Varje år var andelen patienter som fick 
en stroke eller andra problem som orsakades av blodproppar omkring 1,5 procent av dem som fick 
Pradaxa i dosen 110 mg (183 av 6 015 patienter) och 1,1 procent av dem som fick Pradaxa i dosen 
150 mg (135 av 6 076 patienter), jämfört med 1,7 procent av patienterna som fick warfarin (203 av 
6 022 patienter). 
Behandling och förebyggande av DVT och lungembolism 
Pradaxa var lika effektivt som warfarin när det gäller att minska bildningen av blodproppar i venerna 
(DVT) eller i lungorna, eller dödsfall till följd av blodproppar under behandlingen. 
I två huvudstudier på över 5 100 vuxna som hade symtom på DVT eller lungembolism och som först 
behandlades med ett injicerbart blodförtunnande medel, jämfördes Pradaxa med warfarin. Blodproppar 
eller dödsfall i samband med blodpropp inträffade hos 2,7 procent (68 av 2 553) av patienterna som 
Pradaxa (dabigatranetexilat)  
EMA/628110/2020  
Sida 2/4 
 
 
 
behandlades med Pradaxa, jämfört med 2,4 procent (62 av 2 554) av patienterna som behandlades 
med warfarin. 
I två andra studier tittade man på förebyggandet av blodproppar i venerna eller lungembolism hos 
omkring 4 200 patienter som hade symtom på återkommande blodproppar och som genomgick 
långtidsbehandling med blodförtunnande medel. I den ena av dessa studier jämfördes Pradaxa med 
warfarin och i den andra jämfördes Pradaxa med placebo (overksam behandling). I den första studien 
konstaterades blodproppar eller dödsfall i samband med blodpropp hos 1,8 procent (26 av 1 430) av 
patienterna som behandlades med Pradaxa, jämfört med 1,3 procent (18 av 1 426) av patienterna 
som behandlades med warfarin. I den andra studien konstaterades blodproppar eller dödsfall i 
samband med blodpropp hos 0,4 procent (3 av 681) av patienterna som behandlades med Pradaxa, 
jämfört med 5,6 procent (37 av 662) av patienterna som behandlades med placebo. 
I en studie på 267 barn med bekräftad DVT eller lungembolism från födelsen till 18 års ålder jämfördes 
Pradaxa med standardbehandling. Vid behandling med Pradaxa försvann blodpropparna hos 46 procent 
av patienterna, jämfört med 42 procent av patienterna som fick standardbehandling. Av de patienter 
som tog Pradaxa fick 96 procent inga fler blodproppar, jämfört med 92 procent av de patienter som 
fick standardbehandling. 
Vilka är riskerna med Pradaxa? 
Den vanligaste biverkningen som orsakas av Pradaxa (kan förekomma hos fler än 1 av 10 användare) 
är blödning. Pradaxa får inte ges till vuxna med kraftigt nedsatt njurfunktion eller till barn med måttligt 
eller kraftigt nedsatt njurfunktion. Det får heller inte ges till patienter med en pågående signifikant 
blödning eller patienter med en sjukdom som medför en signifikant risk för större blödningar. Det får 
inte ges till patienter som tar något annat blodförtunnande medel, förutom när det blodförtunnande 
medlet byts eller när heparin (ett annat blodförtunnande medel) används i särskilda medicinska 
procedurer. Pradaxa får heller inte ges till patienter med svåra leverproblem eller artificiella hjärtklaffar 
eller till patienter som behandlas med vissa läkemedel. En fullständig förteckning över biverkningar och 
restriktioner för Pradaxa finns i bipacksedeln. 
Varför är Pradaxa godkänt i EU? 
Effekten av Pradaxa när det gäller att förebygga bildning av blodproppar hos vuxna som har 
genomgått en operation för byte av höft- eller knäled är jämförbar med effekten av enoxaparin. 
Blodproppar uppträder sällan hos barn och behandlingen har innefattat injektion av blodförtunnande 
medel. Pradaxa tas via munnen och är således mer praktiskt för både vuxna och barn. Pradaxa kunde 
mäta sig med warfarin när det gällde att minska risken för stroke hos vuxna patienter med 
förmaksflimmer utan att öka risken för större blödning. Eftersom vissa patienter som tar Pradaxa löper 
ökad risk för blödningar togs ett antal försiktighetsåtgärder med i förskrivningsinformationen. 
Den totala nyttan med Pradaxa vid behandling och förebyggande av DVT och lungembolism är 
dessutom jämförbar med den för warfarin. Antalet blödningsepisoder var dock lägre för Pradaxa än för 
warfarin. Även om studierna visade en något högre risk för hjärtproblem med Pradaxa än med warfarin 
ansågs fördelarna med Pradaxa fortfarande vara större än riskerna. Europeiska 
läkemedelsmyndigheten (EMA) fann därför att fördelarna med Pradaxa är större än riskerna och att 
Pradaxa kan godkännas för försäljning i EU. 
Vad görs för att garantera säker och effektiv användning av Pradaxa? 
Företaget som tillverkar Pradaxa kommer att tillhandahålla ett utbildningspaket för alla läkare som 
förväntas förskriva läkemedlet för att öka medvetenheten om risken för blödningar och ge vägledning 
om hur det ska hanteras. Patienterna kommer också att få ett varningskort med en sammanfattning av 
Pradaxa (dabigatranetexilat)  
EMA/628110/2020  
Sida 3/4 
 
 
 
viktig säkerhetsinformation om läkemedlet. Företaget kommer även att tillhandahålla en 
utbildningsvideo och teknisk telefonsupport för att svara på frågor kring beredningen och doseringen 
av lösningen. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Pradaxa har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Pradaxa kontinuerligt. 
Biverkningar som har rapporterats för Pradaxa utvärderas noggrant och nödvändiga åtgärder vidtas för 
att skydda patienterna. 
Mer information om Pradaxa 
Den 18 mars 2008 beviljades Pradaxa ett godkännande för försäljning som gäller i hela EU. 
Mer information om Pradaxa finns på EMA:s webbplats 
ema.europa.eu/medicines/human/EPAR/pradaxa. 
Denna sammanfattning uppdaterades senast 12-2020. 
Pradaxa (dabigatranetexilat)  
EMA/628110/2020  
Sida 4/4 
 
 
 
