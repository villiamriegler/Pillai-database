Bilaga IV 
Vetenskapliga slutsatser  
 
 
 
 
 
 
 
 
 
 
 
 
Vetenskapliga slutsatser 
Fluorokinoloner och kinoloner (nedan ”(fluoro)kinoloner”) är en klass av syntetiska antibakteriella 
medel som har använts i klinisk praxis sedan 1961. De tidigaste substanserna i denna klass (med 
nalidixinsyra som den första) är icke-fluorerade, har bara ett smalt verkningsspektrum mot 
gramnegativa bakterier och har i klinisk praxis till största delen ersatts av senare utvecklade 
antibiotika. De senare (med norfloxacin som den första) har ett allt bredare verkningsspektrum; de är 
fluorerade vid C-6-kolkedjan i deras basala ringstruktur och kallas därför fluorokinoloner. Dessa 
substanser hämmar syntesen av bakteriellt DNA genom att de binder till intracellulära 
topoisomerasenzymer och bildar komplex av läkemedel-enzym-DNA. 
Detta skiljedomsförfarande för säkerhetsövervakning av läkemedel ska granska den effekt som 
långvariga, funktionsnedsättande och potentiellt irreversibla kända läkemedelsbiverkningar har på 
nytta-riskförhållandet för produkter som innehåller kinoloner och fluorokinoloner för systemisk 
användning och inhalation samt behovet av adekvata åtgärder för riskminimering.  
Dessa läkemedelsbiverkningar ingår redan i EU-produktinformationen för kinoloner och fluorokinoloner, 
men svårighetsgraden och den fortsatta förekomsten av dessa kända läkemedelsbiverkningar har ännu 
inte utvärderats systematiskt inom EU. 
PRAC  antog  en  rekommendation  den  16  oktober 2018,  vilken  sedan  beaktades  av  CHMP 
(kommittén för humanläkemedel), i enlighet med artikel 107k i direktiv 2001/83/EG.  
Övergripande sammanfattning av PRAC:s vetenskapliga utvärdering 
PRAC har beaktat samtliga inlämnade data för läkemedel som innehåller (fluoro)kinoloner avseende 
långvariga, funktionsnedsättande och potentiellt irreversibla läkemedelsbiverkningar. I detta ingick de 
svar som innehavarna av godkännande för försäljning lämnat in skriftligen samt resultaten av samråd 
med IDWP (Infectious Disease working party). Dessutom har PRAC beaktat synpunkterna från 
patientorganisationer, patienter, familjer och vårdare, samt synpunkterna från hälso- och 
sjukvårdspersonal i en offentlig utfrågning. PRAC har även granskat alla data som lämnats in av olika 
aktörer, både före och efter den offentliga utfrågningen.  
Bedömningen av spontana data och litteraturdata efter godkännandet för försäljning, tillsammans med 
utvärderingen av tillgänglig icke-klinisk och klinisk information om de möjliga bakomliggande 
mekanismerna till långvariga, funktionsnedsättande och potentiellt permanenta 
läkemedelsbiverkningar, gav tillräckliga bevis för ett orsakssamband mellan (fluoro)kinolonerna och de 
potentiellt funktionsnedsättande läkemedelsbiverkningarna. 
Riskfaktorer förknippade med de bedömda läkemedelsbiverkningarnas uppträdande förblir en av de 
största osäkra faktorerna, varför riskfaktorerna bör undersökas närmare. De relevanta aktörerna, t.ex. 
den akademiska världen och innehavarna av godkännande för försäljning, uppmuntras att utföra 
ytterligare forskning för att beskriva dessa funktionsnedsättande läkemedelsbiverkningar närmare. 
Forskningen bör inriktas på nuvarande kunskapsluckor och osäkerhet, vilket inbegriper men inte 
inskränks till riskfaktorer förknippade med dessa specifika läkemedelsbiverkningar, behandlingar av 
läkemedelsbiverkningarna, identifiering av möjliga biomarkörer för att förutsäga dessa 
läkemedelsbiverkningar och bakomliggande verkningsmekanismer som kan leda till de olika 
reaktionerna. 
(Fluoro)kinoloner har godkänts inom EU för många olika indikationer – över ett hundra indikationer av 
olika granularitet. För denna granskning har indikationerna grupperats under rubrik-/täcktermer, där 
alla tillgängliga uppgifter beaktats och särskilt de långvariga, funktionsnedsättande och potentiellt 
irreversibla läkemedelsbiverkningarnas inverkan på nytta-riskförhållandet för dessa indikationer:    
•  Kategori 1: Den nyligen identifierade typen av säkerhetsproblem gör inte att det befintliga 
nytta-riskförhållandet modifieras i någon större grad, varför indikationen inte behöver ändras. 
•  Kategori 2: Det nyligen identifierade säkerhetsproblemet gör det nödvändigt att begränsa 
användningen av (fluoro)kinoloner vid dessa indikationer. 
•  Kategori 3: Det nyligen identifierade säkerhetsproblemet ändrar nytta-riskförhållandet till 
negativt, varför dessa indikationer ska tas bort. 
•  Kategori 4: Indikationerna anses vara för breda med tanke på de tillgängliga bevisen och i 
samband med vissa (under-) indikationer som nämns i kategorierna 1, 2 eller 3 här ovan. 
Dessa indikationer ska ändras. Andra indikationer hade medicinska begrepp som var felaktigt 
formulerade. De ska tas bort eller ersättas med korrekta medicinska begrepp. 
Kategori 1: ingen modifiering av indikationerna 
Vid kategori 1-indikationer anser man att det nyligen identifierade säkerhetsproblemet (långvariga, 
funktionsnedsättande och potentiellt irreversibla läkemedelsbiverkningar) har en begränsad inverkan 
på nytta-riskförhållandet för produkter som innehåller kinoloner/fluorokinoloner. Nytta-riskförhållandet 
förblir positivt och dess stegvisa förändring kräver ingen ändring av indikationen.  
Tabell 1 – Kategori 1-indikationer: ingen modifiering av indikationerna 
Indikationsrubrik 
Komplicerade urinvägsinfektioner/pyelonefrit 
Prostatit, epididymal orkit 
Uretrit och cervicit  
Genitalinfektioner/gynekologiska infektioner 
Kroniska lunginfektioner till följd av Pseudomonas aeruginosa hos vuxna patienter med 
cystisk fibros  
Bronkopulmonella infektioner vid cystisk fibros eller vid bronkiektasi 
Samhällsförvärvad pneumoni 
Pneumoni till följd av gramnegativa bakterier 
Tuberkulos 
Kronisk sinuit 
Malign extern otit 
Kronisk suppurativ otitis media 
Komplicerade hud- och mjukdelsinfektioner/Komplicerade hud- och mjukvävnadsinfektioner 
Gastrointestinala infektioner 
Ben- och ledinfektioner 
Intra-abdominella infektioner 
Profylax av invasiva infektioner till följd av Neisseria meningitidis 
Inhalationsantrax (profylax efter exponering och kurativ behandling) 
Infektion hos patienter med nedsatt immunförsvar 
För indikationerna inom kategori 1 ansåg PRAC att deras nytta är större än riskerna, särskilt den 
identifierade risken för uppträdandet av långvariga, funktionsnedsättande och potentiellt irreversibla 
läkemedelsbiverkningar. Detta beaktar de avsedda sjukdomarnas svårighetsgrad, deras möjliga 
allvarliga komplikationer med förebyggande av irreversibla anatomiska eller funktionella lesioner, den 
gynnsamma vävnadsdistributionen av (fluoro)kinolonerna och specificiteten av den patogen som ingår 
i (fluoro)kinolonernas mikrobiologiska spektrum. 
 
 
PRAC drog därför slutsatsen att dessa indikationer bör bibehållas. 
För pefloxacin fann dock PRAC att vissa av de nämnda indikationerna i tabell 1 ovan bör begränsas 
som följer: 
•  Kronisk sinuit (CRS) 
Rinosinuit (bihåleinflammation) är en grupp sjukdomar som kännetecknas av inflammation i 
nässlemhinnan och sinus paranasales. Kronisk sinuit orsakas främst av följande patogener: 
Streptococcus pneumoniae, Haemophilus influenza, Staphylococcus spp., Streptococcus 
pyogenes, Moraxella catarrhalis, Klebsiella pneumoniae, anaerober, och Chlamydia spp. På 
grund av pefloxacins låga känslighet för pneumokocker och de potentiella riskerna fann PRAC 
att användningen av pefloxacin vid behandling av akuta exacerbationer av kronisk sinuit bör 
begränsas till de patienter där det anses olämpligt att använda andra antibakteriella medel för 
att behandla dessa infektioner (sista linjens alternativ).  
• 
Intra-abdominella infektioner 
På grund av otillräcklig täckning av de patogener som deltar i dessa infektioner fann PRAC att 
användningen av pefloxacin bör begränsas till de patienter där det anses olämpligt att använda 
andra antibakteriella medel för att behandla dessa infektioner (sista linjens alternativ). 
För pefloxacin fann PRAC även att vissa av de nämnda indikationerna i tabell 1 ovan bör tas bort som 
följer: 
Pefloxacin 
•  Akut och kronisk prostatit, inräknat allvarliga former 
Pefloxacins roll i behandlingen av bakteriell prostatit anses inte vara påvisad. Vid atypiska 
sexuellt överförbara patogener, t.ex. Mycoplasma hominis och Chlamydia trachomatis eller 
Ureaplasma urealyticum, har pefloxacin en låg antimikrobiell aktivitet (Gonzales and Henwood 
1989). De tillgängliga uppgifterna visar också att pefloxacin har en låg antimikrobiell aktivitet 
mot Pseudomonas (King and Phillips 1986), och eftersom europeiska kommittén för 
resistensbestämning (EUCAST) inte har definierat några kliniska brytpunkter för pefloxacin 
finns det inga uppdaterade känslighetsdata för pefloxacin 
(http://www.eucast.org/fileadmin/src/media/PDFs/EUCAST_files/Rationale_documents/Ciproflo
xacin_rationale_1.9.pdf). Pefloxacins nuvarande roll i hanteringen av bakteriell prostatit liksom 
nyttan av att använda pefloxacin för att behandla dessa infektioner är okänd. Vid denna 
indikation betraktas därför nytta-riskförhållandet som negativt för pefloxacin. 
• 
Exacerbationer av bronkopulmonella infektioner vid cystisk fibros 
Hos patienter med cystisk fibros är Pseudomonas aeruginosa den förhärskande patogenen som 
orsakar bronkopulmonella infektioner. Streptococcus-arter är bara måttligt känsliga för 
pefloxacin, där MIC90-värdena varierar från 3,1 till 32 mg/l (Gonzalez JP, Henwood JM. 
Pefloxacin. A review of its antibacterial activity, pharmacokinetic properties and therapeutic 
use. Drugs. 1989;37(5):628-68). Pefloxacins låga antimikrobiella aktivitet mot 
indikationsspecifika patogener utesluter dess användning vid denna indikation, på grund av en 
hög risk för otillräcklig täckning och resistensutveckling. Pefloxacins roll i behandlingen av 
denna indikation anses inte vara fastställd. Vid denna indikation betraktas därför nytta-
riskförhållandet som negativt för pefloxacin. 
 
 
 
•  Akut okomplicerad pyelonefrit 
Patogenerna vid pyelonefrit utgörs främst av E. coli  (75 procent till 95 procent), med enstaka 
andra  arter  av  Enterobacteriaceae,  såsom  P.  mirabilis  och  K.  pneumoniae,  och  av 
Staphylococci.  Det  saknas  uppdaterade  data  (t.ex.  för  den  aktuella  prevalensen  av  resistens 
hos  enterobakterier  och  andra  gramnegativa  bakterier)  om  pefloxacins  antimikrobiella 
aktivitet, eftersom inga kliniska brytpunkter har definierats av EUCAST. 
Pefloxacins  antimikrobiella  aktivitet  mot  bakteriestammar  av  relevans  för  denna  indikation  är 
låg (Hoogkamp-Korstanje 1997). Dessutom har pefloxacin låg utsöndring i urinen (34 procent 
av  dosen  av  pefloxacin  inräknat  dess  aktiva  metabolit  norfloxacin)  (Naber  2001).  Nytta-
riskförhållandet när pefloxacin används vid denna indikation är därför negativt.  
•  Malign extern otit 
Malign extern otit, även kallat nekrotiserande extern otit, är en allvarlig invasiv 
bakterieinfektion som omfattar yttre hörselgången och skallbasen. Nästan 95 procent av de 
rapporterade fallen av malign extern otit i litteraturen förklaras med Pseudomonas aeruginosa 
(Bovo et al. 2012). Det bör noteras att pefloxacin har en låg antimikrobiell aktivitet mot P. 
aeruginosa och att nyttan därför är mycket begränsad. Nytta-riskförhållandet när pefloxacin 
används vid denna indikation är därför negativt.  
Kategori 2: indikationer ska begränsas 
För indikationerna inom kategori 2 anses nytta-riskförhållandet vara påverkat av det ovanstående 
säkerhetsproblemet mot bakgrund av (fluoro)kinolonernas nytta vid de nämnda sjukdomarna, samt 
den begränsade svårighetsgraden av vissa av dessa tillstånd, varför användningen vid dessa 
indikationer måste begränsas.  
Tabell 2 – Kategori 2-indikationer 
Indikationsrubrik 
Okomplicerad cystit 
Enkel okomplicerad akut cystit 
• 
•  Akut cystit hos kvinnor 
• 
•  Återkommande cystit hos kvinnor 
•  Akut okomplicerad infektion i de nedre urinvägarna (enkel cystit) 
Enkel okomplicerad akut cystit hos premenopausala vuxna kvinnor 
Akut exacerbation av KOL inräknat kronisk bronkit 
•  Akut exacerbation av kronisk obstruktiv lungsjukdom inräknat kronisk 
bronkit 
•  Akuta exacerbationer av kronisk bronkit  
• 
Exacerbation av kronisk obstruktiv lungsjukdom 
Akut bakteriell sinuit 
•  Akut sinuit 
•  Akut bakteriell sinuit 
Akut otitis media 
 
 
 
 
 
 
 
 
 
För dessa indikationer bör läkemedel som innehåller (fluoro)kinoloner endast användas om det anses 
olämpligt att använda andra antibakteriella medel som vanligen rekommenderas för behandling av 
dessa infektioner.  
Rekommendationen om begränsning till sista linjen bygger på följande: 
Okomplicerad cystit 
Enligt de tillgängliga vetenskapliga uppgifterna har fall av okomplicerad cystit ofta beskrivits som 
självbegränsande. Den aktuella studien av Gágyor et al (2015) visade att två tredjedelar av kvinnorna 
med okomplicerad urinvägsinfektion som behandlades med ibuprofen återhämtade sig utan antibiotika. 
Avsaknaden av symtomlindring och risken för komplikationer (särskilt pyelonefrit) var dock högre i 
gruppen som inte fick antibiotika. I de granskade europeiska riktlinjerna diskuteras inga alternativ till 
behandling med icke-antibakteriella medel för urinvägsinfektioner. Olämplig användning av 
(fluoro)kinoloner är förknippad med en snabbt ökande bakteriell resistens mot dessa medel 
(Committee on Infectious Diseases 2006; Murray and Baltimore 2007). 
Okomplicerad cystit anses utgöra en icke-allvarlig, icke-livshotande indikation där den potentiella 
risken är större än nyttan vid användning av fluorokinoloner som första linjens behandling. Nytta-
riskförhållandet vid indikationen okomplicerad cystit betraktas därför som oförändrat, och 
(fluoro)kinoloner ska endast användas till patienter som saknar andra behandlingsalternativ. 
Akut exacerbation av kronisk bronkit och KOL 
När hänsyn tas till effektdatan, risken för resistensutveckling och riskprofilen för (fluoro)kinolonerna 
tillsammans med den nya risken för långvariga, funktionsnedsättande och potentiellt irreversibla 
läkemedelsbiverkningar befinns nytta-riskförhållandet vara oförändrat endast vid allvarliga episoder av 
akut exacerbation av kronisk bronkit och KOL eller där andra behandlingsalternativ inte är effektiva 
eller tolereras. Det är inte nödvändigt att använda (fluoro)kinoloner vid lindriga till måttliga episoder 
där det finns andra behandlingsalternativ.  
Totalt sett betraktas nytta-riskförhållandet vid indikationen akut exacerbation av kronisk bronkit och 
KOL som positivt endast för patienter som saknar andra behandlingsalternativ.  
Akut bakteriell rinosinuit (bihåleinflammation) 
Akut bakteriell rinosinuit är vanligtvis en lindrig infektion förknippad med en hög andel spontant botade 
(90 procent). Cirka 80 procent av fallen av rinosinuit i den kliniska praxisen har viralt ursprung, och 
bara en försumbar andel av dessa (dvs. 0,5–2 procent) utvecklas till bakterieinfektioner (Gwaltney 
1996). 
Vad gäller den höga andelen lyckade placebobehandlingar av patienter och sinuitens oftast lindriga 
svårighetsgrad, bör nyttan av antibiotika noga vägas mot uppträdandet av läkemedelsbiverkningar och 
den potentiella risken för resistensselektion. 
Med tanke på risken vid användningen av (fluoro)kinoloner, såsom risken för långvariga, 
funktionsnedsättande och potentiellt permanenta allvarliga läkemedelsbiverkningar, ska 
(fluoro)kinoloner endast användas om det anses olämpligt att använda antibakteriella medel som 
vanligtvis rekommenderas för inledande behandling av akuta bakteriella rinosinuit-infektioner.  
Akut otitis media 
Akut otitis media betraktas som en multifaktoriell och polymikrobiell sjukdom, som vanligtvis inträffar 
som en komplikation till viral övre luftvägsinfektion (Marom et al 2012). Med en spontan läkningsgrad 
på över 80 procent skulle akut otitis media, som en av de vanligaste barnsjukdomarna, kunna anses 
vara en icke-allvarlig och i de flesta fall självbegränsande infektion. Behandling med (fluoro)kinoloner 
skulle kunna vara gynnsamt hos patienter med återkommande och/eller inte svarande fall av akut 
otitis media som orsakas av de multiresistenta etiologiska medlen där andra konventionella antibiotika 
troligen inte är effektiva. 
Med tanke på risken vid användningen av (fluoro)kinoloner, såsom risken för långvariga, 
funktionsnedsättande eller potentiellt permanenta läkemedelsbiverkningar, har det totala nytta-
riskförhållandet vid indikationen otitis media (akut) ändrats och ska endast användas till patienter som 
saknar andra behandlingsalternativ. 
Kategori 3: borttagning av indikationer 
Indikationerna inom kategori 3 anses ha ett negativt nytta-riskförhållande efter att hänsyn tagits till 
det ovanstående säkerhetsproblemet och med tanke på den begränsade nyttan av (fluoro)kinoloner vid 
de nämnda sjukdomarna. 
Tabell 3 – Kategori 3-indikationer 
Indikationsrubrik 
Faryngit – Tonsillit 
• 
• 
Faryngit 
Tonsillit 
Laryngit  
Akut bronkit 
Profylax av turistdiarré 
• 
• 
Profylax av infektiös gastroenterit (turistdiarré) 
Förebyggande av turistdiarré 
Preoperativa förberedelser för kronisk kolesteatomatös otit och kronisk otit som sprider 
sig till skelettet 
Septikemi 
Selektiv dekontaminering av mag-tarmkanalen hos patienter med nedsatt immunsystem 
Förebyggande av exacerbationer hos kvinnor med återkommande urinvägsinfektion 
• 
• 
• 
• 
• 
Profylax av frekventa, återkommande urinvägsinfektioner 
Långsiktig profylax av återkommande urinvägsinfektioner 
Profylax av ofta upprepade infektioner av urinvägsinfektioner 
Förebyggande av systemiska urinvägsinfektioner 
Profylax av systemiska urinvägsinfektioner 
Förebyggande av infektion vid kirurgiska ingrepp 
• 
Profylax efter operation eller ingrepp i urogenitalsystemet 
o  profylax efter operation eller ingrepp i urogenitalsystemet 
o  Profylax  av  återkommande  urinvägsinfektioner  efter  transuretral  kirurgi  eller 
 
 
Indikationsrubrik 
transrektal prostatabiopsi 
Vaginalinfektioner 
Meningit 
Infektion i cerebrospinalvätskan 
Endokardit 
Nosokomial penumoni 
Extern otit 
För dessa indikationer bygger rekommendationen att ta bort indikationen på följande: 
Faryngit – Tonsillit 
Enligt de tillgängliga uppgifterna har cirka 90 procent av faryngitfallen och 70 procent av tonsillitfallen 
hos vuxna och barn ett viralt ursprung (Zoorob et al 2012). Som är fallet vid faryngit av bakteriell 
etiologi är den vanligaste patogenen som orsakar bakteriell akut faryngit Streptococcus pyogenes.  
(Fluoro)kinoloner täcker inte i tillräcklig grad de många olika patogener som vanligtvis identifieras hos 
patienter  med  faryngit  och/eller  tonsillit.  Dessutom  måste  hänsyn  tas  till  ökande  resistens  mot 
(fluoro)kinoloner  och  en  möjlighet  till  funktionsnedsättande  läkemedelsbiverkningar  vid  detta  till 
största  delen  icke-allvarliga  tillstånd.  Nytta-riskförhållandet  för  användningen  av  (fluoro)kinoloner  vid 
bakteriell faryngit och/eller tonsillit betraktas därför som negativt. 
Laryngit  
Infektiös  laryngit  är  en  huvudsakligen  självbegränsande  virussjukdom  (orsakas  av  parainfluensa, 
rhinovirus,  influensa  och  adenovirus)  som  inte  svarar  på  antibiotikabehandling  (Higgins,  1974).  När 
hänsyn  tas  till  den  dominerande  virala  etiologin  för  laryngit,  dess  huvudsakligen  självbegränsande 
utveckling,  vanliga  mikroorganismers  ökande  resistens  mot  (fluoro)kinoloner  och  den  identifierade 
risken 
för  uppträdandet  av 
långvariga, 
funktionsnedsättande  och  potentiellt 
irreversibla 
läkemedelsbiverkningar,  betraktas  nytta-riskförhållandet  för  användningen  av  (fluoro)kinoloner  vid 
laryngit som negativt. 
Akut bronkit 
I allmänhet har de flesta luftrörsinfektioner ett viralt ursprung. Streptococcus pneumoniae, 
Haemophilus influenzae och Moraxella catharralis isolerades från sputumprov hos upp till 45 procent av 
patienterna med akut bronkit (Macfarlane et al. 1993) men deras roll är svår att urskilja på grund av 
potentiell orofaryngeal kolonisering hos friska personer (Laurenzi et al. 1961; Smith and Lockwood 
1986).  
Enligt de aktuella beläggen och i linje med de europeiska riktlinjerna (Woodhead et al. 2005, 2011) ser 
man en måttlig nytta av att använda antibiotika för akut bronkit hos annars friska personer.  
När  hänsyn  tas  till  den  ofta  virala  etiologin  för  akut  bronkit,  dess  huvudsakligen  självbegränsande 
utveckling, vanliga mikroorganismers ökande resistens mot (fluoro)kinoloner och den potentiella risken 
 
för funktionsnedsättande läkemedelsbiverkningar, betraktas nytta-riskförhållandet för användningen av 
(fluoro)kinoloner vid akut bronkit som negativt. 
Profylax av turistdiarré 
De flesta fallen av turistdiarré är självbegränsande och går spontant tillbaka inom 3–5 dagar. 
Antibiotikaprofylax rekommenderas inte för de flesta resenärer (CDC 2017; Hill et al 2006; Public 
Health Agency of Canada 2015; Riddle et al 2016). Enligt utvärderingen av tillgängliga riktlinjer och 
principförklaringar ska profylax av turistdiarré begränsas till endast korttidsresenärer som löper hög 
risk.  
Baserat på de patogena mikroorganismernas ökande resistens mot (fluoro)kinoloner, sambandet 
mellan (fluoro)kinoloner och C. difficile-associerad diarré, deras andra välkända risker förutom risken 
för sällsynta men ändå ihållande och funktionsnedsättande läkemedelsbiverkningar, betraktas nytta-
riskförhållandet för (fluoro)kinoloner vid profylax av turistdiarré som negativt. 
Preoperativa förberedelser för kronisk kolesteatomatös otit och kronisk otit som sprider sig 
till skelettet 
Den allmänna nyttan med systemisk antibiotikaprofylax vid ren-kontaminerad öronkirurgi är för 
närvarande inte tillräckligt styrkt, och fördelen jämfört med topiska antibiotika har inte bevisats. 
Problem kring användningen av (fluoro)kinoloner vid kirurgisk profylax måste alltid beaktas, däribland 
utvecklingen och spridningen av resistenta patogener och uppträdandet av läkemedelsbiverkningar till 
följd av (fluoro)kinoloner, däribland risken för potentiellt funktionsnedsättande 
läkemedelsbiverkningar. PRAC fann med tanke på detta att nytta-riskförhållandet för (fluoro)kinoloner 
vid preoperativa förberedelser för kronisk kolesteatomatös otit och kronisk otit som sprider sig till 
skelettet är negativt. 
Septikemi 
Septikemi är en allvarlig och livshotande sjukdom som är förknippad med hög dödlighet. Septikemi är i 
allmänhet  ospecifik  och  vanligtvis  ett  sekundärt  tillstånd  (ett  följdtillstånd)  till  en  primär  infektion. 
Behandlingen ska inriktas på den primära infektionen och väljas med hänsyn till behandlingens PK/PD-
kännetecken  och  infektionsplatsen.  Därför  accepteras  inte  septikemi  som  en  fristående  indikation  i 
enlighet med riktlinjen (CPMP/EWP/558/95 rev 2). Indikationen septikemi ska därför tas bort. 
Nytta-riskförhållandet för användning av (fluoro)kinoloner vid septikemi enligt ovan betraktas som 
negativt och indikationen ska tas bort.  
Selektiv dekontaminering av mag-tarmkanalen hos patienter med nedsatt immunsystem 
Vad  gäller  indikationen  ”selektiv  dekontaminering  av  mag-tarmkanalen  hos  patienter  med  nedsatt 
immunsystem”  är nyttan av att använda fluorokinoloner extremt begränsad. Faktum är att PRAC inte 
kunde  identifiera  något  hållbart  bevis  för  effekten  av  att  använda  (fluoro)kinoloner  vid  denna 
indikation.  På  grund  på  avsaknaden  av  vetenskapliga  belägg  om  effekt  och  rekommendationen  från 
IDWP  betraktas  nytta-riskförhållandet 
för  användningen  av  (fluoro)kinoloner  vid  ”selektiv 
dekontaminering av mag-tarmkanalen hos patienter med nedsatt immunsystem” som negativt.  
Förebyggande av exacerbationer hos kvinnor med återkommande urinvägsinfektioner (UVI) 
Återkommande urinvägsinfektioner är vanligt bland unga, friska kvinnor, trots att de anatomiskt och 
fysiologiskt oftast har normala urinvägar (Hooton 2001).  
Enligt  riktlinjen  från  European  Association  of  Urology  (EAU)  (Bonkat  et  al  2017)  ingår  rådgivning  och 
beteendeändringar 
i 
förebyggandet  av  okomplicerade  återkommande  urinvägsinfektioner. 
Antimikrobiell  profylax  kan  bara  ges  efter  att  försök  med  rådgivning  och  beteendeändringar 
genomförts  och  när  icke-antimikrobiella  åtgärder  har  misslyckats.  På  grund  av  risken  för  långvariga, 
funktionsnedsättande  och  potentiellt 
irreversibla 
läkemedelsbiverkningar  betraktas  nytta-
riskförhållandet för (fluoro)kinoloner vid indikationen förebyggande av exacerbationer hos kvinnor med 
återkommande urinvägsinfektion som negativt. 
Förebyggande av infektion vid kirurgiska ingrepp 
Antibiotika med bredare spektrum ska inte användas för profylax nära förfarandet eller bara försiktigt i 
mycket utvalda fall (European Association of Urology (EAU), ”Guidelines on Urological infections” från 
2015). Det medel som används för profylax nära förfarandet ska helst inte vara ett medel som kan 
krävas för infektionsbehandling. Samma resistensmönster mot pefloxacin delas dessutom med andra 
kinoloner, vilket gör det olämpligt att använda pefloxacin vid profylax nära förfarandet. Med tanke på 
det höga resistensmönstret mot pefloxacin, en möjlig utveckling av korsresistens mot andra kinoloner 
och den nyligen erkända risken för långvariga och potentiellt funktionsnedsättande biverkningar, är 
riskerna med att använda pefloxacin större än nyttan. Riskerna är större än nyttan vid denna 
indikation, varför indikationen ska tas bort.   
Vaginalinfektioner (AV) 
Grupp B streptococci (GBS), Escherichia coli, Staphylococcus aureus och Enterococcus faecalis är de 
organismer som oftast förknippas med aerob vaginit (Rampersaud et al 2012). Aerob vaginit (AV) 
kräver behandling som baseras på mikroskopiska fynd, och bäst resultat kan uppnås av en kombinerad 
lokal behandling med något av följande: antibiotika (infektiös komponent), steroider (inflammatorisk 
komponent) och/eller östrogen (atrofisk komponent). Vid fall av candida som förekommer vid 
mikroskopi eller odling måste antimykotika prövas först för att se om annan behandling fortfarande 
behövs. Vaginalsköljning med povidon-jodlösning kan ge snabb symtomlindring men botar inte den 
bakteriella belastningen på lång sikt. De lokala antibiotika som är att föredra är icke-absorberbara och 
av bredspektrumtyp, och täcker särskilt enteriska grampositiva och gramnegativa aerober, som 
kanamycin. Den senare bildar ofta kolonier men inflammatoriska infektioner är sällsynta, och 
användningen av orala antibiotika till kvinnor med AV avråds (Donders et al 2015; Wang et al. 2016). 
(Fluoro)kinoloner  rekommenderas  ibland  i  den  inledande  behandlingen  av  allvarliga  och/eller 
komplicerade  fall  av  aerob  vaginit  (dvs.  för  att  kontrollera  akuta  symtom  i  svåra  fall  såsom 
stafylokock- 
eller  makula-streptokockvaginit). 
Utifrån 
effektuppgifterna, 
den 
aktuella 
behandlingsriktlinjen, de kända riskerna förknippade med användningen av (fluoro)kinoloner, inräknat 
funktionsnedsättande 
läkemedelsbiverkningar, 
fann 
PRAC 
att 
nytta-riskförhållandet 
för 
(fluoro)kinoloner vid vaginit är negativt. 
Meningit 
I EU är indikationen meningit bara godkänd för pefloxacin. (Fluoro)kinoloner har inte undersökts i 
någon större omfattning för behandling av akut bakteriell meningit, och det finns därför bara 
sparsamma data om användningen av pefloxacin till patienter med meningit som inte gör det möjligt 
att fastställa effekten. 
På grund av pefloxacins potentiellt otillräckliga täckning av patogener som ger upphov till meningit och 
de risker som förknippas med olämplig meningitbehandling betraktas det övergripande nytta-
riskförhållandet för denna indikation som negativt och ska därför tas bort. 
Infektion i cerebrospinalvätskan 
Det finns inga tillgängliga uppgifter med fastställd effekt i denna kliniska miljö. Vidare anser PRAC att 
terminologin ”Infektion i cerebrospinalvätskan” är felaktig ur ett medicinskt perspektiv. Nytta-
riskförhållandet är därför negativt och indikationen ska tas bort. 
Endokardit 
I EU är indikationen endokardit godkänd uteslutande för pefloxacin. Infektiös endokardit är en allvarlig 
och livshotande sjukdom som är förknippad med hög dödlighet. Typiska mikroorganismer som kan 
orsaka infektiös endokardit är t.ex.Viridans streptococci, Streptococcus bovis, HACEK-gruppen, 
Staphylococcus aureus eller enterococci.  Efter granskning av de tillgängliga uppgifterna, som främst 
bygger på djurmodeller (Giamarellou H et al. 1989) kan inte pefloxacins effekt fastställas.  
På grund av pefloxacins potentiellt otillräckliga täckning av patogener som ger upphov till endokardit 
och de risker som förknippas med olämplig endokarditbehandling betraktas nytta-riskförhållandet för 
denna indikation som negativt.  
Nosokomial penumoni 
Pefloxacins låga antimikrobiella aktivitet mot Pseudomonas aeruginosa utesluter dess användning vid 
nosokomial penumoni där P. aeruginosa är en ofta förekommande patogen. Dessutom är ofloxacins 
aktivitet mot relevanta patogener alltför begränsad för att motivera dess användning vid nosokomial 
penumoni. Vid dessa infektioner bör en komplicerad utveckling förväntas liksom en hög nivå av de 
resistenta patogenerna. Det övergripande nytta-riskförhållandet för denna indikation betraktas därför 
som negativt. 
Extern otit 
Akut extern otit är cellulit i hörselgångens hud och underhud, med akut inflammation och varierande 
ödem. I de flesta av fallen orsakas extern otit av bakterieinfektioner (Dibb 1991; Rosenfeld et al. 
2014), men även andra sjukdomsframkallare såsom svampinfektioner eller icke-infektiösa 
dermatologiska processer bör övervägas. Vid bakteriell extern otit är de vanliga patogenerna 
främst Pseudomonas aeruginosa och Staphylococcus aureus, ofta i form av en polymikrobiell infektion 
(Dibb 1991; Clark et al. 1997). Effekten av topisk antibakteriell behandling har bekräftats i kliniska 
prövningar, medan användningen av systemisk behandling är tveksam (Freedman 1978; Yelland 1993; 
Cannon 1970) och bör begränsas till långvarig extern otit eller lokal eller systemisk spridning av 
infektionen (Sander 2001). Mot denna bakgrund betraktas nytta-riskförhållandet för denna indikation 
som negativt. 
Kategori 4: omformulering av indikationer i enlighet med aktuell medicinsk 
kunskap 
Indikationerna i denna kategori ändras (se bilaga III) eftersom de antingen är:  
(1)  för breda och täcker för många medicinska tillstånd vad gäller de tillgängliga vetenskapliga 
beläggen för bedömning av (fluoro)kinoloners nytta-riskförhållande, med tanke på Guideline on 
the evaluation of medicinal products indicated for treatment of bacterial infections 
(CPMP/EWP/558/95 rev 2) och i samband med de (under-) indikationer som nämns i 
kategorierna 1, 2 eller 3 här ovan. Därför måste dessa breda indikationer ändras.  
(2)  eller så är terminologin felaktig ur ett medicinskt perspektiv.  
Tabell 4 – Kategori 4-indikationer som anses vara för breda  
Indikationsrubrik 
Infektioner i njurarna, urinvägarna och könsorganen 
Urinvägsinfektion 
 
 
Luftvägsinfektioner  
Pneumoni 
Öron-, näs- och halsinfektioner 
Hud- och mjukvävnadsinfektioner 
Urinvägsinfektioner 
Gynekologiska infektioner 
Tabell 5 – Kategori 4-indikationer som ska omformuleras med korrekta medicinska begrepp  
Indikation 
Infektion i matsmältningssystemet och 
gallgångarna 
Förebyggande av infektion vid kirurgiska ingrepp 
Profylax av systemiska urinvägsinfektioner 
Förebyggande av systemiska urinvägsinfektioner 
Detaljer om ändringarna/omformuleringarna av kategori 4-indikationer som nämns i tabellerna 4 och 5 
här ovan finns i bilaga III till CHMP:s yttrande. 
Förutom ändringarna av indikationerna här ovan rekommenderade PRAC andra ändringar av 
produktinformationen, bland annat ytterligare varningar och försiktighet gällande de långvariga, 
funktionsnedsättande och potentiellt irreversibla läkemedelsbiverkningarna.  
PRAC rekommenderade även att följande läkemedel som innehåller kinoloner tillfälligt upphävs: 
nalidixinsyra, pipemidsyra, cinoxacin och flumekin. Nytta-riskförhållandet för fyra substanser 
(pipemidsyra, nalidixinsyra, flumekin och cinoxacin) betraktas som negativt. Faktum är att baserat på 
de nuvarande, tillgängliga uppgifterna är nyttan begränsad på grund av deras kemiska struktur och 
den förknippade farmakodynamiska och farmakokinetiska profilen (mycket smalt intervall av 
antibakteriell aktivitet, höga minsta inhiberande koncentrationer). Dessutom noteras det att dessa 
substanser inte står i några kliniska riktlinjer och att det inte längre finns några motiv för deras 
närvaro i behandlingsarsenalen för urinvägs-/genitalinfektioner/gastrointestinala infektioner. Med 
tanke på den begränsade nyttan och mot bakgrund av den totala risken förknippad med användningen 
av dessa läkemedel, inräknat risken för långvariga, funktionsnedsättande och potentiellt irreversibla 
läkemedelsbiverkningar, är nytta-riskförhållandet för dessa läkemedel negativt. För att det tillfälliga 
upphävandet ska upphöra ska innehavaren av godkännande för försäljning lämna in lämpliga 
vetenskapliga belägg för att visa på ett positivt nytta-riskförhållande för dessa läkemedel. Innehavaren 
av godkännande för försäljning ska motivera dosrekommendationen och överväga lämpliga PK/PD-data 
till stöd för indikationen. 
Centrala komponenter i ett brev till hälso- och sjukvården avtalades, tillsammans med tidpunkterna för 
dess distribution. 
Skäl till PRAC:s rekommendation  
Skälen är som följer: 
 
 
 
 
 
 
 
 
•  Kommittén för säkerhetsövervakning och riskbedömning av läkemedel (PRAC) har beaktat 
förfarandet enligt artikel 31 i direktiv 2001/83/EG till följd av säkerhetsdata för läkemedel som 
innehåller kinoloner och fluorokinoloner för systemisk och inhalerad användning. 
• 
PRAC har beaktat samtliga inlämnade data för läkemedel som innehåller kinoloner och 
fluorokinoloner vad gäller långvariga, funktionsnedsättande och potentiellt irreversibla 
läkemedelsbiverkningar. I detta ingick de svar som innehavarna av godkännande för 
försäljning lämnat in skriftligen samt resultaten av samråd med IDWP (Infectious Disease 
working party). Dessutom har PRAC beaktat synpunkterna från patientorganisationer, 
patienter, familjer och vårdare, samt synpunkterna från hälso- och sjukvårdspersonal i en 
offentlig utfrågning. PRAC har även granskat alla data som lämnats in av olika aktörer, både 
före och efter den offentliga utfrågningen.  
• 
• 
• 
• 
• 
PRAC fann att vissa av de allvarliga biverkningarna förknippade med användningen av 
kinoloner och fluorokinoloner i mycket sällsynta fall kan vara långvariga, funktionsnedsättande 
och potentiellt irreversibla och att dessa risker är en klasseffekt. 
PRAC fann att för patienter med en allvarlig infektion som är känslig för dessa antibiotika 
förblir fluorokinoloner ett viktigt behandlingsalternativ trots den mycket sällsynta risken för 
långvariga, funktionsnedsättande och potentiellt irreversibla läkemedelsbiverkningar.  
PRAC fann att andra behandlingsalternativ bör övervägas vid lindrigare infektioner. Därför ska 
fluorokinoloner reserveras som sista linjens behandling till patienter där andra 
behandlingsalternativ inte är effektiva eller inte tolereras.  
PRAC fann dessutom att nyttan av att behandla lindriga och/eller självbegränsande infektioner 
med kinoloner och fluorokinoloner inte är större än den totala risken förknippad med 
användningen av dessa läkemedel, inräknat den allvarliga risken för långvariga, 
funktionsnedsättande och potentiellt irreversibla läkemedelsbiverkningar.  
PRAC rekommenderade således att följande läkemedel som innehåller kinoloner tillfälligt 
upphävs: nalidixinsyra, pipemidsyra, cinoxacin och flumekin, eftersom de inte har kvar någon 
indikation med ett positivt nytta-riskförhållande. För att det tillfälliga upphävandet ska upphöra 
ska innehavaren av godkännande för försäljning lämna in lämpliga vetenskapliga belägg för att 
visa på ett positivt nytta-riskförhållande för läkemedlet.  
•  Dessutom rekommenderade PRAC ändringar i produktinformationen, bland annat indikationen 
och ytterligare varningar och försiktighet gällande de långvariga, funktionsnedsättande och 
potentiellt irreversibla läkemedelsbiverkningarna.  
•  Centrala komponenter i ett brev till hälso- och sjukvården avtalades, tillsammans med 
tidpunkterna för dess distribution.  
Av denna anledning fann PRAC att nytta-riskförhållandet för följande läkemedel som innehåller 
fluorokinoloner: pefloxacin, lomefloxacin, ciprofloxacin, levofloxacin, ofloxacin, moxifloxacin, 
norfloxacin, prulifloxacin, rufloxacin, är fortsatt gynnsamt, med reservation för de avtalade 
ändringarna i produktinformationen och andra åtgärder för riskminimering.  
Kommittén rekommenderar därför att villkoren för godkännandena för försäljning ändras för 
pefloxacin, lomefloxacin, ciprofloxacin, levofloxacin, ofloxacin, moxifloxacin, norfloxacin, prulifloxacin, 
rufloxacin. 
PRAC fann dessutom att nytta-riskförhållandet för följande läkemedel som innehåller kinoloner: 
nalidixinsyra, pipemidsyra, cinoxacin och flumekin, inte längre är gynnsamt och bör tillfälligt upphävas. 
 
För att det tillfälliga upphävandet ska upphöra rekommenderade PRAC att innehavaren av 
godkännande för försäljning lämnar in lämpliga vetenskapliga belägg för att visa på ett positivt nytta-
riskförhållande för läkemedlet vid någon indikation. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation. 
 
 
