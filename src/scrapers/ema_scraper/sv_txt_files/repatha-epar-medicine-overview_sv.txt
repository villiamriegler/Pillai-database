EMA/607707/2021 
EMEA/H/C/003766 
Repatha (evolokumab) 
Sammanfattning av Repatha och varför det är godkänt inom EU 
Vad är Repatha och vad används det för? 
Repatha är ett  läkemedel som 
används för att sänka blodfettsnivåerna hos patienter med primär hyperkolesterolemi (höga 
kolesterolnivåer i blodet orsakade av en genetisk avvikelse), homozygot familjär hyperkolesterolemi 
(en allvarlig form av höga kolesterolnivåer i blodet som ärvts från båda föräldrarna) samt blandad 
dyslipidemi (onormala nivåer av olika fetter,  bland annat kolesterol). 
Det används också för att  minska risken för hjärtproblem hos patienter med ateroskleros 
(åderförkalkning) som har haft en hjärtinfarkt, stroke eller andra problem i cirkulationssystemet 
(aterosklerotisk hjärtsjukdom). 
Repatha ges i kombination med en statin  eller en statin  plus andra fettsänkande läkemedel. Repatha 
kan också ges utan en statin  till patienter som inte kan ta statiner. Vissa patienter måste följa en 
fettsnål diet. 
Repatha innehåller den aktiva substansen evolokumab. 
Hur används Repatha? 
Innan behandlingen med Repatha inleds ska man först utesluta  andra orsaker till ett  överskott på 
kolesterol i blodet och onormala blodfettsnivåer.  
Repatha finns som en injektionsvätska, lösning i förfyllda sprutor, förfyllda injektionspennor och 
cylinderampuller. Ampullerna får inte användas tillsammans med en automatisk doseringsanordning 
som kallas minidoserare. Injektionerna ges under huden i buken, låret eller överarmen.  
Den rekommenderade dosen för vuxna med blandad dyslipidemi eller aterosklerotisk hjärtsjukdom och 
vuxna och barn från 10  års ålder med primär hyperkolesterolemi är antingen 140 mg varannan vecka 
eller 420  mg en gång i månaden.  
För vuxna och barn från 10  års ålder med homozygot familjär hyperkolesterolemi är den initiala 
rekommenderade dosen 420 mg en gång i månaden. Om önskat svar inte uppnåtts  efter 12  veckors 
behandling kan dosen höjas upp till  420 mg varannan vecka.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union  
© European Medicines Agency, 2021. Reproduction is authorised provided the source is acknowledged. 
 
Läkemedlet är receptbelagt. Patienterna kan ge sig själva läkemedlet efter lämplig utbildning. 
För mer information om hur du använder Repatha, läs bipacksedeln eller tala med läkare eller 
apotekspersonal. 
Hur verkar Repatha? 
Den aktiva substansen i Repatha, evolokumab, är en monoklonal antikropp (en typ av protein) som 
har utformats för att  binda till ett  protein som kallas PCSK9. PCSK9 binder till  kolesterolreceptorer på 
levercellernas yta, vilket gör att  receptorerna tas upp och bryts ner inuti  cellerna. Genom att  binda till 
PCSK9 blockerar Repatha det från att  interagera med kolesterolreceptorer på levercellernas yta. Detta 
förhindrar att  receptorerna bryts ner och på så sätt ökas deras antal på cellytan där de kan binda till 
LDL-kolesterol (det ”onda” kolesterolet) och föra bort det från blodflödet. Detta bidrar till att  sänka 
mängden kolesterol i blodet. Repatha hjälper också till att  minska mängden av andra fetthaltiga  ämnen 
i blodet hos patienter med blandad dyslipidemi. 
Vilka fördelar med Repatha har visats i studierna? 
Hyperkolesterolemi  och blandad dyslipidemi 
Vid primär hyperkolesterolemi och blandad dyslipidemi undersöktes Repatha i nio huvudstudier med 
omkring 7  400 vuxna patienter, däribland patienter med heterozygot familjär sjukdom. I vissa studier 
undersöktes Repatha som enda läkemedel, medan andra studier undersökte Repatha i kombination 
med andra fettsänkande läkemedel, och dessa omfattade patienter som stod  på de högsta 
rekommenderade statindoserna. Vissa studier jämförde Repatha med placebo (overksam behandling) 
och andra med ett annat läkemedel (ezetimib). I dessa studier fann man en betydande sänkning av 
nivåerna av LDL-kolesterol i blodet (omkring 60–70  procent mer än placebo, och omkring 40  procent 
mer än ezetimib) från vecka 10 till vecka 12 i studien och vid slutet av den tolfte veckan. 
Repatha undersöktes också i en huvudstudie  med 157  barn i åldern 10–17 år med heterozygot familjär 
hyperkolesterolemi. I studien jämfördes Repatha med placebo och båda gavs i kombination med 
optimal fettsänkande behandling. I denna studie fann man efter 24  veckors behandling att Repatha 
sänkte LDL-kolesterolet i blodet med omkring 38 procent mer än placebo. 
Vid homozygot familjär hyperkolesterolemi undersöktes Repatha i två huvudstudier som omfattade 
155 patienter,  varav 14 var barn från 12 års ålder. I en av dessa studier fann man att 
blodfettsnivåerna sänktes efter 12 veckors behandling när Repatha gavs tillsammans med andra 
fettsänkande läkemedel (omkring 15–32 procent mer än placebo när det gavs som tillägg till  andra 
fettsänkande läkemedel). En andra studie visade att  långvarig användning av Repatha gav en 
kvarstående sänkning av blodfettsnivåerna hos dessa patienter under 28  veckors behandling. 
Repatha undersöktes också i en huvudstudie  som omfattade 13 barn i åldern 10–17  år med homozygot 
familjär hyperkolesterolemi. I denna studie fann man att  långvarig användning av Repatha, i 
kombination med optimal  fettsänkande behandling, gav en kvarstående sänkning av LDL-kolesterolet 
hos dessa barn under 80  veckors behandling.  
Aterosklerotisk hjärtsjukdom 
Repatha undersöktes på över 27  500 patienter med tidigare diagnostiserad kardiovaskulär sjukdom. 
De fick antingen Repatha eller placebo, båda tillsammans med en optimal fettsänkande behandling, 
under i genomsnitt 2 år. I Repatha-gruppen drabbades mindre än 10  procent (1  344 av 
Repatha (evolokumab)  
EMA/607707/2021 
Sida 2/3 
 
 
 
 
13 784  patienter) av en kardiovaskulär händelse (dvs. dödsfall, hjärtinfarkt, stroke, inläggning på 
sjukhus eller operation på grund av problem med blodflödet till  hjärtat) under studien, jämfört med 
strax över 11  procent i placebogruppen (1  563 av 13  780 patienter).  
Vilka är riskerna med Repatha? 
De vanligaste biverkningarna som orsakas av Repatha (kan förekomma hos upp till  1 av 
100 användare) är nasofaryngit (inflammation i näsa och hals), övre luftvägsinfektion (näs- och 
halsinfektion), ryggsmärta, ledsmärta, influensa och reaktioner på injektionsstället. En fullständig 
förteckning över biverkningar och restriktioner för Repatha finns i bipacksedeln. 
Varför är Repatha godkänt i EU? 
Europeiska läkemedelsmyndigheten (EMA) fann att fördelarna med Repatha är större än riskerna och 
att  Repatha kan godkännas för försäljning i EU. I samtliga studier på patienter med primär 
hyperkolesterolemi och blandad dyslipidemi noterade EMA att  Repatha uppvisade en betydande 
sänkning av nivåerna av LDL-kolesterol, som är en känd riskfaktor för kardiovaskulär sjukdom. Hos 
patienter med aterosklerotisk hjärtsjukdom minskade Repatha antalet kardiovaskulära händelser, 
särskilt hjärtinfarkt och stroke. EMA  noterade även att  det finns begränsade behandlingsalternativ för 
patienter med homozygot familjär sjukdom och att  dessa patienter löper högre risk för kardiovaskulär 
sjukdom. För dessa patienter, inräknat vissa barn över 10 år, uppvisade Repatha en konsekvent 
sänkning av nivåerna av LDL-kolesterol och denna sänkning var större än vad som kan uppnås med 
befintliga fettsänkande läkemedel. Repathas biverkningar anses godtagbara och hanterbara. 
Vad görs för att garantera säker och effektiv användning av Repatha? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Repatha har tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Repatha kontinuerligt. 
Biverkningar som har rapporterats för Repatha utvärderas noggrant och nödvändiga åtgärder vidtas 
för att skydda patienter. 
Mer information om Repatha 
Den 17  juli 2015 beviljades Repatha ett godkännande för försäljning som gäller i hela EU.  
Mer information om Repatha finns på EMA:s webbplats:  
ema.europa.eu/medicines/human/EPAR/repatha. 
Denna sammanfattning  uppdaterades senast 11–2021. 
Repatha (evolokumab)  
EMA/607707/2021 
Sida 3/3 
 
 
 
 
