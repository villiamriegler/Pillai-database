EMA/880957/2016 
EMEA/H/C/002826 
Sammanfattning av EPAR för allmänheten 
Ledaga 
klormetin 
Detta är en sammanfattning av det offentliga europeiska utredningsprotokollet (EPAR) för Ledaga. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Ledaga ska användas. 
Praktisk information om hur Ledaga ska användas finns i bipacksedeln. Du kan också kontakta din 
läkare eller apotekspersonal. 
Vad är Ledaga och vad används det för? 
Ledaga är ett läkemedel som används för att behandla vuxna med en hudcancer som kallas kutant T-
cellslymfom av mycosis fungoides-typ. Läkemedlet innehåller den aktiva substansen klormetin. 
Eftersom antalet patienter med denna hudcancer är litet betraktas sjukdomen som sällsynt och Ledaga 
klassificerades som särläkemedel (ett läkemedel som används vid sällsynta sjukdomar) den 22 maj 
2012. 
Ledaga är ett hybridläkemedel, vilket innebär att det liknar ett referensläkemedel (i det här fallet 
Caryolysine) som innehåller samma aktiva substans och används i samma syfte. Skillnaden mellan 
Ledaga och Caryolysine är att Ledaga finns som en gel och att Caryolysine fanns som en vätska för 
spädning innan den appliceras på huden. 
Hur används Ledaga? 
Ledaga är receptbelagt. Behandling med Ledaga ska inledas av läkare med lämplig erfarenhet. 
Ledaga, som finns som en gel, appliceras som en tunn film på de drabbade hudområdena en gång om 
dagen. Det måste appliceras försiktigt så att det inte hamnar på områden som inte drabbats av 
sjukdomen. Behandlingen ska avbrytas om patienterna utvecklar blåsor eller öppna sår. Mer 
information finns i bipacksedeln. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Hur verkar Ledaga? 
Den aktiva substansen i Ledaga, klormetin, tillhör en grupp läkemedel mot cancer som kallas 
”alkylerande medel”. Alkylerande medel verkar genom att binda till cellernas DNA medan cellerna delar 
sig. Detta gör att cellerna inte kan dela sig och att de till slut dör. 
Vilken nytta med Ledaga har visats i studierna? 
Företaget har lagt fram data från den publicerade litteraturen som visar att klormetin, den aktiva 
substansen i Ledaga, är effektivt när det gäller att behandla kutant T-cellslymfom av mycosis 
fungoides-typ. 
I en studie på 260 patienter fann man dessutom att Ledaga var minst lika effektivt som en salva som 
innehåller samma mängd klormetin. Salvans effekt ansågs likvärdig med den av referensläkemedlet, 
Caryolysine. Effekten uppmättes som fullständig eller delvis förbättring i ”CAILS-poäng”, varvid 
cancerns olika kännetecken, såsom hudskadans storlek och utseende, poängsätts. Ledaga var effektivt 
hos 58 procent av patienterna (76 patienter av 130) efter minst 6 månaders behandling jämfört med 
48 procent av patienterna (62 av 130) som använde salvan. 
Vilka är riskerna med Ledaga? 
De vanligaste biverkningarna som orsakas av Ledaga (kan förekomma hos fler än 1 av 10 personer) är 
dermatit (hudinflammation med rodnad, utslag, smärta och brännande känsla i huden), hudinfektion 
och klåda. En fullständig förteckning över biverkningar och restriktioner finns i bipacksedeln. 
Varför godkänns Ledaga? 
Kommittén för humanläkemedel (CHMP) fann att det styrkts att Ledaga har likvärdig säkerhet och 
effekt med Caryolysine samt tillfredsställande kvalitet. CHMP fann därför att nyttan är större än de 
konstaterade riskerna, liksom för Caryolysine. Kommittén rekommenderade att Ledaga skulle 
godkännas för användning i EU. 
Vad görs för att garantera säker och effektiv användning av Ledaga? 
Företaget som marknadsför Ledaga ska tillhandahålla material som förhindrar oavsiktlig kontakt med 
läkemedlet, särskilt i ögonen och inuti näsan och munnen. Materialet ska inkludera en förseglingsbar, 
barnskyddande plastpåse för säker förvaring av läkemedlet i ett kylskåp, tillsammans med ett 
patientkort med anvisningar om det rätta sättet att applicera läkemedlet. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Ledaga har också tagits med i produktresumén och bipacksedeln. 
Mer information om Ledaga 
EPAR för Ledaga finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Ledaga finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Ledaga från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Ledaga  
EMA/880957/2016 
Sida 2/2 
 
 
 
