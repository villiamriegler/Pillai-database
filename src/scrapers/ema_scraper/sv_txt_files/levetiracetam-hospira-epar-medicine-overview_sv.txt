EMA/341166/2021 
EMEA/H/C/002783 
Levetiracetam Hospira (levetiracetam) 
Sammanfattning av Levetiracetam Hospira och varför det är godkänt inom 
EU  
Vad är Levetiracetam Hospira och vad används det för? 
Levetiracetam Hospira är ett epilepsiläkemedel. Det kan ges som enda läkemedel till patienter från 
16 års ålder som nyligen har fått diagnosen epilepsi, för att behandla partiella anfall med eller utan 
sekundär generalisering. Detta är en typ av epilepsi där alltför mycket elektrisk aktivitet i en sida av 
hjärnan orsakar symtom som t.ex. plötsliga, ryckiga rörelser i en del av kroppen, förvrängda hörsel-, 
lukt- eller synintryck, domningar eller plötslig rädsla. Sekundär generalisering inträffar när den 
epileptiska aktiviteten senare sprider sig vidare till hela hjärnan. 
Levetiracetam Hospira kan också användas som tillägg till andra läkemedel mot epilepsi för att 
behandla 
• 
partiella anfall med eller utan generalisering hos patienter från 4 års ålder, 
•  myoklona anfall (korta, snabba ryckningar i en muskel eller muskelgrupp) hos patienter från 12 års 
ålder med juvenil myoklon epilepsi, 
• 
primära generaliserade tonisk-kloniska anfall (större anfall, inklusive medvetandeförlust) hos 
patienter från 12 års ålder med idiopatisk generaliserad epilepsi (den typ av epilepsi som antas 
vara ärftlig). 
Levetiracetam Hospira används som ett alternativ för patienter när oral behandling för tillfället inte är 
möjlig. 
Levetiracetam Hospira innehåller den aktiva substansen levetiracetam och är ett generiskt läkemedel. 
Det innebär att Levetiracetam Hospira innehåller samma aktiva substans och verkar på samma sätt 
som ett ”referensläkemedel” som redan är godkänt i EU. Referensläkemedlet är Keppra. Mer 
information om generiska läkemedel finns i dokumentet med frågor och svar här. 
Hur används Levetiracetam Hospira? 
Levetiracetam Hospira ges som infusion (dropp i en ven) och det är receptbelagt.  
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
  
 
 
 
Den vanliga startdosen för patienter över 12 år som väger mer än 50 kg är 500 mg två gånger per 
dag. Den dagliga dosen kan ökas upp till 1 500 mg två gånger per dag. För patienter i åldern 4–17 år 
som väger mindre än 50 kg beror dosen på kroppsvikten. 
Infusionsbehandling med Levetiracetam Hospira ska vara tillfällig.  
För mer information om hur du använder Levetiracetam Hospira, läs bipacksedeln eller tala med läkare 
eller apotekspersonal. 
Hur verkar Levetiracetam Hospira? 
Den aktiva substansen i Levetiracetam Hospira, levetiracetam, är ett epilepsiläkemedel. Epilepsi 
orsakas av alltför hög elektrisk aktivitet i hjärnan. Det är fortfarande inte känt exakt hur levetiracetam 
verkar, men det binder till ett protein som kallas synaptiskt vesikelprotein 2A som medverkar vid 
frisättningen av kemiska signalsubstanser från nervcellerna. På så sätt kan Levetiracetam Hospira 
bidra till att stabilisera den elektriska aktiviteten i hjärnan och förhindra anfall. 
Hur har Levetiracetam Hospiras effekt undersökts? 
Företaget har lagt fram data om levetiracetam från publicerad litteratur. Fördelarna och riskerna med 
den aktiva substansen vid godkänd användning har redan studerats för referensläkemedlet, Keppra, 
och behöver inte studeras igen för Levetiracetam Hospira.  
Liksom för alla läkemedel har företaget lagt fram data om kvaliteten på Levetiracetam Hospira. Inga 
bioekvivalensstudier behövde göras för att undersöka om Levetiracetam Hospira tas upp på liknande 
sätt och ger samma nivå av den aktiva substansen i blodet som referensläkemedlet. Detta eftersom 
Levetiracetam Hospira ges genom infusion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Levetiracetam Hospira? 
Eftersom Levetiracetam Hospira är ett generiskt läkemedel anses dess fördelar och risker vara 
desamma som för referensläkemedlet.  
Varför är Levetiracetam Hospira godkänt i EU? 
Europeiska läkemedelsmyndigheten (EMA) fann att det styrkts att Levetiracetam Hospira i enlighet 
med EU:s krav är likvärdigt med Keppra. Myndigheten fann därför att fördelarna är större än de 
konstaterade riskerna, liksom för Keppra, och att Levetiracetam Hospira kan godkännas för 
användning i EU.  
Vad görs för att garantera säker och effektiv användning av Levetiracetam 
Hospira? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Levetiracetam Hospira har tagits med i produktresumén 
och bipacksedeln. 
Liksom för alla läkemedel övervakas de vetenskapliga uppgifterna för Levetiracetam Hospira 
kontinuerligt. Misstänkta biverkningar som har rapporterats för Levetiracetam Hospira utvärderas 
noggrant och nödvändiga åtgärder vidtas för att skydda patienterna. 
Levetiracetam Hospira (levetiracetam)  
EMA/341166/2021  
Sida 2/3 
 
 
 
Mer information om Levetiracetam Hospira 
Den 8 januari 2014 beviljades Levetiracetam Hospira ett godkännande för försäljning som gäller i hela 
EU.  
Mer information om Levetiracetam Hospira finns på EMA:s webbplats: 
https://www.ema.europa.eu/en/medicines/human/EPAR/levetiracetam-hospira  
Information om referensläkemedlet finns också på EMA:s webbplats. 
Denna sammanfattning uppdaterades senast 06-2021. 
Levetiracetam Hospira (levetiracetam)  
EMA/341166/2021  
Sida 3/3 
 
 
 
 
