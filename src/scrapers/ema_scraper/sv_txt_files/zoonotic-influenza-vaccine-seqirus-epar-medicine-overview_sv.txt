EMA/434158/2023 
EMEA/H/C/006375 
Zoonotic influenza vaccine Seqirus (zoonotiskt 
influensavaccin [H5N1] [ytantigen, inaktiverat, 
adjuvanterat]) 
Sammanfattning av Zoonotic influenza vaccine Seqirus och varför det är 
godkänt inom EU 
Vad är Zoonotic influenza vaccine Seqirus och vad används det för? 
Zoonotic influenza vaccine Seqirus är ett vaccin som ges till vuxna för att skydda mot influensa 
orsakad av subtypen H5N1 (fågelinfluensa) av influensa A-virus. Zoonotic influenza vaccine Seqirus 
innehåller delar av influensavirus som har inaktiverats. 
Zoonotic influenza vaccine Seqirus innehåller den A/turkey/Turkey/1/2005 (H5N1)-liknande 
influensastammen (NIBRG-23) (klad 2.2.1). 
Läkemedlet är detsamma som Aflunov, som redan godkänts i EU. Företaget som tillverkar Aflunov har 
godkänt att de vetenskapliga uppgifterna för Aflunov används för Zoonotic influenza vaccine Seqirus 
(informerat samtycke). 
Hur används Zoonotic influenza vaccine Seqirus? 
Vaccinet ges som två enkeldoser som injiceras i överarmens muskler med minst tre veckors 
mellanrum. I händelse av en officiellt deklarerad pandemi orsakad av H5N1-subtypen av influensa A-
viruset får personer som redan vaccinerats med Zoonotic influenza vaccine Seqirus (med en eller två 
doser) endast ges en ytterligare dos, i stället för de två doser som rekommenderas för ovaccinerade 
personer. 
Zoonotic influenza vaccine Seqirus är receptbelagt och ska användas i enlighet med officiella 
rekommendationer som utfärdats på nationell nivå av folkhälsomyndigheter. 
För mer information om hur du använder Zoonotic influenza vaccine Seqirus, läs bipacksedeln eller tala 
med läkare eller apotekspersonal. 
Hur verkar Zoonotic influenza vaccine Seqirus? 
Zoonotic influenza vaccine Seqirus ges före eller under en influensapandemi för att skydda mot en ny 
influensasubtyp. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
En influensapandemi inträffar när en ny subtyp av influensaviruset lyckas sprida sig eftersom 
människor inte har immunitet (skydd) mot den. Hälsoexperter befarar att en framtida 
influensapandemi kan orsakas av virusets H5N1-subtyp, en infektion som kan spridas från fåglar till 
människor (zoonotisk infektion). 
Vacciner verkar genom att de förbereder immunsystemet (kroppens naturliga försvar) för hur det ska 
skydda sig mot en viss virussjukdom. Vaccinet innehåller vissa delar av H5N1-viruset som först har 
inaktiverats (avdödats) så att det inte orsakar någon sjukdom. När en person får vaccinet uppfattar 
immunsystemet delar av viruset i vaccinet som ”främmande” och bildar antikroppar mot dem. Om den 
vaccinerade personen senare kommer i kontakt med viruset kommer dessa antikroppar, tillsammans 
med andra komponenter i immunsystemet, att kunna döda viruset och bidra till att skydda mot 
sjukdomen. 
Zoonotic influenza vaccine Seqirus innehåller ett adjuvans, ett ämne som hjälper till att stärka 
immunsvaret på vaccinet. 
Vilka fördelar med Zoonotic influenza vaccine Seqirus har visats i 
studierna? 
Zoonotic influenza vaccine Seqirus har visat sig producera tillräckligt med antikroppar för att stimulera 
ett immunsvar och skydda mot H5N1. 
I två huvudstudier, där man använde den A/Vietnam/1194/2004 (H5N1)-liknande stammen (NIBRG-
14), tillhandahölls data om vaccination med Zoonotic influenza vaccine Seqirus hos friska vuxna i 
åldrar under och över 60 år. I en studie som omfattade 3 372 personer fick försökspersonerna 
antingen ett vaccin mot säsongsinfluensa följt av två doser av Zoonotic influenza vaccine Seqirus med 
tre veckors mellanrum, eller placebo (overksamt vaccin) följt av två doser av ett adjuvanterat 
säsongsvaccin med tre veckors mellanrum. När 21 dagar gått efter den andra injektionen kunde man i 
den första studien konstatera att omkring 90 procent av dem som var yngre än 60 år och omkring 
80 procent av dem som var äldre än 60 år hade tillräckligt med antikroppar för att skydda dem mot 
H5N1. 
I den andra studien, som omfattade 240 personer, fick försökspersonerna Zoonotic influenza vaccine 
Seqirus enligt olika vaccinationsscheman. I studierna undersöktes vaccinets förmåga att utlösa 
produktion av antikroppar (”immunogenicitet”) mot influensaviruset. Utifrån studien fastställdes det att 
Zoonotic influenza vaccine Seqirus ska ges som två doser med minst tre veckors mellanrum. 
En tredje studie, där man använde ett vaccin med den A/turkey/Turkey/1/2005 (H5N1)-liknande 
stammen (NIBRG-23), gjordes på 343 vuxna i åldrar under och över 60 år. Studien visade att 21 dagar 
efter den andra injektionen hade omkring 70 procent av de vuxna som var under 60 år och omkring 
64 procent av dem som var över 60 år ett godtagbart antikroppssvar. 
Vilka är riskerna med Zoonotic influenza vaccine Seqirus? 
En fullständig förteckning över biverkningar och restriktioner för Zoonotic influenza vaccine Seqirus 
finns i bipacksedeln. 
De vanligaste biverkningarna som orsakas av Zoonotic influenza vaccine Seqirus (kan förekomma hos 
fler än 1 av 10 användare) är huvudvärk, myalgi (muskelsmärta), reaktioner på injektionsstället 
(svullnad, smärta, rodnad och förhårdnad i huden), trötthet, frossa och allmän sjukdomskänsla. 
Zoonotic influenza vaccine Seqirus bör inte ges till patienter som har haft en anafylaktisk reaktion 
(allvarlig allergisk reaktion) mot någon av vaccinets komponenter, inbegripet ämnen som finns i 
Zoonotic influenza vaccine Seqirus (zoonotiskt influensavaccin [H5N1] [ytantigen, 
inaktiverat, adjuvanterat]) 
EMA/434158/2023 
Sida 2/3 
 
 
 
mycket låga halter (spår) i vaccinet (ägg- eller kycklingprotein, ovalbumin [protein i äggvita], 
kanamycin eller neomycinsulfat [antibiotika], formaldehyd, hydrokortison och 
cetyltrimetylammoniumbromid). Det kan dock vara lämpligt att ge vaccinet till dessa patienter under 
en pandemi om utrustning för återupplivning finns omedelbart tillgänglig. 
Varför är Zoonotic influenza vaccine Seqirus godkänt i EU? 
Zoonotic influenza vaccine Seqirus visade sig producera tillräckliga nivåer av antikroppar för att 
stimulera ett immunsvar och skydda mot H5N1. Europeiska läkemedelsmyndigheten (EMA) fann därför 
att fördelarna med Zoonotic influenza vaccine Seqirus är större än riskerna och att Zoonotic influenza 
vaccine Seqirus kan godkännas för försäljning i EU. 
Vad görs för att garantera säker och effektiv användning av Zoonotic 
influenza vaccine Seqirus? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Zoonotic influenza vaccine Seqirus har tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Zoonotic influenza vaccine 
Seqirus kontinuerligt. Misstänkta biverkningar som har rapporterats för Zoonotic influenza vaccine 
Seqirus utvärderas noggrant och nödvändiga åtgärder vidtas för att skydda patienterna. 
Mer information om Zoonotic influenza vaccine Seqirus 
Den 9 oktober 2023 beviljades Zoonotic influenza vaccine Seqirus ett godkännande för försäljning som 
gäller i hela EU. 
Mer information om Zoonotic influenza vaccine Seqirus finns på EMA:s webbplats: 
ema.europa.eu/medicines/human/EPAR/zoonotic-influenza-vaccine-seqirus. 
Denna sammanfattning uppdaterades senast 10-2023. 
Zoonotic influenza vaccine Seqirus (zoonotiskt influensavaccin [H5N1] [ytantigen, 
inaktiverat, adjuvanterat]) 
EMA/434158/2023 
Sida 3/3 
 
 
 
