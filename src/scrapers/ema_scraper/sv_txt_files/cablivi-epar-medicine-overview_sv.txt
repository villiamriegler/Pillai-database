EMA/244353/2020 
EMEA/H/C/004426 
Cablivi (kaplacizumab) 
Sammanfattning av Cablivi och varför det är godkänt inom EU 
Vad är Cablivi och vad används det för? 
Cablivi är ett läkemedel som används för att behandla vuxna och barn från 12 års ålder som väger 
minst 40 kg med en episod av förvärvad trombotisk trombocytopenisk purpura (aTTP), som är en 
koagulationssjukdom. Under en episod av aTTP bildas blodproppar i små blodkärl samtidigt som 
patienten har ett lågt antal blodplättar (”trombocyter”, komponenter som hjälper blodet att koagulera). 
Cablivi används tillsammans med plasmabytesbehandling (ett förfarande där vissa antikroppar tas bort 
från blodet) och behandlingar för att sänka immunsystemets aktivitet (kroppens försvar). 
Cablivi innehåller den aktiva substansen kaplacizumab. 
aTTP är sällsynt och Cablivi klassificerades som särläkemedel (ett läkemedel som används vid sällsynta 
sjukdomar) den 30 april 2009. Mer information om klassificeringen som särläkemedel finns här: 
ema.europa.eu/Find medicine/Human medicines/Rare disease designation 
Hur används Cablivi? 
Cablivi är receptbelagt. Behandlingen ska påbörjas och övervakas av läkare med erfarenhet av att 
behandla patienter med koagulationssjukdomar som påverkar små blodkärl. 
Behandlingen med Cablivi inleds med en dos på 10 mg som ges som en injektion i en ven före 
plasmabytesbehandlingen. Behandlingen fortsätter med 10 mg dagligen genom injektion under huden i 
magen efter daglig plasmabytesbehandling, och fortsätter i 30 dagar efter att daglig 
plasmabytesbehandling avbrutits. Behandlingen med Cablivi kan fortsätta längre tid om så behövs. 
Patienterna får också behandlingar för att sänka immunsystemets aktivitet. 
Patienter eller vårdare kan ge Cablivi själva efter att de fått lära sig hur man gör. 
För att få mer information om hur du använder Cablivi, läs bipacksedeln eller tala med läkare eller 
apotekspersonal. 
Hur verkar Cablivi? 
Hos patienter med aTTP är nivån av ett ämne som kallas von Willebrand-faktor förhöjd. 
von Willebrand-faktorn verkar på blodplättarna så att de klibbar ihop och bildar blodproppar. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
Kaplacizumab, den aktiva substansen i Cablivi, är en nanoantikropp (en liten antikropp) som har 
utformats för att fästa vid von Willebrand-faktorn på ett sätt som förhindrar att den verkar på 
blodplättar. Detta gör att blodplättarna klibbar ihop mindre och bildar färre proppar i blodkärlen, vilket 
ökar nivåerna av blodplättar i blodet eftersom de inte längre tas upp för att bilda proppar. 
Vilka fördelar med Cablivi har visats i studierna? 
I två huvudstudier har Cablivis effekt undersökts hos patienter med aTTP som behövde 
plasmabytesbehandling för sin sjukdom. Alla patienter fick standardbehandling. 
I den första studien, på 75 patienter, återgick antalet blodplättar till det normala intervallet efter i 
genomsnitt 3 dagar hos patienterna som behandlades med Cablivi, jämfört med nästan 5 dagar hos 
dem som fick placebo (en overksam behandling). 
I den andra studien, på 145 patienter, mätte man den tid det tog tills antalet blodplättar återgick till 
det normala intervallet och sjukdomen förbättrades tillräckligt för att daglig plasmabytesbehandling 
skulle kunna avbrytas inom 5 dagar. I studien fann man att antalet blodplättar sannolikt skulle kunna 
återgå till det normala intervallet snabbare hos de patienter som behandlades med Cablivi än hos dem 
som fick placebo. 
Även om huvudstudien endast omfattade vuxna har företaget lämnat in ytterligare modelldata som 
visar att läkemedlet kommer att vara lika effektivt hos barn från 12 års ålder och som väger minst 
40 kg. 
Vilka är riskerna med Cablivi? 
De vanligaste biverkningarna som orsakas av Cablivi (kan förekomma hos fler än 1 av 10 användare) 
är näsblod, huvudvärk och blödande tandkött. En fullständig förteckning över biverkningar och 
restriktioner för Cablivi finns i bipacksedeln. 
Varför är Cablivi godkänt i EU? 
Europeiska läkemedelsmyndigheten (EMA) fann att fördelarna med Cablivi är större än riskerna och att 
Cablivi kan godkännas för försäljning i EU. EMA fann att Cablivi i kombination med 
plasmabytesbehandling och immunsuppression hos patienter med aTTP kan minska den tid det tar tills 
blodplättarna återgår till det normala intervallet, vilket är förknippat med kortare 
plasmabytesbehandling och kortare vistelse i intensivvården. Den viktigaste biverkningen av 
behandlingen är blödning, vilken dock anses vara hanterbar. Företaget förväntas tillhandahålla 
resultaten av en studie om Cablivis säkerhet och effekt över en längre period. 
Vad görs för att garantera säker och effektiv användning av Cablivi? 
Företaget som marknadsför Cablivi ska lämna in material, bland annat ett patientinformationskort, om 
risken för allvarlig blödning och hur risken bör hanteras. 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Cablivi har också tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Cablivi kontinuerligt. 
Biverkningar som har rapporterats för Cablivi utvärderas noggrant och nödvändiga åtgärder vidtas för 
att skydda patienterna. 
Cablivi (kaplacizumab)  
EMA/244353/2020  
Sida 2/3 
 
 
 
 
Mer information om Cablivi 
Den 31 augusti 2018 beviljades Cablivi ett godkännande för försäljning som gäller i hela EU. 
Mer information om Cablivi finns på EMA:s webbplats: ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 05-2020. 
Cablivi (kaplacizumab)  
EMA/244353/2020  
Sida 3/3 
 
 
 
