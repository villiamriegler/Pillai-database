BILAGA I
PRODUKTRESUMÉ
1
1.
LÄKEMEDLETS NAMN
Comtan 200 mg filmdragerade tabletter
2.
KVALITATIV OCH KVANTITATIV SAMMANSÄTTNING
Varje filmdragerad tablett innehåller 200 mg entakapon.
Hjälpämnen med känd effekt
Varje tablett innehåller 1,82 mg sackaros och 7,3 mg natrium som en beståndsdel av hjälpämnena.
För fullständig förteckning över hjälpämnen se avsnitt 6.1.
3.
LÄKEMEDELSFORM
Filmdragerad tablett
Brunorange, oval, bikonvex filmdragerad tablett med ”Comtan” ingraverat på ena sidan.
4.
KLINISKA UPPGIFTER
4.1 Terapeutiska indikationer
Entakapon är indicerat som tillägg till standardberedningar av levodopa/benserazid eller 
levodopa/karbidopa till vuxna patienter med Parkinsons sjukdom och end-of-dose fluktuationer, som
inte kan stabiliseras på dessa kombinationer.
4.2 Dosering och administreringssätt
Entakapon bör enbart användas i kombination med levodopa/benserazid eller levodopa/karbidopa. 
Förskrivningsinformationen för dessa levodopapreparat är tillämplig vid samtidig användning med 
entakapon.
Dosering
En 200 mg tablett tas tillsammans med varje dos av levodopa/dopa-dekarboxylashämmare. Den 
högsta rekommenderade dosen är 200 mg 10 gånger dagligen, d.v.s. 2000 mg entakapon.
Entakapon förstärker effekten av levodopa. För att reducera levodoparelaterade dopaminerga 
biverkningar, såsom dyskinesier, illamående, kräkningar och hallucinationer, är det därför ofta 
nödvändigt att justera levodopadosen inom de första dygnen till de första veckorna efter påbörjad 
behandling med entakapon. Dygnsdosen av levodopa kan reduceras med cirka 10–30 % genom att 
förlänga dosintervallen och/eller minska mängden levodopa per dos, i enlighet med patientens 
kliniska tillstånd.
Avbryts behandlingen med entakapon är det nödvändigt att justera doseringen av annan 
antiparkinsonbehandling, särskilt levodopa, för att uppnå en tillräcklig kontroll av 
parkinsonsymtomen.
Entakapon ökar biotillgängligheten av levodopa från standardberedningar av levodopa/benserazid 
något mer (5–10 %) än från standardberedningar av levodopa/karbidopa. Därför kan patienter som 
använder standardberedningar av levodopa/benserazid behöva en större minskning av levodopadosen 
när entakapon sätts in.
2
Nedsatt njurfunktion
Njurinsufficiens påverkar inte entakapons farmakokinetik och ingen dosjustering behöver göras. 
Däremot kan ett längre dosintervall övervägas till patienter som genomgår dialysbehandling (se 
avsnitt 5.2).
Nedsatt leverfunktion
Se avsnitt 4.3.
Äldre (≥65 år)
Ingen dosjustering av entakapon behöver göras till äldre.
Pediatrisk population
Säkerhet och effekt för Comtan för barn under 18 år har inte fastställts. Inga data finns tillgängliga.
Administreringssätt
Entakapon ges oralt tillsammans med varje dos av levodopa/karbidopa eller levodopa/benserazid.
Entakapon kan tas med eller utan föda (se avsnitt 5.2).
4.3 Kontraindikationer
-
-
-
-
-
-
Överkänslighet mot den aktiva substansen eller mot något hjälpämne som anges i avsnitt 6.1.
Nedsatt leverfunktion.
Feokromocytom.
Samtidig användning av entakapon och icke-selektiva monoaminoxidas (MAO-A och MAO-B)-
hämmare (t.ex. fenelzin och tranylcypromin).
Samtidig användning av en selektiv MAO-A-hämmare plus en selektiv MAO-B-hämmare och 
entakapon (se avsnitt 4.5).
Tidigare sjukdomshistoria med neuroleptiskt malignt syndrom (NMS) och/eller icke-traumatisk 
rabdomyolys.
4.4 Varningar och försiktighet
Rabdomyolys, sekundärt efter svåra dyskinesier eller neuroleptiskt malignt syndrom (NMS), har vid 
enstaka tillfällen observerats hos patienter med Parkinsons sjukdom.
NMS, inklusive rabdomyolys och hypertermi kännetecknas av motoriska symtom (rigiditet, 
myoklonier, tremor), förändringar av mental status (t.ex. oro, förvirring, koma), förhöjd 
kroppstemperatur, autonom dysfunktion (takykardi, instabilt blodtryck) och förhöjt 
serumkreatininfosfokinas. Det kan hända att endast en del av dessa symtom och/eller fynd 
förekommer i individuella fall.
Varken NMS eller rabdomyolys har rapporterats i samband med entakaponbehandling i kontrollerade 
prövningar vid abrupt utsättning av entakapon. Sedan marknadsintroduktionen har enskilda fall av 
NMS rapporterats, speciellt efter abrupt reducering eller utsättning av entakapon och andra samtidigt 
använda dopaminerga läkemedel. Då det anses motiverat, bör utsättning av entakapon och annan 
dopaminerg behandling ske långsamt och om tecken och/eller symtom uppkommer, trots den 
långsamma utsättningen av entakapon, kan en höjning av levodopadosen bli nödvändig.
Entakaponbehandling bör ges med försiktighet till patienter med ischemisk hjärtsjukdom.
Genom sin verkningsmekanism kan entakapon påverka metabolismen av läkemedel där en 
katekolgrupp ingår och potentiera deras effekt. Entakapon bör därför ges med försiktighet till 
patienter som behandlas med läkemedel som metaboliseras av katekol-O-metyltransferas (COMT), 
3
t.ex. rimiterol, isoprenalin, adrenalin, noradrenalin, dopamin, dobutamin, alfametyldopa och 
apomorfin (se även avsnitt 4.5).
Entakapon ges alltid som tillägg till levodopabehandling. Därför bör de försiktighetsåtgärder som 
gäller för levodopabehandling också iakttas vid behandling med entakapon. Entakapon ökar 
biotillgängligheten av levodopa från standardberedningar av levodopa/benserazid 5–10 % mer än från 
standardberedningar av levodopa/karbidopa. Följaktligen kan dopaminerga biverkningar vara mer 
frekventa när entakapon läggs till levodopa/benserazidbehandling (se även avsnitt 4.8). För att 
reducera levodoparelaterade dopaminerga biverkningar är det ofta nödvändigt att justera 
levodopadosen inom de första dygnen till de första veckorna efter påbörjad behandling med 
entakapon, i enlighet med patientens kliniska tillstånd (se avsnitt 4.2 och 4.8).
Entakapon kan förvärra levodopainducerad ortostatisk hypotension. Entakapon bör ges med 
försiktighet till patienter som tar andra läkemedel som kan orsaka ortostatisk hypotension.
I kliniska prövningar var en del dopaminerga biverkningar, t.ex. dyskinesi, vanligare bland patienter 
som fick entakapon och dopaminagonister (såsom bromokriptin), selegilin eller amantadin, jämfört 
med de som erhöll placebo med denna kombination. Doseringen av andra antiparkinsonläkemedel 
kan behöva justeras när entakaponbehandling inleds.
Entakapon tillsammans med levodopa har associerats med somnolens och plötsligt inträdande 
sömnepisoder hos patienter med Parkinsons sjukdom. Försiktighet ska därför iakttas vid bilkörning 
eller användning av maskiner (se även avsnitt 4.7).
För patienter med diarré rekommenderas uppföljning av vikt för att undvika potentiellt kraftig 
viktminskning. Långvarig eller ihållande diarré som uppkommer under användning av entakapon kan 
vara ett tecken på kolit. Vid långvarig eller ihållande diarré ska läkemedlet sättas ut och lämplig 
medicinsk behandling och utredning övervägas.
Patienter bör regelbundet monitoreras för utvecklingen av impulskontrollstörningar. Patienter och 
omhändertagare ska göras uppmärksamma på att beteendesymtom på impulskontrollstörningar
inklusive patologiskt spelberoende, ökad libido, hypersexualitet, tvångsmässigt spenderande eller 
köpande, hetsätning och tvångsmässigt ätande kan förekomma hos patienter behandlade med 
dopaminagonister och/eller andra dopaminerga behandlingar så som Comtan tillsammans med 
levodopa. Översyn av behandlingen rekommenderas om sådana symtom uppstår.
För patienter som upplever progressiv anorexi, asteni och viktminskning inom en relativt kort tid bör
det övervägas att utföra en medicinsk utvärdering inklusive undersökning av leverfunktionen.
Comtan tabletter innehåller sackaros. Patienter med något av följande sällsynta, ärftliga tillstånd bör 
inte använda detta läkemedel: fruktosintolerans, glukos-galaktosmalabsorption eller sukras-isomaltas-
brist.
Detta läkemedel innehåller 7,3 mg natrium per tablett. Den högsta rekommenderade dosen 
(10 tabletter per dag) innehåller 73 mg natrium motsvarande 4 % av WHOs högsta rekommenderat 
dagligt intag (2 gram natrium för vuxna).
4.5
Interaktioner med andra läkemedel och övriga interaktioner
Ingen interaktion mellan entakapon och karbidopa har iakttagits vid rekommenderad dosering. 
Farmakokinetisk interaktion med benserazid har inte studerats.
I enkeldosstudier med friska frivilliga iakttogs inga interaktioner mellan entakapon och imipramin 
eller mellan entakapon och moklobemid. Likaledes observerades inga interaktioner mellan entakapon 
och selegilin vid studier med upprepad tillförsel på parkinsonpatienter. Erfarenhet av klinisk 
användning av entakapon tillsammans med flera läkemedel, inkluderande MAO-A-hämmare, 
4
tricykliska antidepressiva, noradrenalinåterupptagshämmare såsom desipramin, maprotilin och 
venlafaxin och läkemedel som metaboliseras av COMT (t.ex. föreningar med katekolstruktur, 
rimiterol, isoprenalin, adrenalin, noradrenalin, dopamin, dobutamin, alfametyldopa, apomorfin och 
paroxetin) är dock fortfarande begränsad. Försiktighet bör iakttas när dessa läkemedel används 
samtidigt med entakapon (se även avsnitt 4.3 och 4.4).
Entakapon kan användas tillsammans med selegilin (en selektiv MAO-B-hämmare), men dygnsdosen 
bör inte överskrida 10 mg.
Entakapon kan kelatbinda järn i mag-tarmkanalen. Entakapon och järnpreparat bör tas med minst 2–
3 timmars mellanrum (se avsnitt 4.8).
Entakapon binder till humant albumin bindningsställe II, som även binder flera andra läkemedel, 
såsom diazepam och ibuprofen. Kliniska interaktionsstudier med diazepam och icke-steroida 
antiinflammatoriska läkemedel har inte utförts. Enligt in vitro-studier förväntas ingen signifikant 
undanträngning ske vid terapeutiska koncentrationer av dessa läkemedel.
På grund av affiniteten till cytokrom P450 2C9 in vitro (se avsnitt 5.2), kan entakapon eventuellt 
påverka läkemedel med metabolism som är beroende av detta isoenzym, såsom S-warfarin. I en 
interaktionsstudie med friska frivilliga, förändrade dock entakapon inte plasmanivåerna av S-warfarin, 
medan AUC för R-warfarin ökade i genomsnitt med 18 % (CI90 11-26 %). INR-värdena ökade i 
genomsnitt med 13 % (CI90 6-19 %). Kontroll av INR rekommenderas därför då entakapon ges till 
patienter som får warfarin.
4.6
Fertilitet, graviditet och amning
Graviditet
Inga uppenbara teratogena eller primära fostertoxiska effekter observerades i djurstudier där 
exponeringen av entakapon var markant högre än vid terapeutisk exponering. Eftersom erfarenhet 
saknas av behandling av gravida kvinnor, bör entakapon inte användas under graviditet.
Amning
I djurstudier utsöndrades entakapon i mjölk. Säkerheten vid tillförsel av entakapon till spädbarn är 
okänd. Amning bör undvikas under behandling med entakapon.
4.7 Effekter på förmågan att framföra fordon och använda maskiner
Comtan tillsammans med levodopa kan ha påtaglig effekt på förmågan att framföra fordon och 
använda maskiner. Entakapon kan tillsammans med levodopa orsaka yrsel och symtomatisk 
ortostatism. Detta bör uppmärksammas vid bilkörning eller användning av maskiner.
Patienter som behandlas med entakapon tillsammans med levodopa och uppvisar somnolens och/eller 
plötsligt inträdande sömnepisoder ska instrueras att avstå från bilkörning eller deltagande i aktiviteter 
där nedsatt uppmärksamhet kan utsätta dem själva eller andra för risk för allvarlig skada eller död 
(t.ex. användning av maskiner) tills sådana återkommande episoder har upphört (se även avsnitt 4.4).
4.8 Biverkningar
Sammanfattning av säkerhetsprofilen
De vanligaste biverkningarna orsakade av entakapon är relaterade till ökad dopaminerg aktivitet och 
uppträder vanligtvis vid behandlingens början. Reducerad dos av levodopa minskar dessa reaktioners 
svårighetsgrad och frekvens. Den andra större gruppen av biverkningar är gastrointestinala symtom 
såsom illamående, kräkningar, buksmärta, förstoppning och diarré. Urinen kan missfärgas rödbrun av 
5
entakapon, men detta är ofarligt.
Vanligtvis är de biverkningar som orsakas av entakapon milda till måttliga. I kliniska studier har de
vanligaste biverkningarna som lett till avbrott av entakaponbehandlingen varit gastrointestinala 
symtom (t.ex. diarré 2,5 %) samt ökade dopaminerga biverkningar av levodopa (t.ex. dyskinesier 
1,7 %).
Dyskinesier (27 %), illamående (11 %), diarré (8 %), buksmärta (7 %) och muntorrhet (4,2 %) 
rapporterades signifikant oftare för entakapon än för placebo i poolade data från kliniska studier som 
involverade 406 patienter som fick läkemedlet och 296 patienter som fick placebo.
En del biverkningar, såsom dyskinesi, illamående och buksmärta kan vara vanligare vid högre (1400 
till 2000 mg/dygn) än vid lägre doser av entakapon.
Tabell över biverkningar
Följande biverkningar, listade nedan i tabell 1, har sammanställts dels från kliniska studier med 
entakapon dels efter marknadsintroduktionen av entakapon.
Tabell 1 Biverkningar*
Psykiska störningar
Vanliga:
Mycket sällsynta:
Insomnia, hallucinationer, förvirring, paroniria (mardrömmar)
Agitation
Centrala och perifera nervsystemet
Mycket vanliga:
Vanliga:
Dyskinesi
Förvärrad parkinsonism, yrsel, dystoni, hyperkinesi
Hjärtat**
Vanliga:
Mindre vanliga:
Ischemisk hjärtsjukdom annat än hjärtinfarkt (t.ex. angina 
pectoris)
Hjärtinfarkt
Magtarmkanalen
Mycket vanliga:
Vanliga:
Mycket sällsynta:
Ingen känd 
frekvens:
Illamående
Diarré, buksmärta, muntorrhet, förstoppning, kräkning
Anorexi
Kolit
Lever och gallvägar
Sällsynta:
Ingen känd 
frekvens:
Hud och subkutan vävnad
Sällsynta:
Mycket sällsynta:
Ingen känd
frekvens:
Njurar och urinvägar
Avvikande resultat vid leverfunktionstest
Hepatit huvudsakligen med kolestatiska drag (se avsnitt 4.4)
Erytematöst eller makulopapulöst hudutslag
Urtikaria
Missfärgning av hud, hår, skägg och naglar
Mycket vanliga:
Missfärgning av urin
Allmänna symtom och/eller symtom vid administreringsstället
Vanliga:
Mycket sällsynta:
Trötthet, ökad svettning, fall
Viktminskning
*
Biverkningarna är ordnade under frekvensrubriker, de mest frekventa först, enligt följande 
indelning: Mycket vanliga (≥1/10); vanliga (≥1/100, <1/10); mindre vanliga (≥1/1 000, 
<1/100); sällsynta (≥1/10 000, <1/1 000); mycket sällsynta (<1/10 000), ingen känd frekvens 
6
**
(kan inte beräknas från tillgängliga data, eftersom ingen välgrundad bedömning har kunnat 
beräknas i kliniska eller epidemiologiska studier).
Incidensen av hjärtinfarkt och andra ischemiska hjärtsjukdomar (0,43 % respektive 1,54 %) 
härrör från en analys av 13 dubbelblinda studier omfattande 2082 patienter med motoriska end-
of-dose-fluktuationer som fick entakapon.
Beskrivning av utvalda biverkningar
Entakapon tillsammans med levodopa har associerats med enskilda fall av svår somnolens dagtid och 
plötsligt inträdande sömnepisoder.
Impulskontrollstörningar: Patologiskt spelberoende, ökad libido, hypersexualitet, tvångsmässigt 
spenderande eller köpande, hetsätning och tvångsmässigt ätande kan förekomma hos patienter 
behandlade med dopaminagonister och/eller andra dopaminerga behandlingar såsom Comtan 
tillsammans med levodopa (se avsnitt 4.4).
Enskilda fall av NMS har rapporterats efter abrupt reducering eller utsättning av entakapon och andra 
dopaminerga behandlingar.
Enskilda fall av rabdomyolys har rapporterats.
Rapportering av misstänkta biverkningar
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V.
4.9 Överdosering
Data efter marknadsföringen inkluderar enstaka fall av överdosering där den högsta dygnsdosen av 
entakapon som rapporterats har varit 16 000 mg. De akuta symtomen och tecknen vid dessa fall av 
överdosering inkluderar förvirring, minskad aktivitet, somnolens, hypotoni, missfärgning av huden
samt urtikaria. Behandlingen vid akut överdosering är symtomatisk.
5.
FARMAKOLOGISKA EGENSKAPER
5.1
Farmakodynamiska egenskaper
Farmakoterapeutisk grupp: övriga dopaminerga medel, ATC-kod: N04BX02.
Entakapon tillhör en ny terapeutisk grupp, katekol-O-metyltransferas (COMT)-hämmare. Den är en 
reversibel, specifik, och huvudsakligen perifert verkande COMT-hämmare som är framtagen för 
samtidig administrering med levodopapreparat. Entakapon reducerar den metabola omvandlingen av 
levodopa till 3-O-metyldopa (3-OMD) genom att hämma COMT-enzymet. Detta leder till en ökning 
av AUC för levodopa. Mängden levodopa tillgänglig i hjärnan ökar. Entakapon förlänger på så vis det 
kliniska svaret på levodopa.
Entakapon hämmar COMT-enzymet huvudsakligen i perifer vävnad. COMT-hämning i erytrocyterna 
följer nära plasmakoncentrationerna för entakapon och visar på detta vis tydligt COMT-hämningens 
reversibilitet.
Kliniska studier
I två dubbelblinda fas III-studier gavs totalt 376 patienter med Parkinsons sjukdom och end-of-dose-
fluktuationer entakapon eller placebo till varje dos av levodopa/dopa-dekarboxylashämmare. 
7
Resultaten visas i tabell 2. I studie I mättes ON-tiden i timmar per dygn via dagböcker och i studie II 
ON-tiden per dygn i procent.
Tabell 2. ON-tiden per dygn (Medelvärde±SD)
Studie I: ON-tiden per dygn i timmar (h)
Baseline
Vecka 8-24
Entakapon (n=85)
9,3±2,2
10,7±2,2
Placebo (n=86)
9,2±2,5
9,4±2,6
Skillnad
1 tim 20 min
8,3 %
CI95 %, 45 min – 1 tim 56 min
Studie II: ON-tiden per dygn i procent (%)
Baseline
Vecka 8-24
Entakapon (n=103)
60,0±15,2
66,8±14,5
Placebo (n=102)
60,8±14,0
62,8±16,80
Skillnad
4,5 % (0 tim 35 min)
CI95 %, 0,93 % - 7,97 %
Det förelåg motsvarande minskningar av OFF-tid.
Den procentuella förändringen från baseline i OFF-tid var –24 % i entakapongruppen och 0 % i 
placebogruppen i studie I. Motsvarande siffror i studie II var –18 % respektive –5 %.
5.2
Farmakokinetiska egenskaper
Allmänna egenskaper hos den aktiva substansen
Absorption
Det föreligger stora intra- och interindividuella variationer i absorptionen av entakapon.
Maximal plasmakoncentration (Cmax) uppnås vanligtvis cirka en timme efter intag av en 200 mg 
entakapontablett. Substansen genomgår omfattande första passage-metabolism. Biotillgängligheten av 
entakapon är ungefär 35 % efter en oral dos. Föda påverkar inte absorptionen av entakapon 
signifikant.
Distribution
Efter absorption från mag-tarmkanalen fördelas entakapon snabbt till perifer vävnad med en 
distributionsvolym på 20 liter vid steady state (Vdss). Cirka 92 % av dosen elimineras under -fas med 
en kort halveringstid på 30 minuter. Entakapons totala clearance är ungefär 800 ml/min.
Entakapon är i hög grad bundet till plasmaproteiner, främst albumin. I humanplasma är den fria 
fraktionen inom det terapeutiska koncentrationsintervallet ungefär 2,0 %. Vid terapeutiska 
koncentrationer tränger inte entakapon bort andra höggradigt proteinbundna substanser (t.ex. 
warfarin, salicylsyra, fenylbutazon eller diazepam) från bindningsställena. Entakapon trängs heller 
inte i någon signifikant grad bort av någon av dessa substanser vid terapeutiska eller högre 
koncentrationer.
Metabolism
En liten mängd av entakapon, (E)-isomeren, omvandlas till dess (Z)-isomer. (E)-isomeren utgör 95 % 
av entakapons AUC. (Z)-isomeren och spår av andra metaboliter utgör de återstående 5 %.
Data från in vitro-studier med humana levermikrosomberedningar indikerar att entakapon hämmar 
cytokrom P450 2C9 (IC50~4 M). Entakapon visade låg eller ingen hämning av andra typer av P450-
isoenzymer (CYP1A2, CYP2A6, CYP2D6, CYP2E1, CYP3A och CYP2C19) (se avsnitt 4.5).
8
Eliminering
Elimineringen av entakapon sker främst genom icke-renal metabolism. Uppskattningsvis 80–90 % av 
dosen utsöndras via faeces. Detta har dock inte bekräftats hos människa. Cirka 10–20 % utsöndras via 
urinen. Endast spår av entakapon kan påträffas i urinen i oförändrad form. Större delen (95 %) av 
läkemedlet som utsöndras i urinen är konjugerat med glukuronsyra. Av de metaboliter som påträffas i 
urinen har bara ungefär 1 % bildats genom oxidering.
Egenskaper hos patienter
Entakapon har liknande farmakokinetiska egenskaper hos såväl yngre personer som äldre. 
Läkemedlets metabolism är långsammare hos patienter med mild till måttlig leverinsufficiens (Child-
Pugh klass A och B), vilket medför förhöjd plasmakoncentration av entakapon i både absorptions- och
elimineringsfaserna (se avsnitt 4.3). Njurinsufficiens påverkar inte entakapons farmakokinetik. 
Däremot kan ett längre dosintervall övervägas åt patienter som genomgår dialysbehandling
5.3
Prekliniska säkerhetsuppgifter
Gängse studier avseende säkerhetsfarmakologi, allmäntoxicitet, genotoxicitet och karcinogenicitet
visade inte några särskilda risker för människa. I toxicitetsstudier med upprepad dosering har anemi 
observerats, förmodligen beroende på entakapons förmåga att kelatbinda järn. Beträffande 
reproduktionstoxicitet har minskad fostervikt och en något fördröjd skelettutveckling observerats hos 
kaniner vid systemexponering inom det terapeutiska intervallet.
6.
FARMACEUTISKA UPPGIFTER
6.1
Förteckning över hjälpämnen
Tablettkärna
Mikrokristallin cellulosa
Mannitol
Kroskarmellosnatrium
Hydrerad vegetabilisk olja
Magnesiumstearat
Filmdragering
Hypromellos
Polysorbat 80
Glycerol 85 %
Sackaros
Gul järnoxid (E172)
Röd järnoxid (E172)
Titandioxid (E171)
Magnesiumstearat
6.2
Inkompatibiliteter
Ej relevant.
6.3 Hållbarhet
3 år.
9
6.4
Särskilda förvaringsanvisningar
Inga särskilda förvaringsanvisningar.
6.5
Förpackningstyp och innehåll
Vita polyetylenburkar av hög täthet (HDPE) med vita förseglingar av polypropylen (PP) innehållande 
30, 60 eller 100 tabletter.
Eventuellt kommer inte alla förpackningsstorlekar att marknadsföras.
6.6
Särskilda anvisningar för destruktion
Inga särskilda anvisningar för destruktion.
7.
INNEHAVARE AV GODKÄNNANDE FÖR FÖRSÄLJNING
Orion Corporation
Orionintie 1
FI-02200 Espoo
Finland
8.
NUMMER PÅ GODKÄNNANDE FÖR FÖRSÄLJNING
EU/1/98/081/005-007
9.
DATUM FÖR FÖRSTA GODKÄNNANDE/FÖRNYAT GODKÄNNANDE
Datum för det första godkännandet: 22 september 1998
Datum för den senaste förnyelsen: 03 september 2008
10. DATUM FÖR ÖVERSYN AV PRODUKTRESUMÉN
Ytterligare information om detta läkemedel finns på Europeiska läkemedelsmyndighetens webbplats
http://www.ema.europa.eu.
10
BILAGA II
A.
B.
C.
D.
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET
11
A.
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS
Namn och adress till tillverkare som ansvarar för frisläppande av tillverkningssats
Orion Corporation Orion Pharma
Joensuunkatu 7
FI-24100 Salo
Finland
B.
VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING
Receptbelagt läkemedel.
C.
ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING
Periodiska säkerhetsrapporter

Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel.
D.
VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET
Riskhanteringsplan

Ej relevant.
12
BILAGA III
MÄRKNING OCH BIPACKSEDEL
13
A. MÄRKNING
14
UPPGIFTER SOM SKA FINNAS PÅ YTTRE FÖRPACKNINGEN OCH PÅ 
INNERFÖRPACKNINGEN
KARTONG OCH BURKETIKETT
1.
LÄKEMEDLETS NAMN
Comtan 200 mg filmdragerade tabletter
Entakapon
2.
DEKLARATION AV AKTIV(A) SUBSTANS(ER)
1 tablett innehåller 200 mg entakapon.
3.
FÖRTECKNING ÖVER HJÄLPÄMNEN
Innehåller sackaros och natrium.
4.
LÄKEMEDELSFORM OCH FÖRPACKNINGSSTORLEK
30 filmdragerade tabletter
60 filmdragerade tabletter
100 filmdragerade tabletter
5.
ADMINISTRERINGSSÄTT OCH ADMINISTRERINGSVÄG
Läs bipacksedeln före användning.
Oral användning
6.
SÄRSKILD VARNING OM ATT LÄKEMEDLET MÅSTE FÖRVARAS UTOM SYN-
OCH RÄCKHÅLL FÖR BARN
Förvaras utom syn- och räckhåll för barn.
7.
ÖVRIGA SÄRSKILDA VARNINGAR OM SÅ ÄR NÖDVÄNDIGT
8.
UTGÅNGSDATUM
Utg.dat.
9.
SÄRSKILDA FÖRVARINGSANVISNINGAR
15
10.
SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL
11.
INNEHAVARE AV GODKÄNNANDE FÖR FÖRSÄLJNING (NAMN OCH ADRESS)
Kartong
Orion Corporation
Orionintie 1
FI-02200 Espoo
Finland
Etikett
Orion Corporation
12. NUMMER PÅ GODKÄNNANDE FÖR FÖRSÄLJNING
EU/1/98/081/005
EU/1/98/081/006
EU/1/98/081/007
30 filmdragerade tabletter
100 filmdragerade tabletter
60 filmdragerade tabletter
13. TILLVERKNINGSSATSNUMMER
Batch
14. ALLMÄN KLASSIFICERING FÖR FÖRSKRIVNING
15. BRUKSANVISNING
16.
INFORMATION I PUNKTSKRIFT
Comtan 200 mg [endast kartong]
17. UNIK IDENTITETSBETECKNING – TVÅDIMENSIONELL STRECKKOD 
[endast kartong]
Tvådimensionell streckkod som innehåller den unika identitetsbeteckningen
18. UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA
[endast kartong]
PC {nummer}
SN {nummer}
<NN {nummer}>
16
B. BIPACKSEDEL
17
Bipacksedel: Information till användaren
Comtan 200 mg filmdragerade tabletter
entakapon
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig.
-
-
-
Spara denna information, du kan behöva läsa den igen.
Om du har ytterligare frågor vänd dig till läkare eller apotekspersonal.
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina.
Om du får biverkningar, tala med läkare eller apotekspersonal. Detta gäller även eventuella
biverkningar som inte nämns i denna information. Se avsnitt 4.
-
I denna bipacksedel finns information om följande
Vad Comtan är och vad det används för
1.
Vad du behöver veta innan du tar Comtan
2.
Hur du tar Comtan
3.
Eventuella biverkningar
4.
Hur Comtan ska förvaras
5.
Förpackningens innehåll och övriga upplysningar
6.
1.
Vad Comtan är och vad det används för
Comtan tabletter innehåller entakapon och används tillsammans med levodopa vid behandling av 
Parkinsons sjukdom. Comtan hjälper levodopa att minska symtomen vid Parkinsons sjukdom. Comtan 
har ingen lindrande effekt på parkinsonsymtomen utan samtidig behandling med levodopa.
2.
Vad du behöver veta innan du tar Comtan
Ta inte Comtan

om du är allergisk mot entakapon eller något annat innehållsämne i detta läkemedel (anges i 
avsnitt 6);
om du har en tumör i binjuren (feokromocytom), eftersom det kan öka risken för allvarligt 
förhöjt blodtryck;
om du tar vissa medel mot depression (fråga din läkare eller ditt apotek om dina läkemedel mot 
depression kan tas tillsammans med Comtan);
om du har leversjukdom;
om du tidigare haft en sällsynt reaktion på antipsykotiska medel s.k. neuroleptiskt malignt 
syndrom (NMS). Se avsnitt 4 Eventuella biverkningar, för en beskrivning av NMS;
om du tidigare haft den sällsynta muskelsjukdomen rabdomyolys som inte orsakats av skada.
Varningar och försiktighet
Tala med läkare eller apotekspersonal innan du tar Comtan:


om du har haft en hjärtattack eller någon annan hjärtsjukdom;
om du tar läkemedel som kan orsaka yrsel eller virrighet (lågt blodtryck) när du reser dig från 
en stol eller säng;
om du upplever långvarig diarré, kontakta läkare då detta kan vara ett tecken på 
tjocktarmsinflammation;
om du får diarré rekommenderas återkommande kontroll av vikten för att undvika eventuell 
överdriven viktminskning;







18

om du på relativt kort tid upplever en tilltagande aptitlöshet, svaghet, utmattning och 
viktminskning bör du genomgå en allmän medicinsk undersökning inklusive undersökning av 
leverfunktionen.
Berätta för din läkare om du eller din familj/omhändertagare upptäcker att du utvecklar drifter eller 
begär att bete dig på sätt som är ovanliga för dig, eller du inte kan motstå impulsen, driften eller 
frestelsen att bedriva viss aktivitet som kan skada dig själv eller andra. Detta beteende kallas 
impulskontrollstörning och kan inkludera tvångsmässigt spelande, överdrivet matintag eller 
spenderande, en onormalt hög sexualdrift eller en upptagenhet med ökning i sexuella tankar eller 
känslor. Din läkare kan behöva se över din behandling.
Eftersom Comtan tabletter tas tillsammans med andra levodopaläkemedel, läs även bipacksedeln för 
dessa andra läkemedel noga.
När du börjar ta Comtan kan du behöva justera dosen av dina andra läkemedel mot Parkinsons 
sjukdom. Följ de instruktioner din läkare givit dig.
Malignt neuroleptikasyndrom (NMS) är en svår men ovanlig reaktion på vissa läkemedel och kan 
uppträda särskilt när man plötsligt slutar ta Comtan och andra läkemedel mot Parkinsons sjukdom 
eller vid plötslig dossänkning. För en beskrivning av NMS se avsnitt 4 Eventuella biverkningar. Din 
läkare kan be dig att långsamt sluta behandlingen med Comtan och andra läkemedel mot Parkinsons 
sjukdom.
Samtidig användning av Comtan och levodopa kan orsaka sömnighet och kan någon gång få dig att 
plötsligt falla i sömn. Om detta sker bör du inte köra bil eller använda maskiner (se ”Körförmåga och 
användning av maskiner”).
Andra läkemedel och Comtan
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Tala om för läkare särskilt om du tar något av följande:




rimiterol, isoprenalin, adrenalin, noradrenalin, dopamin, dobutamin, alfametyldopa, apomorfin;
läkemedel mot depression såsom desipramin, maprotilin, venlafaxin, paroxetin;
warfarin (blodförtunnande läkemedel);
järntillskott. Comtan kan försvåra upptaget av järn. Ta därför inte Comtan och järnpreparat vid 
samma tidpunkt. Efter att ha tagit det ena läkemedlet, vänta minst 2-3 timmar innan du tar det 
andra.
Graviditet, amning och fertilitet
Använd inte Comtan under graviditet eller om du ammar.
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel.
Körförmåga och användning av maskiner
Comtan kan tillsammans med levodopa orsaka lågt blodtryck och yrsel. Var extra försiktig vid 
bilkörning och vid användning av maskiner.
Dessutom kan Comtan tillsammans med levodopa orsaka svår sömnighet eller att du plötsligt faller i 
sömn.
Kör inte bil eller använd maskiner om du upplever dessa biverkningar.
Comtan innehåller sackaros och natrium
Comtan innehåller sackaros. Om du inte tål vissa sockerarter, bör du kontakta din läkare innan du tar 
denna medicin.
19
Detta läkemedel innehåller 7,3 mg natrium (huvudingrediensen i koksalt/bordsalt) per tablett. Den 
högsta rekommenderade dosen (10 tabletter per dag) innehåller 73 mg natrium. Det motsvarar 4 % av 
högsta rekommenderat dagligt intag av natrium för vuxna.
3.
Hur du tar Comtan
Ta alltid detta läkemedel enligt läkarens eller apotekspersonalens anvisningar. Rådfråga läkare eller 
apotekspersonal om du är osäker.
Comtan används tillsammans med läkemedel som innehåller levodopa (antingen levodopa/karbidopa-
preparat eller levodopa/benserazid-preparat). Samtidigt kan du även ta andra läkemedel mot 
Parkinsons sjukdom.
Rekommenderad dos Comtan är en tablett à 200 mg tillsammans med varje levodopados. Den högsta 
rekommenderade dosen är 10 tabletter per dag, d.v.s. 2000 mg Comtan.
Om du genomgår dialysbehandling p.g.a. nedsatt njurfunktion, kan din läkare komma att 
rekommendera dig att förlänga tiden mellan doserna.
För  att  öppna  burken  för  första  gången:  öppna  locket 
och  tryck  sedan  med  tummen  på  förseglingen tills  den 
bryts. Se bild 1.
Bild 1
Användning för barn och ungdomar
Erfarenheten av Comtan för patienter under 18 år är begränsad. Användning av Comtan för barn eller 
ungdomar rekommenderas därför inte.
Om du har tagit för stor mängd av Comtan
Vid överdosering ska du kontakta din läkare, apotek eller närmaste sjukhus omedelbart.
Om du har glömt att ta Comtan
Skulle du glömma att ta Comtan-tabletten med din levodopados, bör du fortsätta behandlingen genom 
att ta nästa tablett tillsammans med nästa dos av levodopa.
Ta inte dubbel dos för att kompensera för glömd tablett.
Om du slutar att ta Comtan
Upphör inte med att använda Comtan utan att rådfråga din läkare. 
När du upphör kan din läkare behöva ändra på doseringen av dina övriga läkemedel mot Parkinsons 
sjukdom. Att plötsligt sluta med Comtan och andra läkemedel mot Parkinsons sjukdom kan resultera i 
oönskade biverkningar. Se avsnitt 2 Varningar och försiktighet.
Om du har ytterligare frågor om detta läkemedel, kontakta läkare eller apotekspersonal.
4.
Eventuella biverkningar
Liksom alla läkemedel kan detta läkemedel orsaka biverkningar, men alla användare behöver inte få 
dem. Vanligtvis är de biverkningar som orsakas av Comtan milda till måttliga.
Vissa av biverkningarna orsakas ofta av de förhöjda effekterna av levodopabehandlingen och är 
vanligast då behandlingen inleds. Om du upplever sådana effekter när behandlingen med Comtan
20
inleds ska du kontakta din läkare som kan behöva justera din dos av levodopa.
Mycket vanliga (kan förekomma hos fler än 1 av 10 personer):



Ofrivilliga rörelser med svårigheter att utföra frivilliga rörelser (dyskinesier);
illamående;
rödbrun missfärgning av urinen (ofarlig).
Vanliga (kan förekomma hos upp till 1 av 10 personer):

Överdrivna rörelser (hyperkinesier), förvärrade parkinsonsymtom, förlängda 
muskelsammandragningar (dystoni);
kräkningar, diarré, magsmärta, förstoppning, muntorrhet;
yrsel, trötthet, ökad svettning, fall;
hallucinationer (syn-, hörsel-, känsel- och luktförnimmelser som inte är verkliga), sömnlöshet, 
livliga drömmar och förvirring;
hjärt- eller artärsjukdom (t.ex. bröstsmärta).




Mindre vanliga (kan förekomma hos upp till 1 av 100 personer):

Hjärtattack.
Sällsynta (kan förekomma hos upp till 1 av 1 000 personer):


Hudutslag;
avvikande resultat av leverfunktionstester.
Mycket sällsynta (kan förekomma hos upp till 1 av 10 000 personer):



Upprördhet;
minskad aptit, viktminskning;
hudutslag och nässelfeber.
Ingen känd frekvens (kan inte beräknas från tillgängliga data):

Tjocktarmsinflammation (kolit), leverinflammation (hepatit) med gulfärgning av hud och 
ögonvitor;
missfärgning av hud, hår, skägg och naglar.

När Comtan ges i högre doser:
Vid doser från 1 400 till 2 000 mg per dag är följande biverkningar vanligare:



Ofrivilliga rörelser;
illamående;
magsmärta.
Andra viktiga biverkningar som kan uppkomma:

Comtan som tas tillsammans med levodopa kan i sällsynta fall få dig att känna dig mycket 
sömnig under dagtid och få dig att plötsligt falla i sömn;


Malignt neuroleptikasyndrom (NMS) är en allvarlig sällsynt biverkning till läkemedel som 
används för att behandla sjukdomar i nervsystemet. Det kännetecknas av stelhet, 
muskelryckningar, skakningar, upprördhet, förvirring, medvetslöshet, hög kroppstemperatur, 
ökad puls och blodtryckssvängningar;
en svår sällsynt muskelsjukdom (rabdomyolys) som orsakar smärta, ömhet och svaghet i 
musklerna och kan leda till njurproblem.
21
Du kan uppleva följande biverkningar:

Oförmåga att stå emot impulsen att utföra en handling som kan vara skadlig, vilket kan 
inkludera:

stark impuls att spela extremt mycket trots allvarliga personliga eller familjära 
konsekvenser.
förändrat eller ökat sexuellt intresse och beteende som berör dig eller andra betydligt, 
till exempel en ökad sexlust.
okontrollerad överdriven shopping eller spenderande.
hetsätning (äta stora mängder mat under en kort period) eller tvångsmässigt matintag 
(äta mer mat än normalt och mer än vad som behövs för att tillfredsställa din hunger).



Berätta för din läkare om du upplever något av dessa symptom; man kommer diskutera hur man 
ska hantera eller reducera dessa symptom.
Rapportering av biverkningar
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet.
5.
Hur Comtan ska förvaras
Förvara detta läkemedel utom syn- och räckhåll för barn.
Används före utgångsdatum som anges på kartongen och på burketiketten efter Utg.dat.. 
Utgångsdatumet är den sista dagen i angiven månad.
Inga särskilda förvaringsanvisningar.
Läkemedel ska inte kastas i avloppet. Fråga apotekspersonalen hur man kastar läkemedel som inte 
längre används. Dessa åtgärder är till för att skydda miljön.
6.
Förpackningens innehåll och övriga upplysningar
Innehållsdeklaration
-
-
Den aktiva substansen är entakapon. Varje tablett innehåller 200 mg entakapon.
Övriga innehållsämnen är mikrokristallin cellulosa, mannitol, kroskarmellosnatrium, hydrerad 
vegetabilisk olja, magnesiumstearat.
Filmdrageringen innehåller hypromellos, polysorbat 80, glycerol 85 %, sackaros, gul järnoxid 
(E 172), röd järnoxid (E 172), titandioxid (E 171) och magnesiumstearat.
-
Läkemedlets utseende och förpackningsstorlekar
Comtan 200 mg filmdragerade tabletter är brunoranga, ovala tabletter med ”Comtan” ingraverat på 
ena sidan. Tabletterna är förpackade i burkar. Det finns tre olika förpackningsstorlekar (burkar 
innehållande 30, 60 eller 100 tabletter). Eventuellt kommer inte alla förpackningsstorlekar att 
marknadsföras.
Innehavare av godkännande för försäljning
Orion Corporation
Orionintie 1
FI-02200 Espoo
Finland
22
Tillverkare
Orion Corporation Orion Pharma
Joensuunkatu 7
FI-24100 Salo
Finland
Kontakta ombudet för innehavaren av godkännandet för försäljning om du vill veta mer om detta 
läkemedel:
België/Belgique/Belgien
Orion Pharma BVBA/SPRL
Tél/Tel: +32 (0)15 64 10 20
България
Orion Corporation
Тел.: +358 10 4261
Česká republika
Orion Pharma s.r.o.
Tel: +420 234 703 305
Danmark
Orion Corporation
Tlf: +358 10 4261
Deutschland
Orion Corporation
Tel: +358 10 4261
Eesti
Orion Corporation
Tel: +358 10 4261
Ελλάδα
Orion Pharma Hellas M.E.Π.E
Τηλ: +30 210 980 3355
España
Orion Pharma S.L.
Tel: +34 91 599 86 01
France
Orion Pharma
Tél: +33 (0) 1 85 18 00 00
Hrvatska
Orion Pharma d.o.o.
Tel. +386 (0) 1 600 8015
Ireland
Orion Corporation
Tel: +358 10 4261
Lietuva
Orion Corporation
Tel: +358 10 4261
Luxembourg/Luxemburg
Orion Pharma BVBA/SPRL
Tél/Tel: +32 (0)15 64 10 20
Magyarország
Orion Pharma Kft.
Tel.: +36 1 239 9095
Malta
Orion Corporation
Tel: +358 10 4261
Nederland
Orion Pharma BVBA/SPRL
Tel: +32 (0)15 64 10 20
Norge
Orion Corporation
Tlf: +358 10 4261
Österreich
Orion Pharma GmbH
Tel: +49 40 899 6890
Polska
Orion Corporation
Tel.: +358 10 4261
Portugal
Orionfin Unipessoal Lda
Tel: +351 21 154 68 20
România
Orion Corporation
Tel: +358 10 4261
Slovenija
Orion Corporation
Tel: +358 10 4261
23
Ísland
Orion Corporation
Sími: +358 10 4261
Italia
Orion Pharma S.r.l.
Tel: +39 02 67876111
Κύπρος
Orion Corporation
Τηλ: +358 10 4261
Latvija
Orion Corporation
Tel: +358 10 4261
Slovenská republika
Orion Pharma s.r.o
Tel: +420 234 703 305
Suomi/Finland
Orion Corporation
Puh/Tel: +358 10 4261
Sverige
Orion Corporation
Tel: +358 10 4261
United Kingdom (Northern Ireland)
Orion Corporation
Tel: +358 10 4261
Denna bipacksedel ändrades senast
Övriga informationskällor
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu.
24
