EMA/563116/2015 
EMEA/H/C/000211 
Sammanfattning av EPAR för allmänheten 
Kinzalmono 
telmisartan 
Detta är en sammanfattning av det offentliga europeiska utredningsprotokollet (EPAR) för Kinzalmono. 
Det förklarar hur kommittén för humanläkemedel (CHMP) bedömt läkemedlet och hur den kommit 
fram till sitt ställningstagande om att bevilja godkännande för försäljning och sina rekommendationer 
om hur Kinzalmono ska användas. 
Vad är Kinzalmono? 
Kinzalmono är ett läkemedel som innehåller den aktiva substansen telmisartan. Det finns som tabletter 
(20, 40 och 80 mg). 
Vad används Kinzalmono för? 
Kinzalmono används för att behandla essentiell hypertoni (högt blodtryck) hos vuxna. ”Essentiell” 
innebär att hypertonin inte har någon påvisbar orsak. 
Kinzalmono används också för att förebygga kardiovaskulära problem (problem med hjärta och 
blodkärl) såsom hjärtinfarkt eller stroke (slaganfall). Det ges till patienter som tidigare har haft 
problem på grund av blodproppar (som hjärtsjukdom, stroke eller kärlsjukdom) eller som har typ 
2-diabetes som har skadat ett organ (till exempel ögon, hjärta eller njurar). 
Läkemedlet är receptbelagt. 
Hur används Kinzalmono? 
Vid behandling av essentiell hypertoni är den vanliga rekommenderade dosen Kinzalmono 40 mg en 
gång dagligen, men hos vissa patienter kan en lägre dos på 20 mg ha effekt. Om önskat blodtryck inte 
uppnås kan dosen ökas till 80 mg eller också kan ett annat läkemedel mot hypertoni läggas till, som till 
exempel hydroklortiazid. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
För förebyggande av kardiovaskulära problem är den rekommenderade dosen 80 mg en gång dagligen. 
Läkaren ska noggrant övervaka patientens blodtryck när behandling med Kinzalmono inleds och kan 
besluta att justera patientens blodtryckssänkande medicinering. Patienter med allvarligt nedsatt 
njurfunktion ska ges en lägre startdos på 20 mg en gång dagligen. Patienter med lindrigt eller måttligt 
nedsatt leverfunktion ska inte ges doser som överstiger 40 mg per dag. 
Hur verkar Kinzalmono? 
Den aktiva substansen i Kinzalmono, telmisartan, är en angiotensin II-receptorantagonist, vilket 
innebär att den förhindrar effekten av ett hormon i kroppen som kallas angiotensin II. Angiotensin II är 
en kraftfull vasokonstriktor (ett ämne som får blodkärlen att dras samman). Genom att blockera de 
receptorer som angiotensin II vanligtvis binder till hindrar telmisartan hormonet från att ha någon 
effekt och därmed kan blodkärlen vidgas. Blodtrycket kan då sjunka och riskerna förknippade med 
högt blodtryck, som hjärtinfarkt och stroke, minskar. Det blir även lättare för hjärtat att pumpa blod, 
vilket kan bidra till att minska risken för framtida kardiovaskulära problem. 
Hur har Kinzalmonos effekt undersökts? 
Vid behandling av essentiell hypertoni har Kinzalmono undersökts på 2 647 patienter som antingen tog 
Kinzalmono ensamt eller i kombination med hydroklortiazid. Olika doser av Kinzalmono jämfördes med 
placebo (overksam behandling) och med andra läkemedel mot högt blodtryck (atenolol, lisinopril, 
enalapril och amlodipin). Det viktigaste effektmåttet var sänkningen av det diastoliska blodtrycket (det 
blodtryck som mäts mellan två hjärtslag). 
Vid förebyggande av kardiovaskulära problem har 80 mg Kinzalmono dagligen undersökts i en 
huvudstudie som gjorts på nära 26 000 patienter som var 55 år eller äldre och som haft hjärt- eller 
kärlsjukdom eller stroke eller hade diabetes och löpte hög risk för kardiovaskulära problem. 
Kinzalmono jämfördes med ramipril (ett annat läkemedel som används för att förebygga 
kardiovaskulära problem) och med kombinationen av båda läkemedlen. Det viktigaste effektmåttet var 
minskningen av antalet patienter som avled eller togs in på sjukhus, eller som fick en hjärtinfarkt eller 
stroke. Patienterna följdes upp under i genomsnitt fyra och ett halvt år. 
Vilken nytta har Kinzalmono visat vid studierna? 
Vid behandling av essentiell hypertoni var Kinzalmono effektivare än placebo när det gällde att sänka 
det diastoliska blodtrycket och det hade liknande effekter som andra läkemedel mot högt blodtryck. 
Vid förebyggande av kardiovaskulära problem hade Kinzalmono liknande effekt som ramipril, vilket 
innebar att omkring 17 procent av patienterna avled, togs in på sjukhus på grund av kardiovaskulära 
problem eller fick en hjärtinfarkt eller stroke. Kombinationen av de två läkemedlen var inte effektivare 
än när varje läkemedel togs var för sig, men den var förenad med en ökad risk för biverkningar. 
Vilka är riskerna med Kinzalmono? 
Biverkningar som orsakas av Kinzalmono är ovanliga, men följande biverkningar uppträder hos 1–
10 patienter av 1 000: infektioner i övre luftvägarna (förkylningar), däribland hals- och 
bihåleinflammation, urinvägsinfektion, däribland blåskatarr, anemi (lågt antal röda blodkroppar), 
hyperkalemi (höga kaliumnivåer i blodet), depression, insomni (sömnsvårigheter), synkope (svimning), 
yrsel, bradykardi (låg hjärtfrekvens), hypotoni (lågt blodtryck), dyspné (andningssvårigheter), hosta, 
magont, diarré, dyspepsi (halsbränna), flatulens (gaser), kräkningar, hyperhidros (extrem svettning), 
Kinzalmono  
EMA/563116/2015 
Sida 2/3 
 
 
 
  
 
 
pruritus (klåda), hudutslag, myalgi (muskelsmärta), ryggsmärta, muskelspasmer, nedsatt 
njurfunktion, däribland plötslig njursvikt, bröstsmärta, asteni (orkeslöshet) och förhöjda 
kreatininnivåer i blodet (ett tecken på muskelnedbrytning). Hypotoni kan vara vanligare hos patienter 
som får Kinzalmono för att förebygga kardiovaskulära problem. En fullständig förteckning över 
biverkningar som rapporterats för Kinzalmono finns i bipacksedeln. 
Kinzalmono får inte ges till gravida efter tredje graviditetsmånaden. Användning under de tre första 
graviditetsmånaderna rekommenderas inte. Kinzalmono får inte ges till personer som har allvarliga 
lever- eller gallproblem. Kinzalmono får inte ges i kombination med läkemedel som innehåller aliskiren 
(används också för att behandla essentiell hypertoni) till patienter med typ 2-diabetes eller till 
patienter med måttligt eller svårt nedsatt njurfunktion. En fullständig förteckning över restriktioner 
finns i bipacksedeln. 
Varför har Kinzalmono godkänts? 
CHMP fann att nyttan med Kinzalmono är större än riskerna och rekommenderade att Kinzalmono 
skulle godkännas för försäljning. 
Vad görs för att garantera säker och effektiv användning av Kinzalmono? 
En riskhanteringsplan har tagits fram för att se till att Kinzalmono används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Kinzalmono. Där anges också lämpliga försiktighetsåtgärder som vårdpersonal och patienter ska vidta. 
Mer information om Kinzalmono 
Den 16 december 1998 beviljade Europeiska kommissionen ett godkännande för försäljning av 
Kinzalmono som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Kinzalmono finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 08-2015. 
Kinzalmono  
EMA/563116/2015 
Sida 3/3 
 
 
 
  
 
 
