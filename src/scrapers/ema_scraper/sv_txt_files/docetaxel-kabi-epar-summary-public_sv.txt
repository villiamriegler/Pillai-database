EMA/112351/2020 
EMEA/H/C/002325 
Docetaxel Kabi (docetaxel) 
Sammanfattning av Docetaxel Kabi och varför det är godkänt inom EU 
Vad är Docetaxel Kabi och vad används det för? 
Docetaxel Kabi är ett cancerläkemedel som används för att behandla följande typer av cancer: 
•  Bröstcancer. Docetaxel Kabi kan ges som enda behandling efter att andra behandlingar har 
misslyckats. Det kan också ges tillsammans med andra cancerläkemedel (kapecitabin, 
cyklofosfamid, doxorubicin eller trastuzumab) till patienter som ännu inte har fått någon 
behandling mot sin cancer eller till patienter hos vilka andra behandlingar misslyckats, beroende på 
vilken typ av bröstcancer som behandlas och i vilket stadium den är. 
• 
• 
Icke-småcellig lungcancer. Docetaxel Kabi kan ges som enda behandling efter att andra 
behandlingar har misslyckats. Det kan också ges tillsammans med cisplatin (ett annat 
cancerläkemedel) till patienter som ännu inte har fått någon behandling mot sin cancer. 
Prostatacancer som har spridit sig till andra delar av kroppen (metastaserande). Docetaxel Kabi 
används tillsammans med androgen deprivationsterapi (terapi som kraftigt minskar kroppens 
produktion av testosteron) när sådan behandling fortfarande fungerar. Docetaxel Kabi används 
tillsammans med prednison eller prednisolon (antiinflammatoriska läkemedel) när cancern är 
kastrationsresistent (dvs. när androgen deprivationsbehandling inte fungerar). 
•  Metastaserande gastriskt adenokarcinom (en typ av magcancer) hos patienter som ännu inte har 
fått någon behandling mot sin cancer. Docetaxel Kabi ges tillsammans med cisplatin och 
fluorouracil (andra cancerläkemedel). 
•  Huvud- och halscancer hos patienter vars cancer är lokalt avancerad (har vuxit men inte spridit 
sig). Docetaxel Kabi ges tillsammans med cisplatin och fluorouracil. 
Doxetacel Kabi är ett generiskt läkemedel, vilket innebär att Doxetacel Kabi liknar ett 
referensläkemedel som redan är godkänt i EU. Referensläkemedlet är Taxotere. Mer information om 
generiska läkemedel finns i dokumentet med frågor och svar här. 
Docetaxel Kabi innehåller den aktiva substansen docetaxel. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
Hur används Docetaxel Kabi? 
Docetaxel Kabi är receptbelagt och ska endast användas på canceravdelningar som är specialiserade 
på att ge kemoterapi (läkemedelsbehandling mot cancer) under överinseende av läkare som har 
behörighet att använda kemoterapi. 
Docetaxel Kabi ges som infusion under en timme var tredje vecka. Dosen, behandlingstiden och de 
läkemedel det används tillsammans med beror på vilken typ av cancer som behandlas samt patientens 
vikt och längd. Ett antiinflammatoriskt läkemedel, t.ex. dexametason, ska också ges till patienten med 
start dagen före infusionen med Docetaxel Kabi. Dosen av Docetaxel Kabi kan behöva minskas eller 
behandlingen avbrytas eller sättas ut om patienten får vissa biverkningar. 
För mer information om hur Docetaxel Kabi används, läs bipacksedeln eller tala med läkare eller 
apotekspersonal. 
Hur verkar Docetaxel Kabi? 
Den aktiva substansen i Docetaxel Kabi, docetaxel, tillhör den grupp av cancerläkemedel som kallas 
taxaner. Docetaxel blockerar cellernas förmåga att förstöra den inre strukturen, ”skelettet”. Denna 
förmåga gör att cellerna kan dela sig. Om denna inre struktur kvarstår kan cellerna inte dela sig utan 
dör så småningom. Eftersom docetaxel inverkar på celldelningen påverkar den också andra celler än 
cancerceller, t.ex. blodkroppar, vilket kan orsaka biverkningar. 
Hur har Docetaxel Kabis effekt undersökts? 
Fördelarna och riskerna med den aktiva substansen vid godkända användningar har redan studerats 
för referensläkemedlet, Taxotere, och behöver inte studeras igen för Docetaxel Kabi. 
Liksom för alla läkemedel har företaget lagt fram kvalitetsstudier för Docetaxel Kabi. Inga 
bioekvivalensstudier behövde göras för att undersöka om Docetaxel Kabi tas upp på liknande sätt och 
ger samma nivå av den aktiva substansen i blodet som referensläkemedlet. Detta eftersom Docetaxel 
Kabi ges genom infusion i en ven, vilket gör att den aktiva substansen tillförs direkt i blodet. 
Vilka är fördelarna och riskerna med Docetaxel Kabi? 
Eftersom Docetaxel Kabi är ett generiskt läkemedel anses dess fördelar och risker vara desamma som 
för referensläkemedlet. 
Varför är Docetaxel Kabi godkänt i EU? 
Europeiska läkemedelsmyndigheten fann att det styrkts att Docetaxel Kabi i enlighet med EU:s krav är 
likvärdigt med Taxotere. Myndigheten fann därför att fördelarna med Docetaxel Kabi är större än de 
konstaterade riskerna, liksom för Taxotere, och att läkemedlet kan godkännas för försäljning i EU. 
Vad görs för att garantera säker och effektiv användning av Docetaxel 
Kabi? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Docetaxel Kabi har tagits med i produktresumén och 
bipacksedeln. 
Docetaxel Kabi (docetaxel)  
EMA/112351/2020  
Sida 2/3 
 
 
 
Liksom för alla läkemedel övervakas de vetenskapliga uppgifterna för Docetaxel Kabi kontinuerligt. 
Biverkningar som har rapporterats för Docetaxel Kabi utvärderas noggrant och nödvändiga åtgärder 
vidtas för att skydda patienterna. 
Mer information om Docetaxel Kabi 
Den 22 maj 2012 beviljades Docetaxel Kabi ett godkännande för försäljning som gäller i hela EU. 
Mer information om Docetaxel Kabi finns på EMA:s webbplats 
ema.europa.eu/medicines/human/EPAR/docetaxel-kabi. Information om referensläkemedlet finns 
också på EMA:s webbplats. 
Denna sammanfattning uppdaterades senast 03-2020. 
Docetaxel Kabi (docetaxel)  
EMA/112351/2020  
Sida 3/3 
 
 
 
