26 september 2014 
EMA/577647/2014 
EMEA/H/C/000582/II/0059 
Frågor och svar 
Avslag på ansökan om en ändring av godkännandet för 
försäljning av Avastin (bevacizumab) 
Resultat av förnyad prövning 
Den 22 maj 2014 antog kommittén för humanläkemedel, CHMP, ett negativt yttrande med 
rekommendationen att avslå ansökan om ändring av godkännandet för försäljning av läkemedlet 
Avastin. Ändringen gällde en utvidgning av indikationer för att lägga till behandling av glioblastom (en 
aggressiv typ av hjärncancer). 
Den sökande begärde förnyad prövning av yttrandet. Efter att ha beaktat skälen till begäran 
omprövade CHMP det ursprungliga yttrandet och bekräftade den 22 september 2014 sin 
rekommendation att avslå ansökan om godkännande för försäljning. 
Vad är Avastin? 
Avastin är ett läkemedel mot cancer som innehåller den aktiva substansen bevacizumab. Det finns som 
koncentrat som bereds till en infusionsvätska, lösning (dropp i en ven). 
Avastin har varit godkänt i EU sedan den 12 januari 2005. Det används i kombination med andra 
kemoterapeutiska läkemedel (läkemedel för behandling av cancer), för att behandla vissa typer av 
följande cancersjukdomar: cancer i kolon eller rektum (tjocktarmen), bröstcancer, lungcancer, 
njurcancer, äggstockscancer och cancer i äggledaren eller peritoneum (membranet som täcker 
bukväggen). 
Vad skulle Avastin användas för? 
Avastin skulle även användas för att behandla vuxna patienter med nyligen diagnostiserat glioblastom i 
kombination med radioterapi (strålbehandling) och temozolomid (ett annat läkemedel mot cancer). 
Hur var det tänkt att Avastin skulle verka? 
Den aktiva substansen i Avastin, bevacizumab, är en monoklonal antikropp (ett slags protein) som 
utformats för att känna igen och binda till vaskulär endotel tillväxtfaktor (VEGF), som är ett protein i 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2014. Reproduction is authorised provided the source is acknowledged. 
 
 
 
  
 
 
 
blodet som behövs för att blodkärlen ska växa. Genom att binda till VEGF hindrar Avastin 
cancercellerna att utveckla sin egen blodtillförsel så att de inte får tillräckligt med syre och 
näringsämnen, vilket gör att cancern växer långsammare. 
Vad har företaget lämnat till stöd för sin ansökan? 
Företaget lämnade in resultaten från en huvudstudie med Avastin på 921 patienter med nyligen 
diagnostiserat glioblastom. I studien fick patienterna Avastin eller placebo (en overksam behandling) 
utöver behandling med radioterapi och temozolomid. De viktigaste måtten på effekt var total 
överlevnad (hur länge patienterna levde) och progressionsfri överlevnad (hur länge patienterna levde 
utan att sjukdomen förvärrades). 
Vad var det som främst fick CHMP att rekommendera avslag av ansökan om 
ändring av godkännandet för försäljning? 
Vid tiden för den ursprungliga rekommendationen konstaterade CHMP att Avastins effekt i kombination 
med radioterapi och temozolomid inte hade påvisats tillräckligt. Trots en förbättrad progressionsfri 
överlevnad kunde detta inte ses som kliniskt relevant på grund av begränsningarna i de metoder som 
finns för att mäta storleken på hjärntumörer. Dessutom fanns ingen nytta när det gällde total 
överlevnad. Vid denna tidpunkt ansåg CHMP därför att nyttan med Avastin vid behandling av nyligen 
diagnostiserat glioblastom inte övervägde riskerna. CHMP rekommenderade därför att ändringen av 
godkännandet för försäljning ska avslås. 
Under den förnyade prövningen granskade CHMP åter uppgifterna från företaget och bekräftade sitt 
yttrande att nyttan med Avastin inte hade påvisats tillräcklig vid nyligen diagnostiserat glioblastom. 
CHMP kvarhöll därför sin tidigare rekommendation att ändringen av godkännandet för försäljning ska 
avslås. 
Vilka följder får avslaget för patienter i kliniska prövningar eller i program 
för användning av humanitära skäl ("compassionate use")? 
Företaget informerade CHMP om att återkallandet inte har några följder för patienter med glioblastom 
som får Avastin i kliniska prövningar. Patienterna kommer att fortsätta få Avastin i de pågående och 
framtida kliniska prövningarna. 
Om du deltar i en klinisk prövning och vill få mer information om din behandling kan du kontakta den 
läkare som ger dig läkemedlet. 
Vad händer med Avastin vid behandling av andra cancersjukdomar? 
Återkallandet får inga följder för användningen av Avastin vid dess godkända indikationer. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. 
Avslag på ansökan om en ändring av godkännandet för försäljning av Avastin 
(bevacizumab)  
EMA/577647/2014 
Sida 2/2 
 
 
 
