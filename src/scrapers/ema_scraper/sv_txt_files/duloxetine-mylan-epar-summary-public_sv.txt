EMA/276795/2015 
EMEA/H/C/003981 
Sammanfattning av EPAR för allmänheten 
Duloxetine Mylan 
duloxetin 
Detta är en sammanfattning av det offentliga europeiska utredningsprotokollet (EPAR) för Duloxetine 
Mylan. Det förklarar hur EMA bedömt läkemedlet för att rekommendera godkännande i EU och 
villkoren för att använda det. Syftet är inte att ge några praktiska råd om hur Duloxetine Mylan ska 
användas. 
Praktisk information om hur Duloxetine Mylan ska användas finns i bipacksedeln. Du kan också 
kontakta din läkare eller apotekspersonal. 
Vad är Duloxetine Mylan och vad används det för? 
Duloxetine Mylan används för att behandla vuxna med följande sjukdomar: 
• 
• 
• 
egentlig depression, 
smärta som beror på smärtsam diabetesneuropati (skador på nerverna i ben och armar som kan 
uppstå hos patienter med diabetes), 
generaliserat ångestsyndrom (ständig ångest eller oro som är obefogad). 
Duloxetine Mylan innehåller den aktiva substansen duloxetin och är ett generiskt läkemedel, vilket 
innebär att Duloxetine Mylan liknar ett referensläkemedel som redan är godkänt i EU. 
Referensläkemedlet är Cymbalta. Mer information om generiska läkemedel finns i dokumentet med 
frågor och svar här 
Hur används Duloxetine Mylan? 
Duloxetine Mylan finns som enterokapslar (30 och 60 mg). ”Enterokapslar” innebär att kapslarnas 
innehåll passerar genom magsäcken utan att det bryts ned förrän det når tarmarna. På så sätt förstörs 
inte den aktiva substansen av magsyran. Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
För egentlig depression är den rekommenderade dosen Duloxetine Mylan 60 mg en gång om dagen. 
Vanligtvis ser man ett svar inom två till fyra veckor. För patienter som svarar på Duloxetine Mylan ska 
behandlingen fortsätta i flera månader för att förhindra att sjukdomen kommer tillbaka eller längre för 
patienter som har haft upprepade perioder av depression vid tidigare tillfälle. 
Vid smärtsam diabetesneuropati är den rekommenderade dosen 60 mg dagligen, men vissa patienter 
kan behöva en högre dos på 120 mg per dag. Behandlingssvaret ska bedömas regelbundet. 
För generaliserat ångestsyndrom är den rekommenderade startdosen 30 mg en gång om dagen, men 
dosen kan ökas till 60, 90 eller 120 mg beroende på hur patienten svarar på behandlingen. De flesta 
patienter behöver ta 60 mg per dag. Patienter som också har egentlig depression bör starta på 60 mg 
en gång om dagen. Hos patienter som svarar på Duloxetine Mylan ska behandlingen fortsätta i flera 
månader för att förhindra att sjukdomen kommer tillbaka. 
Dosen Duloxetine Mylan ska sänkas successivt när behandlingen avslutas. 
Hur verkar Duloxetine Mylan? 
Den aktiva substansen i detta läkemedel, duloxetin, är en serotonin-noradrenalin-återupptagshämmare. 
Den verkar genom att förhindra att signalsubstanserna serotonin (5-hydroxitryptamin) och noradrenalin 
tas upp igen av nervceller i hjärnan och i ryggmärgen. 
Signalsubstanser är kemiska ämnen som gör att nervcellerna kan kommunicera med varandra. Genom 
att blockera deras återupptag ökar duloxetin mängden signalsubstanser i utrymmena mellan 
nervcellerna, vilket leder till att kommunikationen mellan cellerna ökar. Eftersom dessa 
signalsubstanser hjälper till att hålla humöret uppe och minska känslan av smärta kan blockering av 
deras återupptag i nervcellerna förbättra symtomen vid depression, ångest och neuropatisk smärta. 
Hur har Duloxetine Mylans effekt undersökts? 
Eftersom Duloxetine Mylan är ett generiskt läkemedel har studier på människa begränsats till tester 
som visar att det är bioekvivalent med referensläkemedlet Cymbalta. Två läkemedel är bioekvivalenta 
när de bildar samma nivåer av den aktiva substansen i kroppen. 
Vilka är fördelarna och riskerna med Duloxetine Mylan? 
Eftersom Duloxetine Mylan är ett generiskt läkemedel anses dess fördelar och risker vara desamma 
som för referensläkemedlet. 
Varför godkänns Duloxetine Mylan? 
Kommittén för humanläkemedel (CHMP) fann att det styrkts att Duloxetine Mylan i enlighet med EU:s 
krav har likvärdig kvalitet och är bioekvivalent med Cymbalta. CHMP fann därför att nyttan är större än 
de konstaterade riskerna, liksom för Cymbalta. Kommittén rekommenderade att Duloxetine Mylan 
skulle godkännas för användning i EU. 
Vad görs för att garantera säker och effektiv användning av Duloxetine 
Mylan? 
En riskhanteringsplan har tagits fram för att se till att Duloxetine Mylan används så säkert som möjligt. 
I enlighet med denna plan har säkerhetsinformation tagits med i produktresumén och bipacksedeln för 
Duloxetine Mylan. Där anges också lämpliga försiktighetsåtgärder som vårdpersonal och patienter ska 
vidta. 
Duloxetine Mylan  
EMA/276795/2015  
Sida 2/3 
 
 
 
I sammanfattningen av riskhanteringsplanen finns mer information. 
Mer information om Duloxetine Mylan 
Den 19 juni 2015 beviljade Europeiska kommissionen ett godkännande för försäljning av Duloxetine 
Mylan som gäller i hela EU. 
EPAR och sammanfattningen av riskhanteringsplanen finns i sin helhet på EMA:s webbplats 
ema.europa.eu/Find medicine/Human medicines/European public assessment reports Mer information 
om behandling med Duloxetine Mylan finns i bipacksedeln (ingår också i EPAR). Du kan också kontakta 
din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 06-2015. 
Duloxetine Mylan  
EMA/276795/2015  
Sida 3/3 
 
 
 
