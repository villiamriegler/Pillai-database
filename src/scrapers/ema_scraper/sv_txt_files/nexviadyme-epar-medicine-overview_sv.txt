EMA/429680/2021 
EMEA/H/C/005501 
Nexviadyme (avalglukosidas alfa) 
Sammanfattning av Nexviadyme och varför det är godkänt inom EU 
Vad är Nexviadyme och vad används det för? 
Nexviadyme är en enzymersättningsbehandling som används för att behandla patienter med Pompes 
sjukdom, en sällsynt ärftlig sjukdom som orsakas av brist på ett enzym som kallas alfaglukosidas. 
Patienter med Pompes sjukdom har en ansamling av glykogen (komplexa sockerarter) i kroppens 
vävnader, bland annat i hjärtat, lungorna och skelettmusklerna, vilket orsakar förstorat hjärta, 
andningssvårigheter och muskelsvaghet. 
Nexviadyme innehåller den aktiva substansen avalglukosidas alfa. 
Pompes sjukdom är sällsynt och Nexviadyme klassificerades som särläkemedel (ett läkemedel som 
används vid sällsynta sjukdomar) den 26 mars 2014. Mer information om klassificeringen som 
särläkemedel finns här: ema.europa.eu/medicines/human/orphan-designations/eu3141251. 
Hur används Nexviadyme? 
Nexviadyme-behandlingen ska övervakas av läkare som har erfarenhet av att behandla patienter med 
Pompes sjukdom eller andra ärftliga sjukdomar av samma typ. 
Nexviadyme ges som en infusion (dropp) i en ven en gång varannan vecka och dosen beror på 
patientens kroppsvikt. En läkare kan besluta att öka dosen för patienter med infantil debut av Pompes 
sjukdom (Pompes sjukdom som uppträder i tidig ålder) som inte förbättras med den vanliga dosen. 
Patienter som inte får några större biverkningar av de första infusionerna kan få sina infusioner 
hemma. 
För mer information om hur du använder Nexviadyme, läs bipacksedeln eller tala med läkare eller 
apotekspersonal. 
Hur verkar Nexviadyme? 
Den aktiva substansen i Nexviadyme, avalglukosidas alfa, är en version av enzymet alfaglukosidas, 
som saknas hos personer med Pompes sjukdom. Alfaglukosidas omvandlar glykogen till glukos, som 
kan användas som energikälla av kroppens celler. Om enzymet saknas ansamlas glykogen i vissa 
vävnader, bland annat hjärtat och diafragman (den viktigaste andningsmuskeln nedanför lungorna), 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
vilket gör att de skadas. Genom att ersätta det saknade enzymet bidrar avalglukosidas alfa till att 
bryta ner glykogen och hindra det från att ansamlas och orsaka sjukdomssymtomen. 
Vilka fördelar med Nexviadyme har visats i studierna? 
En huvudstudie som omfattade 100 patienter i åldern 16–78 år med Pompes sjukdom visade att 
Nexviadyme var minst lika effektivt när det gällde att förbättra lungfunktionen som en annan 
ersättningsbehandling för Pompes sjukdom (alglukosidas alfa). Patienternas lungfunktion mättes som 
den procentuella förändringen av deras forcerade vitalkapacitet (FVC, den maximala mängden utandad 
luft i ett andetag). 
I studien ökade patienterna som fick Nexviadyme i 49 veckor sin lungfunktion med 2,9 procent, 
jämfört med patienterna som fick alglukosidas alfa, som ökade sin lungfunktion med 0,5 procent. 
Vilka är riskerna med Nexviadyme? 
De vanligaste biverkningarna som orsakas av Nexviadyme är (allergiska) överkänslighetsreaktioner 
och infusionsrelaterade reaktioner, som kan förekomma hos fler än 1 av 4 användare. Allvarliga 
allergiska reaktioner (anafylaxi) har rapporterats hos färre än 2 av 100 användare. Andra ofta 
rapporterade biverkningar (hos upp till 1 av 10 personer) är klåda, hudutslag, huvudvärk, urtikaria 
(nässelutslag), trötthet, illamående och frossa. 
En fullständig förteckning över biverkningar och restriktioner för Nexviadyme finns i bipacksedeln. 
Varför är Nexviadyme godkänt i EU? 
En huvudstudie visade att Nexviadyme förbättrade lungfunktionen hos patienter med Pompes sjukdom. 
De vanligaste biverkningarna är allergiska reaktioner och infusionsreaktioner och är jämförbara med 
dem som rapporterats hos patienter som behandlats med liknande läkemedel. 
Europeiska läkemedelsmyndigheten (EMA) fann därför att fördelarna med Nexviadyme är större än 
riskerna och att Nexviadyme kan godkännas för försäljning i EU. 
Vad görs för att garantera säker och effektiv användning av Nexviadyme? 
Företaget som marknadsför Nexviadyme kommer att tillhandahålla utbildningsmaterial för hälso- och 
sjukvårdspersonal, inklusive vägledning om hur patienter ska övervakas med avseende på 
infektionsrisk och hur infusioner ska ges i hemmet. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Nexviadyme har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Nexviadyme kontinuerligt. 
Misstänkta biverkningar som har rapporterats för Nexviadyme utvärderas noggrant och nödvändiga 
åtgärder vidtas för att skydda patienterna. 
Mer information om Nexviadyme 
Mer information om Nexviadyme finns på EMA:s webbplats: 
ema.europa.eu/medicines/human/EPAR/nexviadyme. 
Denna sammanfattning uppdaterades senast 05-2022. 
Nexviadyme (avalglukosidas alfa)  
EMA/429680/2021 
Sida 2/2 
 
 
 
