BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Zutectra 500 IE injektionsvätska, lösning i förfylld spruta 
2.  KVALITATIV OCH KVANTITATIV SAMMANSÄTTNING 
Humant hepatit B-immunglobulin 
En ml innehåller: 
Humant hepatit B-immunglobulin 500 IE (renhet på minst 96% IgG) 
Varje förfylld spruta à 1 ml innehåller: 150 mg humant protein, med ett innehåll av antikroppar mot 
hepatit B-virus ytantigen (HBs) på 500 IE. 
Distribution av IgG-undergrupper (ungefärliga värden): 
IgG1:  
IgG2:  
IgG3: 
IgG4: 
59 % 
35 % 
3 % 
3 % 
Maximalt IgA-innehåll är 6 000 mikrogram/ml. 
Tillverkad av plasma från humana donatorer. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Injektionsvätska, lösning 
Lösningen är klar till opalescent och färglös till ljusgul med ett pH på 5,0-5,6 och en osmolalitet på 
300-400 mOsm/kg. 
4. 
KLINISKA UPPGIFTER 
4.1  Terapeutiska indikationer 
Förebyggande av återinfektion med hepatit B-virus (HBV) hos HBsAg- och HBV-DNA-negativa 
vuxna patienter minst en vecka efter levertransplantation på grund av leversvikt orsakad av hepatit B. 
HBV-DNA-negativ status ska bekräftas inom de senaste 3 månaderna före ortotopisk 
levertransplantation. Patienterna ska vara HBsAg-negativa före behandlingsstart. 
Samtidig användning av adekvata virostatiska medel bör övervägas som standardprofylax för 
återinfektion med hepatit B. 
4.2  Dosering och administreringssätt 
Dosering 
Subkutana injektioner av Zutectra en gång i veckan eller varannan vecka enligt dalvärden för anti-HBs 
i serum hos HBV-DNA-negativa vuxna minst en vecka efter levertransplantation. 
Innan subkutan behandling med Zutectra initieras ska anti-HBs-nivåer i serum stabiliseras med ett 
intravenöst hepatit B-immunoglobulin till adekvata nivåer vid eller över 300-500 IE/l för att garantera 
adekvat anti-HBs-täckning vid övergång från intravenös till subkutan dosering. Antikroppsnivåer på 
> 100 IE/l ska bibehållas hos HBsAg- och HBV-DNA-negativa patienter. 
2 
 
 
 
 
 
 
 
 
 
 
 
 
 
 
 
 
 
 
 
 
 
Dosen kan fastställas individuellt och anpassas från 500 IE upp till 1 000 IE (i undantagsfall upp till 
1 500 IE) subkutana injektioner en gång i veckan eller varannan vecka, beroende på anti-
HBs-koncentrationer i serum och behandlande läkares bedömning. Antikroppsnivåer på >100 IE/l bör 
bibehållas.  
Patienterna måste regelbundet kontrolleras för anti-HBs-nivåer i serum. Anti-HBs-nivåer i serum ska 
mätas minst varannan till var fjärde vecka och enligt behandlande läkares bedömning i minst ett 
halvår. 
Pediatrisk population 
Det finns ingen relevant indikation för användning av Zutectra till barn under 18 år. 
Administreringssätt 
Endast för subkutan användning. 
Försiktighetsåtgärder före hantering eller administrering av läkemedlet 
Injektion av läkemedlet av patienten eller vårdgivare vid behandling i hemmet kräver utbildning av en 
läkare med erfarenhet av att utbilda patienter för hembehandling. Patienten eller vårdgivaren får 
utbildning i injektionstekniker, hur man för en behandlingsdagbok och vilka åtgärder som ska vidtas 
vid allvarliga biverkningar. En tillräcklig övervakningsperiod med stabila dalvärden för anti-HBs i 
serum på > 100 IE/l samt en fast doseringsregim krävs: övervakningsschemat för patienternas 
anti-HBs-nivåer (se ovan) måste följas noggrant. Dessutom måste patient eller vårdgivare använda 
korrekt injektionsteknik samt doseringsregim för att säkerställa dalvärden för anti-HBs i serum på 
> 100 IE/l efter långvariga perioder mellan kontroller av värden. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1 eller mot 
humana immunglobuliner. Framför allt vid mycket sällsynta fall av IgA-brist när den patient som ska 
behandlas har antikroppar mot IgA. 
Zutectra får inte administreras intravaskulärt. 
4.4  Varningar och försiktighet 
Spårbarhet 
För att underlätta spårbarhet av biologiska läkemedel ska läkemedlets namn och 
tillverkningssatsnummer dokumenteras. Den här rekommendationen gäller även för dokumentation i 
behandlingsdagboken vid självadministrering av läkemedlet i hemmet. 
Säkerställ att Zutectra inte administreras i ett blodkärl, på grund av risken för chock. 
Om mottagaren är en bärare av HBsAg har patienten ingen nytta av detta läkemedel. 
Det saknas data om effekt som postexponeringsprofylax. 
Överkänslighet 
Verkliga överkänslighetsreaktioner är sällsynta. 
Zutectra innehåller en liten mängd IgA (se avsnitt 2). Personer som har brist på IgA löper risk att 
utveckla IgA-antikroppar och kan drabbas av anafylaktiska reaktioner efter administrering av 
blodkomponenter som innehåller IgA. Läkaren måste därför väga fördelarna av behandling med 
Zutectra mot den eventuella risken för överkänslighetsreaktioner. 
3 
 
 
 
 
 
 
 
 
 
 
 
 
 
 
 
 
 
 
I sällsynta fall kan humant hepatit B-immunglobulin leda till ett blodtrycksfall med anafylaktisk 
reaktion, även hos patienter som tidigare har tolererat behandling med humant immunglobulin. 
- 
Eventuella komplikationer kan ofta undvikas genom att säkerställa att patienterna: 
- 
inte är känsliga mot humant normalt immunglobulin genom att initialt injicera läkemedlet 
långsamt 
övervakas noggrant för eventuella symtom under hela injektionen. I synnerhet bör patienter som 
inte tidigare behandlats med humana normala immunglobuliner, patienter som bytt från ett 
alternativt läkemedel eller som haft ett långt uppehåll sedan föregående injektion övervakas 
under den första injektionen och under den första timmen efter den första injektionen för att 
upptäcka potentiella biverkningar. Alla övriga patienter bör observeras i minst 20 minuter efter 
administrering. 
Misstanke om allergiska eller anafylaktiska reaktioner kräver att injektionen avbryts omedelbart. Vid 
chock ska medicinsk standardbehandling mot chock sättas in. 
Interferens med serologiska tester 
Efter injektion av immunglobulin kan den övergående ökningen av olika passivt överförda antikroppar 
i patientens blod leda till missvisande positiva resultat vid serologiska tester. 
Passiv överföring av antikroppar till erytrocytantigener, t.ex. A, B, D kan påverka vissa serologiska 
tester för antikroppar mot röda blodkroppar, t.ex. det direkta antiglobulintestet (DAT, direkt Coombs 
test). 
Överförbara agens 
Standardåtgärder för att förhindra att infektioner överförs vid användning av läkemedel tillverkade av 
humant blod eller human plasma inkluderar urval av blodgivare, screening av enskilda donationer och 
plasmapooler för specifika infektionsmarkörer samt att effektiva tillverkningssteg för 
inaktivering/eliminering av virus är en del av tillverkningsprocessen. Trots detta kan risken för 
överföring av infektiösa agens inte helt uteslutas vid administrering av läkemedel tillverkade av 
humant blod eller human plasma. Detta gäller även hittills okända eller nya virus och andra patogener. 
De åtgärder som vidtas anses vara effektiva mot höljeförsedda virus som humant immunbristvirus 
(HIV), hepatit B-virus (HBV) och hepatit C-virus (HCV) och mot det icke höljeförsedda hepatit 
A-viruset (HAV). De vidtagna åtgärderna kan ha begränsat värde mot icke höljeförsedda virus som 
parvovirus B19. 
Det finns dokumenterad klinisk erfarenhet om att hepatit A eller parvovirus B19 ej överförts med 
immunglobuliner, och innehållet av antikroppar antas också utgöra ett viktigt bidrag till 
virussäkerheten. 
4.5 
Interaktioner med andra läkemedel och övriga interaktioner 
Levande försvagade virusvacciner 
Administrering av immunglobulin kan påverka utvecklingen av ett immunsvar mot levande 
försvagade virusvacciner som röda hund, påssjuka, mässling och vattkoppor under en period av 
3 månader. Efter administrering av detta läkemedel bör det gå minst 3 månader innan vaccination ges 
med levande försvagade virusvacciner. 
Humant hepatit B-immunglobulin bör administreras tre till fyra veckor efter vaccination med ett 
sådant levande försvagat vaccin. Om det är nödvändigt att administrera ett humant hepatit B-
immunglobulin inom tre till fyra veckor efter vaccination, bör revaccination ske tre månader efter 
administrering av humant hepatit B-immunglobulin. 
4 
 
 
 
 
 
 
 
 
 
 
 
 
 
 
4.6  Fertilitet, graviditet och amning 
Graviditet 
Säkerheten för detta läkemedel för användning till gravida kvinnor har inte fastställts i kontrollerade 
kliniska studier och ska därför endast ges med försiktighet till gravida kvinnor. Klinisk erfarenhet av 
immunglobuliner tyder på att inga skadliga effekter på graviditetsförloppet, fostret eller det nyfödda 
barnet förväntas. 
Amning 
Säkerheten för detta läkemedel för användning under amning har inte fastställts i kontrollerade 
kliniska studier och ska därför endast ges med försiktighet till ammande mödrar. 
Fertilitet 
Inga studier avseende fertilitet har utförts (se avsnitt 5.3). 
4.7  Effekter på förmågan att framföra fordon och använda maskiner 
Hepatit B-immunglobulin har ingen eller försumbar effekt på förmågan att köra bil och använda 
maskiner. 
4.8  Biverkningar 
Sammanfattning av säkerhetsprofilen 
De flesta läkemedelsbiverkningar var lätta till måttliga. I enstaka fall kan humana normala 
immunglobuliner orsaka en anafylaktisk chock. 
Biverkningar i tabellform 
Följande biverkningar har rapporterats inom ramen för 4 810 subkutana applikationer av Zutectra i 
fyra avslutade kliniska prövningar och 1 006 applikationer i en icke-interventionsstudie avseende 
säkerhet efter godkännande för försäljning (PASS). 
De läkemedelsbiverkningar som rapporterats i fyra prövningar sammanfattas och kategoriseras enligt 
MeDRA-klassificeringen av organsystem och frekvens nedan: Frekvens per injektion har bedömts 
med följande vedertagna definitioner: mycket vanliga (≥ 1/10), vanliga (≥ 1/100, < 1/10), mindre 
vanliga (≥ 1/1 000, < 1/100), sällsynta (≥ 1/10 000, < 1/1 000), mycket sällsynta (< 1/10 000), ingen 
känd frekvens (kan inte beräknas från tillgängliga data). Biverkningarna presenteras inom varje 
frekvensområde efter fallande allvarlighetsgrad. 
Biverkningar 
Nasofaryngit 
Överkänslighet 
MedDRA-klassificering av 
organsystem 
Infektioner och infestationer 
Immunsystemet 
Centrala och perifera nervsystemet  Huvudvärk 
Hjärtat 
Blodkärl 
Andningsvägar, bröstkorg och 
mediastinum 
Magtarmkanalen 
Hud och subkutan vävnad 
Muskuloskeletala systemet och 
bindväv 
Allmänna symtom och/eller 
Palpitationer, obehag i hjärtat 
Hypertoni 
Smärta i mun och svalg 
Smärta i övre delen av buken 
Klåda, utslag 
Muskelspasmer 
Smärta vid injektionsstället, 
Frekvens 
Sällsynta* 
Sällsynta* 
Mindre vanliga 
Sällsynta* 
Sällsynta* 
Sällsynta* 
Mindre vanliga 
Sällsynta* 
Sällsynta* 
Vanliga 
5 
 
 
 
 
 
 
 
 
 
 
 
 
 
 
symtom vid administreringsstället   urtikaria vid injektionsstället, 
hematom vid injektionsstället, 
erytem vid injektionsstället 
Utmattning, trötthet 
*  
rapporter om enstaka fall 
Sällsynta* 
Biverkningar som observerats med andra humana immunglobulinpreparat 
Med normala immunglobuliner kan biverkningar som t.ex. frossa, huvudvärk, yrsel, feber, kräkningar, 
allergiska reaktioner, illamående, artralgi, lågt blodtryck och måttlig smärta i länd-/korsrygg ibland 
förekomma. 
I sällsynta fall kan humana normala immunglobuliner leda till ett plötsligt blodtrycksfall, och i enstaka 
fall anafylaktisk chock, även när patienten inte har visat sig vara överkänslig vid tidigare 
administration. 
Reaktioner vid injektionsstället 
Svullnad, ömhet, rodnad, induration, lokal värme, klåda, blåmärken och utslag. 
Information om säkerhet avseende överförbara agens, se avsnitt 4.4. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Följderna av överdosering är inte kända. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Immunsera och immunglobuliner, Specifika immunglobuliner, Hepatit B-
immunglobulin 
ATC-kod: J06BB04 
Hepatit B-immunglobulin innehåller i huvudsak immunglobulin G (IgG) med ett specifikt högt 
innehåll av antikroppar mot hepatit B-ytantigen (HBs). 
Klinisk effekt och säkerhet 
Den öppna, prospektiva kliniska prövningen med en behandlingsarm rekryterade 23 
levertransplantationspatienter, som hade fått intravenöst hepatit B-immunglobulin som profylax och 
därefter bytt till subkutant Zutectra. Den subkutana dosen per vecka var 500 IE för patienter med 
kroppsvikt < 75 kg (en dosökning till 1 000 IE var tillåten, om det krävdes medicinskt för att bibehålla 
en säkerhetsnivå på >100 IE) och 1 000 IE för patienter med kroppsvikt ≥ 75 kg. 2 patienter fick en 
högre och 2 patienter en lägre dos än vad som rekommenderas enligt viktbaserad doseringsregim. 
Dalvärden för anti-HBs i serum på 100 IE/l och högre (primärt effektmått) bibehölls för alla patienter 
under prövningsperioden på 18 till 24 veckor. Säkerhetsmarginalen på >100 IE/l är den generellt 
accepterade nivån på effektiv profylax hos levertransplanterade patienter som löper risk för 
återinfektion med HBV. Ingen patient återinfekterades med HBV. De flesta patienter kunde 
självadministrera läkemedlet. 
6 
 
 
 
 
 
 
 
 
 
 
 
 
 
 
 
 
Den genomsnittliga anti-HBs-nivån i serum före bytet var 393±139 IE/l. Alla patienter använde 
antivirala läkemedel. 
Med Clopper Pearson-metoden var misslyckandefrekvensen efter 18 veckor 0 % för patienter i ITT-
gruppen (95 % KI: [0, 14,8 %]). En misslyckandefrekvens på 0 % sågs också för den fakultativa 
förlängningsfasen (vecka 24) (95 % KI: [0, 20,6 %]). 
Syftet med den öppna, prospektiva kliniska prövningen med en behandlingsarm var att undersöka 
möjligheten för självadministrering i hemmet (inklusive patientföljsamhet), effekt och säkerhet för 
subkutan administrering av Zutectra i en population av 66 patienter, stabila på långtidsbehandling som 
profylax för återinfektion av en transplanterad lever. Alla patienter som ingick i den här studien var 
tvungna att genomgå en utbildningsperiod på minst 29 dagar och självadministrering i hemmet kunde 
starta tidigast dag 36. Med undantag för 6 patienter som avbröt studien innan dag 36 klarade alla 
patienter av självadministrering i hemmet eller på sjukhuset. Ingen patient avbröt studien på grund av 
att självadministrering i hemmet inte var genomförbart. Under den 48 veckor långa behandlingsfasen 
uppmättes konstanta anti-HBs-koncentrationer i serum på ≥ 100 IE/l hos alla patienter vid alla 
mätningar med genomsnittliga värden på 312,0 ± 103,5 IE/l i slutet av behandlingsperioden. Totalt 
använde 53/66 patienter (80,3 %) antivirala läkemedel och 13 patienter fick monoterapi med Zutectra 
under den här studien. Ingen återinfektion med hepatit B rapporterades och ingen patient testades som 
HBsAg-positiv under behandlingsperioden på 48  veckor. Inga allvarliga biverkningar i samband med 
studieläkemedlet rapporterades. Inga dödsfall rapporterades under studien. 
Syftet med den öppna, prospektiva kliniska studien med en behandlingsarm var att undersöka effekt 
och säkerhet för Zutectra för att förebygga återinfektion med hepatit B-virus (HBV) ≥ en vecka efter 
ortotop levertransplantation hos HBsAg- och HBV-DNA-negativa patienter. Vid 
transplantationstillfället testades 21 patienter (42,9 %) positivt för HDV, patienter med ett positivt 
HIV- eller HCV-test exkluderades från studiedeltagande. 49 patienter fick subkutana injektioner med 
Zutectra 500 IE (1 ml) eller 1 000 IE (2 ml) (dosanpassning i undantagsfall upp till 1 500 IE) en gång i 
veckan eller varannan vecka enligt dalvärden för anti-HBs i serum. Behandlingstiden för varje enskild 
patient planerades pågå i upp till 24 veckor efter transplantation. Inga fall av behandlingssvikt 
förekom under den 6 månader långa studieperioden. HBs-antikroppskoncentrationer i serum över det 
lägsta säkerhetsdalvärdet på >100 IE/l uppmättes hos alla patienter vid samtliga tidpunkter oberoende 
av typ av administrering (undersökare, vårdgivare eller självinjektion), dosregim (500 IE, 1 000 IE, 
1 500 IE) eller behandlingsintervall. Inga kliniska tecken på återinfektion med hepatit B observerades 
och ingen patient testades HBsAg-positiv eller HBV-DNA-positiv under studien vilket bekräftar att 
subkutan administrering av Zutectra  som en del av kombinationsbehandlingen med HBV virostatisk 
terapi 8-18 dagar efter ortotop levertransplantation gav effektivt skydd mot återinfektion med 
hepatit B-virus. En icke allvarlig biverkning rapporterades vara relaterad till Zutectra (hematom vid 
injektionsstället). Inga dödsfall observerades under studien. 
Icke-interventionsstudien avseende säkerhet efter godkännande för försäljning (PASS 978) rekryterade 
61 vuxna patienter ≥ 6 månader efter levertransplantation på grund av leversvikt orsakad av hepatit B. 
Syftet med studien var att undersöka följsamhetsnivån hos patienter som använde Zutectra subkutant 
som självbehandling i hemmet för att förebygga återinfektion med hepatit B. Patienterna skulle 
behandlas med Zutectra i enlighet med den information och de doseringsrekommendationer som anges 
i produktresumén. Följsamhet enligt anti-HBs-nivåer i serum kunde visas för 57 (av 61) patienter 
(93 %), utan några värden under 100 IE/l och en genomsnittlig anti-HBs-nivå på 254,3 IE/l vid det 
sista besöket. Total använde 42/61 patienter (68,9 %) antivirala läkemedel och 19 patienter fick 
monoterapi med Zutectra under den här studien. Inga fall av behandlingssvikt, definierad som positiva 
HBV-DNA- och HBsAg-fynd, förekom under hela observationsperioden. Inga fall av återinfektion 
observerades. Inga allvarliga biverkningar rapporterades. Inga dödsfall rapporterades under studien. 
5.2  Farmakokinetiska egenskaper 
Distribution 
7 
 
 
 
 
 
 
 
Zutectra absorberas långsamt i mottagarens cirkulation och når ett maximum efter en fördröjning på 
2-7 dagar. 
Metabolism 
IgG och IgG-komplex bryts ned i retikuloendotelsystemet. 
Eliminering 
Zutectra har en halveringstid på cirka 3-4 veckor. Halveringstiden kan variera från patient till patient. 
5.3  Prekliniska säkerhetsuppgifter 
Immunglobuliner är normala beståndsdelar i människokroppen och därför har toxicitetstester på 
heterologa arter ingen relevans. 
I en lokal toleransprövning på kanin, sågs inga tecken på irritation som kunde tillskrivas Zutectra. 
Inga andra icke-kliniska prövningar har utförts. 
6. 
FARMACEUTISKA UPPGIFTER 
6.1  Förteckning över hjälpämnen 
Glycin 
Vatten för injektionsvätskor 
6.2 
Inkompatibiliteter 
Då blandbarhetsstudier saknas får detta läkemedel inte blandas med andra läkemedel. 
Inga andra preparat får tillsättas till Zutectra-lösningen eftersom alla förändringar av 
elektrolytkoncentrationen eller pH-värdet kan leda till fällning eller denaturering av proteinerna. 
6.3  Hållbarhet 
2 år. 
Lösningen ska administreras omedelbart efter att spetsskyddet har tagits bort från den förfyllda 
sprutan. 
6.4  Särskilda förvaringsanvisningar 
Förvaras och transporteras kallt (2°C-8°C). 
Får ej frysas. 
Förvara den förfyllda sprutan i ytterkartongen. Ljuskänsligt. 
6.5  Förpackningstyp och innehåll 
En ml injektionsvätska, lösning i en förfylld spruta (typ I-glass) med en propp (bromobutyl) och ett 
spetslock (bromobutylgummi). 
Förpackningsstorlek med fem förfyllda sprutor i en blisterförpackning. 
8 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
6.6  Särskilda anvisningar för destruktion och övrig hantering  
Läkemedlet ska nå rumstemperatur (cirka 23°C-27°C) före användning. 
Lösningen kan variera från klar till opalescent och färglös till ljusgul. 
Lösningar som är grumliga eller med avlagringar ska inte användas. 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Biotest Pharma GmbH 
Landsteinerstrasse 5 
D–63303 Dreieich 
Tyskland 
Tel.: + 49 6103 801–0 
Fax: + 49 6103 801–150 
Email: mail@biotest.com 
8. 
NUMMER PÅ GODKÄNNANDE FÖR FÖRSÄLJNING 
EU/1/09/600/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 30 november 2009 
Datum för den senaste förnyelsen: 16 september 2014 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
9 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE AV DEN AKTIVA SUBSTANSEN AV 
BIOLOGISKT URSPRUNG OCH TILLVERKARE SOM 
ANSVARAR FÖR FRISLÄPPANDE AV 
TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
10 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE AV DEN AKTIVA SUBSTANSEN AV BIOLOGISKT URSPRUNG 
OCH TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare av aktiv substans av biologiskt ursprung 
Biotest AG 
Landsteinerstr. 5 
D-63303 Dreieich 
Tyskland 
Namn och adress till tillverkare som ansvarar för frisläppande av tillverkningssats 
Biotest Pharma GmbH 
Landsteinerstrasse 5 
D-63303 Dreieich 
Tyskland 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
Officiellt frisläppande av tillverkningssats 
• 
Enligt artikel 114 i rådets direktiv 2001/83/EG, ska det officiella frisläppandet av tillverkningssats 
föregås av en undersökning som görs av ett statligt laboratorium eller ett för ändamålet inrättat 
laboratorium. 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den förteckning över 
referensdatum för unionen (EURD-listan) som föreskrivs i artikel 107c.7 i direktiv 2001/83/EG och 
eventuella uppdateringar och som offentliggjorts på webbportalen för europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda 
till betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
11 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1. 
LÄKEMEDLETS NAMN 
Zutectra 500 IE injektionsvätska, lösning i förfylld spruta 
Humant hepatit B-immunglobulin 
2. 
DEKLARATION AV AKTIV(A) SUBSTANS(ER) 
1 ml innehåller: 
Humant proteininnehåll 150 mg av vilket minst 96 % är IgG, med ett innehåll av antikroppar mot 
hepatit B-virus ytantigen (HBs) på 500 IE. 
Fördelning av IgG-undergrupper: 
59% IgG1, 35% IgG2, 3% IgG3, 3% IgG4 
IgA-innehåll ≤ 6.000 mikrogram/ml 
3. 
FÖRTECKNING ÖVER HJÄLPÄMNEN 
Glycin, vatten för injektionsvätskor. 
4. 
LÄKEMEDELSFORM OCH FÖRPACKNINGSSTORLEK 
Injektionsvätska, lösning 
5 förfyllda sprutor 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Endast för subkutan användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN– 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat  
Lösningen ska administreras omedelbart efter att spetsskyddet har tagits bort från den förfyllda 
sprutan. 
9. 
SÄRSKILDA FÖRVARINGSANVISNINGAR 
14 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Förvaras och transporteras kallt (2°C-8°C). 
Får ej frysas. 
Förvara den förfyllda sprutan i ytterkartongen. Ljuskänsligt 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Biotest Pharma GmbH 
63303 Dreieich 
Tyskland 
12.  NUMMER PÅ GODKÄNNANDE FÖR FÖRSÄLJNING 
EU/1/09/600/001 
13.  TILLVERKNINGSSATSNUMMER 
Sats 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Zutectra 500 IE 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC: {nummer} 
SN: {nummer} 
NN: {nummer} 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Zutectra 500 IE injektion 
Humant hepatit B-immunglobulin 
Subkutan användning 
2. 
INNEHAVARE AV GODKÄNNANDE FÖR FÖRSÄLJNING 
Biotest Pharma GmbH 
3. 
UTGÅNGSDATUM 
EXP   
4. 
TILLVERKNINGSSATSNUMMER 
Sats 
5. 
ÖVRIGT 
16 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ SMÅ INRE LÄKEMEDELSFÖRPACKNINGAR 
SPRUTA 
1. 
LÄKEMEDLETS NAMN OCH ADMINISTRERINGSVÄG 
Zutectra 500 IE injektion 
Humant hepatit B-immunglobulin 
2. 
ADMINISTRERINGSSÄTT 
Subkutan användning 
3. 
UTGÅNGSDATUM 
EXP   
4. 
TILLVERKNINGSSATSNUMMER 
Sats 
5.  MÄNGD UTTRYCK I VIKT, VOLYM ELLER PER ENHET 
500 IE 
6.  ÖVRIGT 
17 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Zutectra 500 IE injektionsvätska, lösning i förfylld spruta 
Humant hepatit B-immunglobulin 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
- 
Spara denna information, du kan behöva läsa den igen. 
Om du har ytterligare frågor vänd dig till läkare eller apotekspersonal. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
- 
- 
- 
I denna bipacksedel finns information om följande: 
Vad Zutectra är och vad det används för 
1. 
Vad du behöver veta innan du använder Zutectra 
2. 
Hur du använder Zutectra 
3. 
Eventuella biverkningar 
4. 
Hur Zutectra ska förvaras 
5. 
Förpackningens innehåll och övriga upplysningar 
6. 
Hur du eller en vårdgivare injicerar Zutectra 
7. 
1. 
Vad Zutectra är och vad det används för 
Vad Zutectra är 
Zutectra innehåller antikroppar mot hepatit B-viruset som är kroppens egna försvarssubstanser för att 
skydda dig från hepatit B. Hepatit B är en inflammation i levern orsakad av hepatit B-viruset. 
Vad Zutectra används för 
Zutectra används för att förhindra en återinfektion med hepatit B hos vuxna som har genomgått en 
levertransplantation minst 1 vecka tidigare på grund av leversvikt orsakad av hepatit B. 
2. 
Vad du behöver veta innan du använder Zutectra 
Använd inte Zutectra 
-  om du är allergisk mot humant immunoglobulin eller mot något annat innehållsämne i detta 
läkemedel (anges i avsnitt 6). Framför allt vid mycket sällsynta fall med otillräcklig mängd 
immunglobulin A (IgA), när du har antikroppar mot IgA i ditt blod. Detta kan leda till kraftig 
allergisk reaktion (anafylaxi). 
En allergisk reaktion kan omfatta plötslig pipande och väsande andning, andningssvårigheter, snabb 
puls, svullnad av ögonlock, ansikte, läppar, hals eller tunga, utslag eller klåda. 
Zutectra är endast avsett för subkutan injektion (injektion under huden). Injektion i en ven eller ett 
blodkärl kan leda till allergisk chock. 
Varningar och försiktighet 
Tala om för läkaren eller hälso- och sjukvårdpersonal före behandling  
- 
om du vet att du har antikroppar mot immunglobuliner av typen IgA i blodet. Detta är mycket 
sällsynt och kan leda till allergiska reaktioner. 
19 
 
 
 
 
 
 
 
 
 
 
 
 
 
 
 
 
Du kan vara allergisk mot immunglobuliner (antikroppar) utan att veta om det, även om du tidigare 
har tolererat behandlingar med humana immunglobuliner. Särskilt om du inte har tillräckligt med 
immunglobuliner av typen IgA i blodet kan allergiska reaktioner som plötsligt blodtrycksfall eller 
chock förekomma. 
Du observeras noggrant under och strax efter den 1:a injektionen med Zutectra för att säkerställa 
att du inte drabbas av en reaktion. Om du får en allergisk reaktion mot Zutectra avbryts injektionen 
omedelbart. Tala omedelbart om för läkare eller hälso- och sjukvårdpersonal om du märker några 
reaktioner under injektionen med Zutectra. 
Om du är HBs-antigenpositiv får du inte Zutectra eftersom du inte har någon nytta av läkemedlet. 
Läkaren kan förklara detta för dig. 
För din egen säkerhet kontrolleras antikroppsnivåerna regelbundet. 
Eventuell påverkan på blodprover  
Zutectra kan påverka resultaten av vissa blodprover (tester i blodserum). Tala om för läkaren att du får 
behandling med Zutectra innan du tar några blodprover. 
Information om ursprungsmaterialet i Zutectra och risken för överföring av infektiösa ämnen: 
Ursprungsmaterialet eller det som Zutectra är tillverkat av är mänsklig blodplasma (den flytande delen 
av blodet). 
När läkemedel tillverkas av mänsklig blodplasma vidtas vissa åtgärder för att förhindra att infektioner 
överförs till patienter. Dessa omfattar: 
- 
noggrant urval av blod- och plasmagivare för att säkerställa att de som löper risk att vara bärare 
av infektioner exkluderas och  
test av varje donation och plasmapool för tecken på virus/infektioner. 
- 
Tillverkare av dessa läkemedel vidtar också åtgärder vid bearbetningen av blodet eller plasman för att 
oskadliggöra eller ta bort virus. Trots dessa åtgärder kan risken för överföring av infektion inte helt 
uteslutas när läkemedel tillverkade av humant blod eller human plasma administreras. Detta gäller 
även hittills okända och nya virus eller andra typer av infektioner. 
De vidtagna åtgärderna anses vara effektiva mot höljeförsedda virus som humant immunbristvirus 
(HIV), hepatit B-virus och hepatit C-virus och för icke-höljeförsedda hepatit A-virus. De åtgärder som 
vidtagits kan ha begränsat värde mot icke-höljeförsedda virus som parvovirus B19 (som orsakar femte 
sjukan). 
Immunglobuliner som Zutectra har inte förknippats med infektioner av hepatit A eller parvovirus B19, 
eventuellt på grund av att antikropparna mot dessa infektioner, som finns i läkemedlet, har skyddande 
effekt. 
Det är viktigt att du antecknar satsnumret på Zutectra. Varje gång du får en ny förpackning med 
Zutrecta ska du således skriva ner datum och satsnummer (som finns på förpackningen efter ”Sats”) 
och spara denna information på ett säkert ställe, till exempel i din behandlingsdagbok (se avsnitt 3).. 
Andra läkemedel och Zutectra 
Tala om för läkare eller hälso- och sjukvårdspersonal om du tar, nyligen har tagit eller kan tänkas ta 
andra läkemedel. 
Vaccinationer 
Zutectra kan minska effekten av vissa vacciner (mässling, röda hund, påssjuka, vattkoppor) under en 
period på upp till 3 månader. 
Du kan behöva vänta minst 3 månader efter den sista injektionen av Zutectra innan du kan få levande 
20 
 
 
 
 
 
 
 
 
 
 
 
 
försvagade vacciner. 
Tala om för läkaren att du får behandling med Zutectra före någon vaccination. 
Graviditet, amning och fertilitet 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller hälso- och sjukvårdpersonal innan du använder detta läkemedel. 
Körförmåga och användning av maskiner 
Zutectra har ingen eller försumbar effekt på förmågan att framföra fordon och använda maskiner. 
3. 
Hur du använder Zutectra 
Zutectra är avsett för subkutan (under huden) injektion. Innehållet i en förfylld spruta är endast 
avsett för engångsbruk. Injicera inte i ett blodkärl. 
I de flesta fall får du injektionen av läkaren eller sköterskan. Om dina antikroppsnivåer är 
tillfredsställande och du har en fast dosering, kan emellertid du eller din vårdgivare utbildas att ge 
injektionen i hemmet (se nedan).  
Det rekommenderas bestämt att du använder behandlingsdagboken för att kunna dokumentera dina 
injektioner med Zutectra. Läkaren förklarar hur du använder den. 
Dosen kan fastställas individuellt och anpassas från 500 IE upp till 1 000 IE (i undantagsfall upp till 
1 500 IE) en gång i veckan eller varannan vecka. Dosen beror på din sjukdom. Läkaren kontrollerar 
ditt tillstånd regelbundet och talar om hur mycket och hur ofta du måste använda Zutectra. 
Injicera själv eller få injektion av en vårdgivare 
Du kan injicera Zutectra själv utan hjälp av läkaren om du har fått utbildning i hur man gör det. Om 
du administrerar Zutectra själv, läs anvisningarna i avsnittet ”Hur du eller en vårdgivare 
injicerar Zutectra” noggrant. 
Zutectra måste anta rumstemperatur (cirka 23–27 ºC) före användning. 
Om du har använt för stor mängd av Zutectra 
Konsekvenserna av en överdosering är inte kända, men om du har använt mer än den ordinerade dosen 
av Zutectra ska du omedelbart kontakta läkare, hälso- och sjukvårdpersonal eller apotekspersonal för 
råd.  
Om du har glömt att använda Zutectra 
Ta inte dubbel dos för att kompensera för glömd injektion. Prata med läkaren om hur du ska hantera 
dosen. Läkaren talar om hur mycket och hur ofta du måste använda Zutectra. 
Använd Zutectra enligt ordination och anvisningar av läkaren för att undvika risken för en 
återinfektion av hepatit B. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
De flesta biverkningar som sågs med Zutectra var lindriga till måttliga. I mycket sällsynta fall kan 
humana normala immunglobuliner orsaka en allvarlig allergisk reaktion. 
21 
 
 
 
 
 
 
 
 
 
 
 
 
 
 
 
 
 
 
 
- 
Om du märker någon av följande biverkningar ska du avbryta injektionen och omedelbart 
kontakta läkare: 
utslag 
- 
klåda, 
väsande och pipande andning  
andningsbesvär 
svullnad av ögonlock, ansikte, läppar, hals eller tunga 
lågt blodtryck, snabb puls 
- 
- 
- 
- 
Detta kan vara en allergisk reaktion eller en allvarligt allergisk reaktion (anafylaktisk chock). 
Om du får någon biverkning efter injektionen, ska du omedelbart kontakta läkare. 
Följande biverkningar har rapporterats med Zutectra: 
Vanliga (kan förekomma hos upp till 1 av 10 användare): 
- 
reaktioner vid injektionsstället: smärta, nässelfeber (urticaria) vid injektionsstället, hematom 
(ansamling av blod i vävnad under huden), hudrodnad (erytem). 
Mindre vanliga (kan förekomma hos upp till 1 av 100 användare): 
- 
huvudvärk 
smärta i övre delen av buken (från bröstkorgen ned till naveln) 
- 
Dessutom har följande reaktioner rapporterats endast en gång: 
- 
trötthet (utmattning) 
högt blodtryck (hypertoni) 
inflammation i näsan och svalget (nasofaryngit) 
muskelspasmer 
allergiska reaktioner (överkänslighet) 
onormala hjärtslag (hjärtklappning), obehag i hjärtat 
klåda (pruritus), utslag 
- 
smärta i munnen och svalget 
Med andra humana immunglobuliner har följande ytterligare symtom rapporterats: 
- 
frossa 
huvudvärk 
yrsel 
feber 
kräkningar 
lätta allergiska reaktioner 
illamående (behov att kräkas) 
ledsmärta 
lågt blodtryck 
måttlig smärta i länd-/korsryggen 
reaktioner vid injektionsstället: svullnad, ömhet, rodnad, hårdhet i huden, lokal värme, klåda, 
blåmärken och utslag. 
Rapportering av biverkningar 
Om du får biverkningar, tala med läkare, hälso- och sjukvårdspersonal eller apotekspersonal. Detta 
gäller även biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
22 
- 
- 
- 
- 
- 
- 
- 
- 
- 
- 
- 
- 
- 
- 
- 
- 
 
 
 
 
 
 
 
 
 
 
 
 
5. 
Hur Zutectra ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på ytterkartongen, på blistret och på den förfyllda sprutan efter 
EXP. Utgångsdatumet är den sista dagen i angiven månad. 
Förvaras och transporteras kallt (2°C-8°C). Får ej frysas. Förvara den förfyllda sprutan i 
ytterkartongen. Ljuskänsligt. 
Lösningen ska administreras omedelbart efter att spetsskyddet har tagits bort från den förfyllda 
sprutan. 
Använd inte Zutectra om du märker att lösningen är grumlig eller innehåller partiklar. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. När injektionen 
är avslutad, kasta omedelbart alla nålar, sprutor och tomma glasbehållare i behållaren för vassa 
föremål du har fått. 
6. 
Förpackningens innehåll och övriga upplysningar 
Innehållsdeklaration 
- 
- 
- 
Den aktiva substansen är humant hepatit B-immunoglobulin 500 IE/ml. 
Zutectra innehåller 150 mg/ml humant plasmaprotein av vilket minst 96 % är immunglobulin G 
(IgG). Det maximala innehållet immunglobulin A (IgA) är 6 000 mikrogram/ml. 
Övriga innehållsämnen är glycin och vatten för injektionsvätskor. 
Läkemedlets utseende och förpackningsstorlekar 
Zutectra är en injektionsvätska, lösning i en förfylld spruta (500 IE/ml - förpackningsstorlek om 5 i ett 
blister). Lösningens färg kan variera från klar till opalescent och färglös till ljusgul. 
En förfylld spruta à 1 ml Zutectra innehåller 500 IE. Zutectra levereras en förpackningsstorlek med 5 
förfyllda sprutor i en blisterförpackning. 
Innehavare av godkännande för försäljning och tillverkare 
Biotest Pharma GmbH 
Landsteinerstrasse 5 
D-63303 Dreieich 
Tyskland 
Tel.: + 49 6103 801-0 
Fax: + 49 6103 801-150 
Email: mail@biotest.com 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien, Nederland 
Twinpharma BV 
Trasmolenlaan 5 
NL-3447 GZ Woerden 
Tél/Tel +31 348 71 24 05 
Ireland 
Aquilant Pharmaceuticals 
21 Fonthill Business Park 
Fonthill Road 
Clondalkin 
23 
 
 
 
 
 
 
 
 
 
 
 
 
 
 
 
 
 
България 
МЕДИС ФАРМА БЪЛГАРИЯ ЕООД 
1700 София 
Ул. Проф. Атанас Иширков 31, офис 6 
T: +359 2 427 49 58 
Česká republika, Slovenská republika 
Reg-Pharm spol.s.r.o. 
Fialková 45 
CZ-10600 Praha 10 
Tel: + 420 2 7265 4004 
IRL-Dublin 22 
Tel: + 353 1 404 8344 
Italia 
Grifols Italia S.p.A. 
Via Torino, 15 
I-56010 Vicopisano - Pisa 
Tel: +39 050 8755111 
Κύπρος 
ΑΚΗΣ ΠΑΝΑΓΙΩΤΟΥ & ΥΙΟΣ ΛΤΔ 
Γ. ΚΡΑΝΙΔΙΩΤΗ 
Τ. Θ. 22578 1522 ΛΕΥΚΩΣΙΑ 
Κ Υ Π Ρ Ο Σ 
Τηλ: + 357 22 611 038 
Danmark, Ísland, Norge, Suomi/Finland, 
Sverige  
Grifols Nordic AB 
Tel: + 46 8 441 89 50 
Email: infonordic@grifols.com 
Magyarország 
Biotest Hungaria Kft. 
Torbágy u. 15/A 
H-2045 Törökbálint 
Tel.: + 36 23 511 311 
Deutschland, Eesti, Ελλάδα, Latvija, Lietuva, 
Luxembourg/Luxemburg, Polska, România, 
United Kingdom (Northern Ireland)  
Biotest AG 
Landsteinerstrasse 5 
D-63303 Dreieich 
Tel: + 49 6103 801-0 
Malta 
Rodel Ltd 
55, Ravina 
Triq ir-Russett 
MT-Kappara SGN 4432 
Tel: + 356 27 386221 
España 
Grifols Movaco, S.A. 
Tel.: +34 93 571 02 00 
France 
Grifols France 
24 Rue de Prony 
F-75017 Paris  
Tél: +33 (0) 1 53530870   
Hrvatska 
Medis Adria d.o.o. 
Buzinska cesta 58 
10010 Zagreb - Buzin 
T: +385 1 2303 446 
Österreich 
Biotest Austria GmbH 
Einsiedlergasse 58 
A-1050 Wien 
Tel: + 43 1 545 15 61-0 
Portugal 
Grifols Portugal, Lda. 
Tel: +351 219 255 200 
Slovenija 
MEDIS, d.o.o.  
Brnčičeva 1,  
SI-1231 Ljubljana-Črnuče,  
Tel: +386 1 589 69 00 
Denna bipacksedel ändrades senast  
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/. 
24 
 
 
 
 
 
 
 
 
 
 
 
 
 
 
 
 
 
 
 
 
 
7.  Hur du eller en vårdgivare injicerar Zutectra 
Följande bruksanvisning förklarar hur Zutectra injiceras. Läs igenom bruksanvisningen noggrant och 
följ den steg för steg. Läkaren och sköterskan kommer att visa dig hur du ger sprutan. 
Försök inte injicera Zutectra förrän du är säker på att du förstår hur du ska bereda injektionlösningen 
och ge injektionen. 
Allmän information: 
- 
Förvara sprutorna och behållaren för kassering av sprutor utom räckhåll för barn; lås om möjligt 
in materialet. 
Försök ge injektionen vid samma tidpunkt. Detta gör det lättare att komma ihåg den. 
Dubbelkontrollera alltid dosen. 
Lösningen måste ha nått rumstemperatur (cirka 23 °C-27 °C) innan den används. 
Ta ut varje förfylld spruta ur förpackningen först när du är redo för en injektion. Du ska ge 
injektionen omedelbart efter att spetsskyddet har tagits bort från den förfyllda sprutan. 
Lösningens färg kan variera från klar till opalescent och färglös till ljusgul. Använd inte 
lösningar som är grumliga eller innehåller partiklar. 
Detta läkemedel får inte blandas med andra läkemedel. 
- 
- 
- 
- 
- 
- 
Före injektionen: 
1. Tvätta händerna. Det är viktigt att händerna och de föremål du använder är så rena som möjligt. 
2. Lägg fram allt du behöver i förväg. Hitta en ren plats där du kan sprida ut alla föremål du ska 
använda. 
- 
- 
- 
två spritsuddar 
en förfylld spruta Zutectra 
en nål lämplig för subkutan injektion 
Observera att spritsuddar och nålar inte medföljer förpackningen utan att du måste skaffa dem själv. 
Se till att du har behandlingsdagboken och en behållare för vassa föremål tillgängliga. 
3. Bestäm var du ska injicera innan du förbereder injektionen. Du ska injicera Zutectra i fettlagret 
mellan hud och muskel (cirka 8 till12 mm under huden). De bästa ställena för injektioner är där huden 
är lös och mjuk, t.ex. i buken, armarna, låret eller skinkorna, och inte i närheten av leder, nerver och 
ben. 
Viktigt! Injicera inte i ett område där du kan känna bulor, knölar, fasta knutor, eller ett område som 
gör ont, är missfärgat, indraget, sårigt eller där huden är trasig. Tala med läkaren eller hälso– och 
sjukvårdpersonal om dessa och andra ovanliga tillstånd du kan hitta. Du ska byta injektionsställe vid 
varje injektion. Om en del områden är för svåra att nå kan du behöva en vårdgivare som hjälper dig 
med dessa injektioner. 
4. Förbered den förfyllda sprutan med Zutectra:  
-  Ta ut den förfyllda sprutan ur förpackningen. 
-  Undersök lösningen noggrant. Den ska vara klar 
och inte innehålla några partiklar. Om lösningen 
är missfärgad, grumlig eller innehåller partiklar, 
kassera den och börja om med en ny förfylld 
spruta. 
-  Ta bort spetsskyddet på sprutan. 
25 
 
 
 
 
 
 
 
 
 
 
 
 
 
 
-  Ta ut nålen ur den sterila förpackningen och sätt 
fast den på sprutan. 
5. Ta bort eventuella luftbubblor som kan finnas i den förfyllda sprutan. 
-  Håll sprutan med nålen pekande uppåt och 
knacka försiktigt på sprutan med fingrarna tills 
luftbubblorna har samlats i spetsen. Tryck 
försiktigt på kolven tills luftbubblorna har 
försvunnit. 
Injektion 
1. Välj var du vill ge injektionen och gör en notering i dagboken. Anteckna även datum och satsnummer 
(se ”Information om ursprungsmaterialet i Zutectra och risken för överföring av infektiösa ämnen” i 
avsnitt 2 i denna bipacksedel). 
Buken (magen): Ge inga sprutor inom ett område 
2,5 cm från naveln. Undvik midjeområdet, 
eftersom gnidning kan irritera vid injektionsstället. 
Undvik kirurgiska ärr. Detta är troligen det 
enklaste stället att injicera om du gör det själv. 
Lår: Använd mitt- eller ytter-områden där du kan 
nypa ihop vävnad. Du har troligen mer fettvävnad 
ju närmare höften och ju längre från knäet du 
kommer. 
Armar: Använd baksidan av överarmen. Det är 
svårt att nypa ihop vävnad och injicera Zutectra 
själv i det här området. Om du väljer att injicera 
själv i armen, försök nypa ihop vävnad genom att 
placera överarmen över ryggstödet på en stol eller 
stötta den mot en vägg. Det är mycket enklare för 
någon annan att använda det här området om du 
behöver hjälp. 
Skinkor: Använd områden där du kan nypa ihop 
vävnad. Det är svårare att ge sig själv en injektion 
här. Försök att stå framför en spegel för att hitta 
injektionsstället eller be att din vårdgivare ger dig 
injektionen. 
Det är viktigt att byta (rotera) injektionsställe. Detta bidrar till att huden håller sig spänstig och till 
att läkemedlet absorberas jämnt. Att byta injektionsstället betyder att du börjar på ett ställe och 
använder alla övriga ställen innan du börjar med det första igen. Börja sedan byta igen. Det kan vara 
till hjälp att notera var du fick den senaste injektionen för att undvika problem. 
Administrering i låren visas som ett exempel på följande bilder: 
26 
 
 
 
 
 
 
 
 
 
 
 
2. Torka injektionsområdet med en spritsudd. Låt 
huden lufttorka. 
3. Nyp försiktig ihop huden runt det desinficerade 
injektionsstället (för att höja upp det lite) och tryck in 
nålen i huden en snabb, säker rörelse vid en vinkel 
mellan 45 och 90 grader. Injicera under huden som 
läkaren eller sköterskan har visat dig.  
4. Injicera vätskan genom att trycka försiktigt på 
kolven. Låt injektionen ta den tid det tar att tömma all 
lösning tills sprutan är tom. 
5. Dra därefter omedelbart ut nålen och släpp huden. 
6. Rengör injektionsstället genom att torka i en 
cirkelrörelse med en spritsudd. 
Kassera alla använda föremål 
När injektionen är avslutad ska du omedelbart kasta alla nålar och tomma glasbehållare i en behållare 
för vassa föremål. 
27 
 
 
 
 
 
 
 
 
 
 
 
