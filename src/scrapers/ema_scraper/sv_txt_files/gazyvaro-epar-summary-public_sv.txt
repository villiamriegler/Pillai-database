EMA/141936/2020 
EMEA/H/C/002799 
Gazyvaro (obinutuzumab) 
Sammanfattning av Gazyvaro och varför det är godkänt inom EU 
Vad är Gazyvaro och vad används det för? 
Gazyvaro är ett cancerläkemedel som används för att behandla vuxna med följande tillstånd: 
• 
• 
Tidigare obehandlad kronisk lymfatisk leukemi (KLL). KLL är en cancer i B-lymfocyterna, en typ av 
vita blodkroppar. Gazyvaro ges tillsammans med klorambucil (ett annat cancerläkemedel) till 
patienter för vilka cancerläkemedlet fludarabin inte rekommenderas. 
Follikulärt lymfom (FL), en annan typ av cancer i B-lymfocyterna. Gazyvaro ges tillsammans med 
kemoterapi (andra cancerläkemedel) till patienter som inte har fått någon tidigare behandling mot 
avancerat FL. Det ges också tillsammans med läkemedlet bendamustin till patienter vars sjukdom 
inte har svarat på behandling med läkemedlet rituximab eller vars cancer har förvärrats inom sex 
månader efter denna behandling. Efter att sjukdomen har svarat på behandlingen ges Gazyvaro 
sedan ensamt för underhållsbehandling av FL. 
Gazyvaro innehåller den aktiva substansen obinutuzumab. 
Dessa sjukdomar är sällsynta och Gazyvaro klassificerades som särläkemedel (ett läkemedel som 
används vid sällsynta sjukdomar). Mer information om klassificeringen som särläkemedel finns på 
EMA:s webbplats (KLL: 10 oktober 2012, FL: 19 juni 2015). 
Hur används Gazyvaro? 
Gazyvaro är receptbelagt och behandling ska ges under noggrann övervakning av en erfaren läkare. 
Eftersom allvarliga biverkningar kan uppstå, däribland allergiska reaktioner, ska behandlingen ges vid 
inrättningar där dessa reaktioner kan behandlas omgående. 
Gazyvaro ges genom infusion (dropp) i en ven under flera timmar. Det ges under 6 eller 8 cykler och 
varje cykel varar i 21 eller 28 dagar. 
Doseringsschemat beror på vad Gazyvaro används för. 
Patienterna kan även få andra läkemedel för att förebygga infusionsrelaterade reaktioner och andra 
biverkningar. För mer information om hur du använder Gazyvaro, läs bipacksedeln eller tala med 
läkare eller apotekspersonal. 
Official address Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
Hur verkar Gazyvaro? 
Den aktiva substansen i Gazyvaro, obinutuzumab, är en monoklonal antikropp (en typ av protein) som 
har utformats för att fästa vid protein CD20, som finns på ytan av B-lymfocyterna. Vid KLL och FL 
förökas de cancerösa B-lymfocyterna för snabbt och ersätter de normala cellerna i benmärgen (där 
blodkropparna produceras) och i lymfkörtlarna. Genom att fästa vid CD20 på B-lymfocyterna gör 
obinutuzumab dem till måltavla för kroppens immunsystem, vilket gör att B-lymfocyterna dör. 
Vilken nytta med Gazyvaro har visats i studierna? 
KLL 
Vid KLL har Gazyvaro försenat förvärrandet av sjukdomen hos tidigare obehandlade patienter som haft 
andra medicinska tillstånd och därför inte kommit i fråga för fludarabinbaserad behandling. I en 
huvudstudie på 781 patienter levde de som behandlades med Gazyvaro och klorambucil längre utan 
att deras sjukdom förvärrades, jämfört med patienter som behandlades med klorambucil ensamt (26,7 
månader respektive 11,1 månader). På liknande sätt levde patienter som behandlades med Gazyvaro 
och klorambucil längre utan att deras sjukdom förvärrades än patienter som behandlades med 
rituximab och klorambucil (26,7 månader respektive 15,2 månader). 
FL 
Gazyvaro var till nytta i en huvudstudie med 1 202 patienter med tidigare obehandlat FL. I studien 
jämfördes Gazyvaro plus andra kemoterapiläkemedel med rituximab plus andra kemoterapiläkemedel. 
Under en uppföljningsperiod på i genomsnitt tre år fick 17 procent (101 av 601 patienter) av dem som 
fick Gazyvaro förvärrad sjukdom eller avled, jämfört med 24 procent (144 av 601 patienter) av dem 
som fick rituximab. 
Gazyvaro har också undersökts i en studie på 321 patienter med FL hos vilka behandling med 
rituximab inte hade verkat eller hade upphört att verka. Patienter som behandlades med Gazyvaro och 
bendamustin levde längre utan att deras sjukdom förvärrades, jämfört med patienter som behandlades 
med enbart bendamustin (i genomsnitt 29,2 månader respektive 13,7 månader). 
Vilka är riskerna med Gazyvaro? 
De vanligaste biverkningarna som orsakas av Gazyvaro (kan förekomma hos fler än 1 av 10 
användare) är övre luftvägsinfektioner (t.ex. infektioner i näsa och hals), pneumoni (lunginfektion), 
urinvägsinfektion, inflammation i näsa och hals, sinusit (bihåleinflammation), bältros, hosta, diarré, 
förstoppning, led- och ryggsmärta, smärta i armar och ben, huvudvärk, insomni, håravfall, klåda, 
feber, orkeslöshet, trötthet, neutropeni och leukopeni (lågt antal vita blodkroppar), trombocytopeni 
(lågt antal blodplättar), anemi (lågt antal röda blodkroppar) samt reaktioner i samband med infusionen 
(som kan innefatta kräkningar, yrsel, andningssvårigheter, blodvallningar, förändringar i blodtrycket 
och snabb hjärtfrekvens). En fullständig förteckning över biverkningar och restriktioner för Gazyvaro 
finns i bipacksedeln. 
Varför är Gazyvaro godkänt i EU? 
Europeiska läkemedelsmyndigheten (EMA) fann att fördelarna med Gazyvaro är större än riskerna och 
att Gazyvaro kan godkännas för försäljning i EU. Myndigheten fann att nyttan med Gazyvaro när det 
Gazyvaro (obinutuzumab) 
EMA/141936/2020 
Sida 2/3 
 
 
 
 
gäller att förlänga KLL- och FL-patienters överlevnad innan sjukdomen förvärrades har visats tydligt. 
Biverkningsmönstret ansågs godtagbart med tanke på nyttan med läkemedlet. 
Vad görs för att garantera säker och effektiv användning av Gazyvaro? 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Gazyvaro har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Gazyvaro kontinuerligt. 
Biverkningar som har rapporterats för Gazyvaro utvärderas noggrant och nödvändiga åtgärder vidtas 
för att skydda patienterna. 
Mer information om Gazyvaro 
Den 23 juli 2014 beviljades Gazyvaro ett godkännande för försäljning som gäller i hela EU. 
Mer information om Gazyvaro finns på EMA:s 
webbplats:ema.europa.eu/medicines/human/EPAR/gazyvaro. 
Denna sammanfattning uppdaterades senast 03-2020. 
Gazyvaro (obinutuzumab) 
EMA/141936/2020 
Sida 3/3 
 
 
 
 
