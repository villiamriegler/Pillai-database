EMA/236345/2012 
EMEA/H/C/001113 
Sammanfattning av EPAR för allmänheten 
Lamivudine Teva 
lamivudin 
Detta är en sammanfattning av det offentliga europeiska utredningsprotokollet (EPAR) för Lamivudine 
Teva. Det förklarar hur Kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Lamivudine Teva? 
Lamivudine Teva är ett läkemedel som innehåller den aktiva substansen lamivudin. Det finns som 
tabletter (100 mg). 
Lamivudine Teva är ett generiskt läkemedel, vilket innebär att det liknar ett referensläkemedel som 
redan är godkänt i EU. Referensläkemedlet är Zeffix. Mer information om generiska läkemedel finns i 
dokumentet med frågor och svar här. 
Vad används Lamivudine Teva för? 
Lamivudine Teva används för behandling av kronisk (långvarig) hepatit B (en leversjukdom som 
orsakas av en infektion med hepatit B-virus) hos vuxna patienter. Det ges till patienter med 
kompenserad leversjukdom (när levern är skadad men fungerar normalt), där patienten även visar 
tecken på att viruset fortfarande förökar sig och har tecken på leverskada (förhöjda halter av 
leverenzymet alaninaminotransferas [ALAT] och tecken på skada när levervävnaden undersöks i 
mikroskop). Eftersom hepatit B-virus kan bli resistenta mot Lamivudine Teva ska läkare endast 
överväga att förskriva Lamivudine Teva om andra behandlingar som har mindre benägenhet att leda 
till resistens inte kan användas. 
Läkemedlet är receptbelagt. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2012. Reproduction is authorised provided the source is acknowledged. 
 
 
 
 
 
 
 
Hur används Lamivudine Teva? 
Behandling med Lamivudine Teva ska inledas av en läkare med erfarenhet av att behandla kronisk 
hepatit B. Den rekommenderade dosen Lamivudine Teva är 100 mg en gång om dagen. Dosen måste 
sänkas för patienter med nedsatt njurfunktion. Lamivudine Teva är inte lämpligt för patienter som 
behöver lägre doser än 100 mg. Behandlingstiden beror på patientens tillstånd och hur patienten 
svarar på behandlingen. 
Om hepatit B-virus fortfarande efter sex månaders behandling kan påträffas i blodet ska läkaren 
överväga att byta behandling för att minska risken för resistens. Patienter som är infekterade med 
virus som har ”YMDD-mutationen” (en förändring av virusets DNA som ofta påträffas efter behandling 
med lamivudin) ska ta Lamivudine Teva i kombination med ett annat läkemedel mot hepatit B. Mer 
information finns i produktresumén (ingår också i EPAR). 
Hur verkar Lamivudine Teva? 
Den aktiva substansen i Lamivudine Teva, lamivudin, är ett antiviralt medel som tillhör gruppen 
nukleosidanaloger. Lamivudin stör funktionen hos virusenzymet DNA-polymeras, som deltar då virus-
DNA byggs upp. Lamivudin förhindrar DNA-uppbyggnaden hos virus och hindrar därmed viruset från 
att föröka sig och spridas. 
Hur har Lamivudine Tevas effekt undersökts? 
Eftersom Lamivudine Teva är ett generiskt läkemedel har studierna på patienter begränsats till tester 
som visar att det är bioekvivalent med referensläkemedlet Zeffix. Två läkemedel är bioekvivalenta när 
de bildar samma halter av den aktiva substansen i kroppen. 
Vilka är fördelarna och riskerna med Lamivudine Teva? 
Eftersom Lamivudine Teva är ett generiskt läkemedel och är bioekvivalent med referensläkemedlet 
anses dess fördelar och risker vara desamma som hos referensläkemedlet. 
Varför har Lamivudine Teva godkänts? 
CHMP fann att det styrkts att Lamivudine Teva i enlighet med EU:s krav har likvärdig kvalitet och är 
bioekvivalent med Zeffix. CHMP fann därför att nyttan är större än de konstaterade riskerna, liksom för 
Zeffix. Kommittén rekommenderade att Lamivudine Teva skulle godkännas för försäljning. 
Mer information om Lamivudine Teva 
Den 23 oktober 2009 beviljade Europeiska kommissionen ett godkännande för försäljning av 
Lamivudine Teva som gäller i hela Europeiska unionen.  
Det offentliga europeiska utredningsprotokollet (EPAR) för Lamivudine Teva finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Lamivudine Teva finns i bipacksedeln (ingår också i EPAR). Du kan 
också kontakta din läkare eller apotekspersonal. 
Det offentliga europeiska utredningsprotokollet (EPAR) för referensläkemedlet finns också i sin helhet 
på EMA:s webbplats. 
Denna sammanfattning uppdaterades senast 04-2012. 
Lamivudine Teva  
Sida 2/2
 
 
 
 
 
