EMA/686706/2010  
EMEA/H/C/000596 
Sammanfattning av EPAR för allmänheten 
Yttriga 
yttrium(90Y)-klorid 
Detta är en sammanfattning av det offentliga europeiska utredningsprotokollet (EPAR) för Yttriga. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt yttrande om att bevilja godkännande för försäljning och sina rekommendationer om hur läkemedlet 
ska användas. 
Vad är Yttriga? 
Yttriga är en radioaktiv vätska som innehåller den aktiva substansen yttrium(90Y)-klorid. 90Y, eller 
yttrium-90, är en radioaktiv form av det kemiska grundämnet yttrium. 
Vad används Yttriga för? 
Yttriga används inte ensamt utan för radioaktiv märkning av andra läkemedel. Radioaktiv märkning är 
en teknik som innebär att en substans märks med (kopplas till) ett radioaktivt ämne. När substansen 
har märkts med Yttriga för substansen med sig radioaktiviteten till det ställe i kroppen där den behövs, 
t.ex. där en tumör finns. 
Yttriga används för att märka läkemedel som har specialutformats för användning tillsammans med 
yttrium(90Y)-klorid. 
Läkemedlet är receptbelagt. 
Hur används Yttriga? 
Yttriga används endast av specialister som har erfarenhet av radioaktiv märkning. 
Yttriga ges aldrig direkt till en patient. Radioaktiv märkning av ett läkemedel sker utanför kroppen på 
ett laboratorium. Det radioaktivt märkta läkemedlet ges sedan till patienten enligt instruktionerna i 
produktresumén för läkemedlet i fråga. 
7 Westferry Circus ● Canary Wharf ● London E14 4HB ● United Kingdom 
Telepone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
Hur verkar Yttriga? 
Den aktiva substansen i Yttriga, yttrium(90Y)-klorid, är en radioaktiv förening som avger en typ av 
strålning som kallas betastrålning. Effekten av Yttriga beror på vilken typ av läkemedel som märkts 
med Yttriga. Ett exempel på användning är behandling av vissa typer av tumörer då det radioaktivt 
märkta läkemedlet för radioaktiviteten till den plats där en tumör finns för att förstöra tumörcellerna. 
Hur har Yttrigas effekt undersökts? 
Eftersom Yttriga bara ska användas för radioaktiv märkning av läkemedel har inga studier av Yttriga 
utförts på människa. Företaget har lagt fram information från vetenskapliga artiklar som har 
publicerats om 90Y. Företaget har också lagt fram publicerad information om effekten av att använda 
90Y för radioaktiv märkning av andra läkemedel, bl.a. en studie av non-Hodgkin-lymfom (cancer i 
lymfvävnaden, som är en del av immunsystemet). 
Vilken nytta har Yttriga visat vid studierna? 
Den information som företaget lämnat stödjer användning av Yttriga som en prekursor avsedd för 
radioaktiv märkning av läkemedel med 90Y. 
Vilka är riskerna med Yttriga? 
Yttriga är en prekursor och ges inte ensamt. Biverkningarna vid behandling där Yttriga medverkar 
kommer därför att i stor utsträckning bero på det läkemedel som märks och beskrivs i bipacksedeln för 
läkemedlet i fråga. Yttriga är i sig radioaktivt och dess användning för radioaktiv märkning kan 
innebära en risk för cancer och genetiska defekter. Läkaren ska försäkra sig om att de risker som är 
kopplade till exponeringen för radioaktivitet är mindre än riskerna med själva sjukdomen. 
Yttriga får inte ges direkt till en patient. Läkemedel som märkts med Yttriga ska inte ges till personer 
som kan vara överkänsliga (allergiska) mot yttriumklorid eller något annat innehållsämne. Ett 
läkemedel som är märkt med Yttriga ska inte användas för behandling av kvinnor som är eller kan 
vara gravida. Mer information om begränsningarna för användning av läkemedel som radioaktivt 
märkts med Yttriga finns i bipacksedeln. 
Varför har Yttriga godkänts? 
CHMP fann att fördelarna med Yttriga är större än riskerna och rekommenderade att Yttriga skulle 
godkännas för försäljning. 
Mer information om Yttriga 
Den 19 januari 2006 beviljade Europeiska kommissionen ett godkännande för försäljning av Yttriga 
som gäller i hela Europeiska unionen. Godkännandet för försäljning gäller utan tidsbegränsning. 
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Yttriga finns i bipacksedeln (ingår också i EPAR). Du kan också kontakta din läkare 
eller ditt apotek. 
Denna sammanfattning aktualiserades senast 09-2011. 
Yttriga  
EMA/11572/2011  
Page 2/2
 
 
 
