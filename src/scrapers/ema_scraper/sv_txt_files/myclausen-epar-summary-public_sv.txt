EMA/706342/2011 
EMEA/H/C/001218 
Sammanfattning av EPAR för allmänheten 
Myclausen 
mykofenolatmofetil 
Detta är en sammanfattning av det offentliga europeiska utredningsprotokollet (EPAR) för Myclausen. 
Det förklarar hur Kommittén för humanläkemedel (CHMP) bedömt läkemedlet och hur den kommit 
fram till sitt yttrande om att bevilja godkännande för försäljning och sina rekommendationer om hur 
läkemedlet ska användas.  
Vad är Myclausen? 
Myclausen är ett läkemedel som innehåller den aktiva substansen mykofenolatmofetil. Det finns som 
tabletter (500 mg) och kapslar (250 mg). 
Myclausen är ett generiskt läkemedel, vilket innebär att det liknar ett referensläkemedel som redan är 
godkänt i EU. Referensläkemedlet är Cellcept. Mer information om generiska läkemedel finns i 
dokumentet med frågor och svar här. 
Vad används Myclausen för? 
Myclausen används för att förhindra att kroppen stöter bort ett njur-, hjärt- eller levertransplantat. Det 
används tillsammans med ciklosporin och kortikosteroider (andra läkemedel för att förhindra 
organavstötning). 
Läkemedlet är receptbelagt. 
Hur används Myclausen? 
Behandling med Myclausen bör inledas och ske under ledning av en läkare med specialkompetens inom 
transplantationsmedicin. 
Hur läkemedlet ska ges och i vilken dos beror på typ av organtransplantation. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
 
Vid njurtransplantationer är den rekommenderade dosen för vuxna 1,0 g, som tas oralt (genom 
munnen) två gånger per dygn. Den första dosen ges inom 72 timmar efter transplantationen. För barn 
mellan 2 och 18 år beräknas dosen Myclausen efter barnets längd och vikt. 
Vid hjärttransplantationer är den rekommenderade dosen för vuxna 1,5 g två gånger dagligen, med 
början inom 5 dygn efter transplantationen. 
Vid levertransplantationer på vuxna ska mykofenolatmofetil ges som infusion (dropp i en ven) under 
de första fyra dagarna efter transplantationen. Så snart patienten kan tolerera det övergår man till 
Myclausen 1,5 g två gånger dagligen. Myclausen rekommenderas inte för behandling av barn efter 
hjärt- eller levertransplantation eftersom det inte finns tillgängliga data om hur läkemedlet påverkar 
denna grupp. 
För patienter med lever- eller njursjukdomar kan det vara nödvändigt att justera dosen. Mer 
information finns i produktresumén (ingår också i EPAR). 
Hur verkar Myclausen? 
Den aktiva substansen i Myclausen, mykofenolatmofetil, är ett immunsuppressivt läkemedel. Det 
omvandlas i kroppen till mykofenolsyra som blockerar ett enzym kallat inosinmonofosfatdehydrogenas. 
Detta enzym är viktigt för bildandet av DNA i cellerna, särskilt i lymfocyterna (en typ av vita 
blodkroppar som medverkar i avstötningen av organtransplantat). Genom att förhindra att nytt DNA 
bildas minskar Myclausen lymfocyternas förökningshastighet. Detta minskar cellernas förmåga att 
känna igen och angripa det transplanterade organet och därmed sänks risken för organavstötning. 
Hur har Myclausens effekt undersökts? 
Eftersom Myclausen är ett generiskt läkemedel har studierna begränsats till tester som visar att det är 
bioekvivalent med referensläkemedlet Cellcept. Två läkemedel är bioekvivalenta när de bildar samma 
halter av den aktiva substansen i kroppen. 
Vilka är fördelarna och riskerna med Myclausen? 
Eftersom Myclausen är ett generiskt läkemedel och är bioekvivalent med referensläkemedlet anses 
dess fördelar och risker vara desamma som för referensläkemedlet. 
Varför har Myclausen godkänts? 
CHMP fann att det styrkts att Myclausen i enlighet med EU:s krav har likvärdig kvalitet och är 
bioekvivalent med Cellcept. CHMP fann därför att fördelarna är större än de konstaterade riskerna, 
liksom för Cellcept. Kommittén rekommenderade att Myclausen skulle godkännas för försäljning. 
Mer information om Myclausen 
Den 7 oktober 2010 beviljade Europeiska kommissionen ett godkännande för försäljning av Myclausen 
som gäller i hela EU.  
Det offentliga europeiska utredningsprotokollet (EPAR) finns i sin helhet på EMA:s webbplats: 
ema.europa.eu/Find medicine/Human medicines/European Public Assessment Reports. Mer information 
om behandling med Myclausen finns i bipacksedeln (ingår också i EPAR). Du kan också kontakta din 
läkare eller apotekspersonal. 
Myclausen  
Sida 2/3
 
 
 
 
Det offentliga europeiska utredningsprotokollet (EPAR) för referensläkemedlet finns också i sin helhet 
på EMA:s webbplats.  
Denna sammanfattning aktualiserades senast 08-2011. 
Myclausen  
Sida 3/3
 
 
 
 
