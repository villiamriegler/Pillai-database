EMA/638019/2016 
EMEA/H/C/002585 
Sammanfattning av EPAR för allmänheten 
Imatinib Teva 
imatinib 
Detta är en sammanfattning av det offentliga europeiska utredningsprotokollet (EPAR) för Imatinib 
Teva. Det förklarar hur EMA bedömt läkemedlet för att rekommendera godkännande i EU och villkoren 
för att använda det. Syftet är inte att ge några praktiska råd om hur Imatinib Teva ska användas. 
Praktisk information om hur Imatinib Teva ska användas finns i bipacksedeln. Du kan också kontakta 
din läkare eller apotekspersonal. 
Vad är Imatinib Teva och vad används det för? 
Imatinib Teva är ett cancerläkemedel. Det används för att behandla följande sjukdomar: 
•  Kronisk myeloisk leukemi (KML), en cancerform i de vita blodkropparna där granulocyter (en typ av 
vita blodkroppar) börjar växa okontrollerat. Imatinib Teva används när patienterna är 
”Philadelphiakromosom-positiva” (Ph+). Detta innebär att vissa av patienternas gener har 
grupperat om sig för att bilda en särskild kromosom som kallas Philadelphiakromosomen. Imatinib 
Teva ges till vuxna och barn med nydiagnosticerad Ph+ KML som inte kan komma i fråga för 
benmärgstransplantation. Det ges också till vuxna och barn i sjukdomens ”kroniska fas” om de inte 
svarar på interferon alfa (ett annat cancerläkemedel) samt i mer framskridna faser av sjukdomen 
(”accelererad fas” och ”blastkris”). 
• 
Ph+ akut lymfatisk leukemi (ALL), en cancertyp där lymfocyter (en annan typ av vita blodkroppar) 
förökas för fort. Imatinib Teva ges i kombination med andra cancerläkemedel till vuxna och barn 
med nydiagnosticerad Ph+ ALL. Det ges också som enda behandling till vuxna för att behandla Ph+ 
ALL som har kommit tillbaka efter tidigare behandling eller om patienten inte svarar på andra 
läkemedel. 
•  Myelodysplastiska och myeloproliferativa sjukdomar (MD/MPD), en grupp sjukdomar där kroppen 
producerar ett stort antal onormala blodkroppar. Imatinib Teva används för att behandla vuxna 
med MD/MPD hos vilka genen för den trombocytrelaterade tillväxtfaktorns receptor (PDGFR) har 
grupperats om. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
 
•  Avancerat hypereosinofilt syndrom (HES) eller kronisk eosinofil leukemi (KEL), sjukdomar där 
eosinofiler (en annan typ av vita blodkroppar) börjar växa okontrollerat. Imatinib Teva används för 
att behandla vuxna med HES eller CEL som har en särskild omgruppering av två gener som kallas 
FIP1L1 och PDGFRα. 
•  Dermatofibrosarkom protuberans (DFSP), en cancertyp (sarkom) där celler i vävnaden under 
huden delar sig okontrollerat. Imatinib Teva används för att behandla vuxna med DFSP som inte 
kan opereras bort och vuxna som inte kan komma i fråga för operation när cancern har kommit 
tillbaka efter behandling eller har spridit sig till andra delar av kroppen. 
Imatinib Teva innehåller den aktiva substansen imatinib. Imatinib Teva är ett generiskt läkemedel, 
vilket innebär att Imatinib Teva liknar ett referensläkemedel som redan är godkänt i EU. 
Referensläkemedlet är Glivec. Mer information om generiska läkemedel finns i dokumentet med frågor 
och svar här. 
Hur används Imatinib Teva? 
Imatinib Teva är receptbelagt och behandling ska inledas av en läkare med erfarenhet av att behandla 
patienter med blodcancer. Det finns som kapslar (100 mg och 400 mg) och som tabletter (100 mg och 
400 mg) och tas via munnen tillsammans med föda och ett stort glas vatten för att minska risken för 
irritation i mag-tarmkanalen. Doseringen beror på patientens ålder och tillstånd och hur patienten 
svarar på behandlingen, men bör inte överstiga 800 mg per dag. Mer information finns i bipacksedeln. 
Hur verkar Imatinib Teva? 
Den aktiva substansen i Imatinib Teva, imatinib, är en protein-tyrosinkinashämmare. Det innebär att 
den blockerar vissa specifika enzym som kallas tyrosinkinaser. Dessa enzym finns i vissa receptorer i 
cancerceller, bland annat i receptorerna som medverkar till att stimulera cellerna att dela sig 
okontrollerat. Genom att blockera dessa receptorer hjälper Imatinib Teva till att kontrollera 
celldelningen. 
Hur har Imatinib Tevas effekt undersökts? 
Eftersom Imatinib Teva är ett generiskt läkemedel har studierna begränsats till tester som visar att det 
är bioekvivalent med referensläkemedlet Glivec. Två läkemedel är bioekvivalenta när de bildar samma 
halter av den aktiva substansen i kroppen. 
Vilka är fördelarna och riskerna med Imatinib Teva? 
Eftersom Imatinib Teva är ett generiskt läkemedel och är bioekvivalent med referensläkemedlet anses 
dess fördelar och risker vara desamma som för referensläkemedlet. 
Varför godkänns Imatinib Teva? 
Kommittén för humanläkemedel (CHMP) fann att det styrkts att Imatinib Teva i enlighet med EU:s krav 
har likvärdig kvalitet och är bioekvivalent med Glivec. CHMP fann därför att nyttan är större än de 
konstaterade riskerna, liksom för Glivec. Kommittén rekommenderade att Imatinib Teva skulle 
godkännas för försäljning. 
Imatinib Teva  
EMA/638019/2016  
Sida 2/3 
 
 
 
 
Vad görs för att garantera säker och effektiv användning av Imatinib Teva? 
Rekommendationer och försiktighetsåtgärder som vårdpersonal och patienter ska vidta för säker och 
effektiv användning av Imatinib Teva har tagits med i produktresumén och bipacksedeln.  
Mer information om Imatinib Teva 
Den 8 januari 2013 beviljade Europeiska kommissionen ett godkännande för försäljning av Imatinib 
Teva som gäller i hela EU. 
EPAR för Imatinib Teva finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Imatinib Teva 
finns i bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 09-2016. 
Imatinib Teva  
EMA/638019/2016  
Sida 3/3 
 
 
 
 
