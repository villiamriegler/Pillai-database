EMA/635791/2019 
EMEA/H/C/000089 
Caelyx pegylated liposomal1 (doxorubicin) 
Sammanfattning av Caelyx pegylated liposomal och varför det är godkänt 
inom EU 
Vad är Caelyx pegylated liposomal och vad används det för? 
Caelyx pegylated liposomal används för att behandla följande typer av cancer hos vuxna: 
•  Metastatisk bröstcancer hos patienter med risk för hjärtproblem. Metastatisk innebär att cancern 
har spridit sig till andra delar av kroppen. För behandling av denna sjukdom kombineras inte 
Caelyx pegylated liposomal med andra läkemedel. 
• 
Framskriden ovarialcancer (äggstockscancer) hos kvinnor vars tidigare behandling, däribland ett 
platinabaserat cancerläkemedel, har upphört att verka. 
•  Kaposis sarkom hos patienter med förvärvat immunbristsyndrom (aids) som har mycket skadade 
immunsystem. Kaposis sarkom är en typ av cancer som orsakar onormal vävnadstillväxt under 
huden, på slemhinnor eller inre organ. 
•  Multipelt myelom (cancer i benmärgens celler), hos patienter med progressiv sjukdom som har fått 
åtminstone en annan typ av behandling tidigare och redan genomgått eller är olämpliga för en 
benmärgstransplantation. Caelyx pegylated liposomal används i kombination med bortezomib (ett 
annat cancerläkemedel). 
Caelyx pegylated liposomal innehåller den aktiva substansen doxorubicin. 
Hur används Caelyx pegylated liposomal? 
Caelyx pegylated liposomal är receptbelagt. Det ska ges under överinseende av en läkare med 
erfarenhet av cytotoxiska (celldödande) läkemedel. Det får inte bytas ut mot andra läkemedel som 
innehåller doxorubicin. 
1
 Kallades tidigare Caelyx. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
Dosens storlek varierar beroende på vilken sjukdom som ska behandlas och beräknas utifrån 
patientens längd och vikt. Läkaren kan behöva minska dosen eller avbryta behandlingen om vissa 
biverkningar uppträder eller om patienten har problem med levern. 
För mer information om hur du använder Caelyx pegylated liposomal, läs bipacksedeln eller tala med 
läkare eller apotekspersonal. 
Hur verkar Caelyx pegylated liposomal? 
Den aktiva substansen i Caelyx pegylated liposomal, doxorubicin, är ett cytotoxiskt läkemedel som 
tillhör gruppen antracykliner. Det verkar genom att störa cellernas DNA så att de inte kan tillverka fler 
kopior av DNA eller bilda proteiner. Detta leder till att cancercellerna inte kan dela sig och till slut dör. 
Caelyx pegylated liposomal ackumuleras och har störst effekt i områden i kroppen där blodkärlen har 
en onormal form, som inuti tumörer. 
Doxorubicin har funnits sedan 1960-talet. I Caelyx pegylated liposomal är substansen inkapslad i 
”pegylerade liposomer” (små fetthaltiga partiklar som är täckta av en kemikalie som kallas 
polyetylenglykol). På detta sätt förlängs läkemedlets nedbrytningstid, vilket gör att det kan cirkulera 
längre tid i blodet. Detta minskar också effekterna på frisk vävnad och friska celler, vilket i sin tur 
minskar risken för vissa biverkningar. 
Vilka fördelar med Caelyx pegylated liposomal har visats i studierna? 
Caelyx pegylated liposomal har undersökts på sammanlagt 2 512 patienter i sju huvudstudier. 
En studie på 509 kvinnor med metastatisk bröstcancer visade att Caelyx pegylated liposomal var lika 
effektivt som ett standardpreparat med doxorubicin; den tid som gick tills sjukdomen förvärrades var 
omkring 7,5 månader i båda grupperna. De patienter som fick Caelyx pegylated liposomal hade dock 
färre hjärtproblem. 
En studie på 474 kvinnor med framskriden ovarialcancer som tidigare fått platinabaserad kemoterapi 
visade att Caelyx pegylated liposomal var lika effektivt som topotekan (ett annat cancerläkemedel) när 
det gällde att förlänga den tid som gick tills sjukdomen förvärrades. 
När det gäller aidsrelaterat Kaposis sarkom undersöktes Caelyx pegylated liposomals effekt i två 
studier på 384 patienter, varav 77 hade genomgått tidigare behandling. Omkring 70 procent av 
patienterna svarade fullständigt eller delvis på behandlingen och i studien av patienter som hade fått 
tidigare behandling sågs liknande resultat. Kompletterande studier på sammanlagt 499 patienter 
visade att Caelyx pegylated liposomal var effektivare än både kombinationen av standardpreparat med 
doxorubicin tillsammans med bleomycin plus vinkristin (andra cancerläkemedel) och kombinationen 
bleomycin och vinkristin. 
En studie på 646 patienter med multipelt myelom visade att det gick 9,3 månader innan sjukdomen 
förvärrades vid behandling med Caelyx pegylated liposomal tillsammans med bortezomib, jämfört med 
6,5 månader för de patienter som enbart behandlades med bortezomib. 
Vilka är riskerna med Caelyx pegylated liposomal? 
Biverkningarna med Caelyx pegylated liposomal beror på den typ av cancer som behandlas. Den 
vanligaste biverkningen som orsakas av Caelyx pegylated liposomal (kan förekomma hos fler än 1 av 
10 användare) är illamående. Andra mycket vanliga biverkningar omfattar palmar-plantar 
erytrodysestesi (hand-fotsyndrom, rodnad och smärta i händer och fötter), kräkningar, stomatit 
Caelyx pegylated liposomal0F (doxorubicin)  
EMA/635791/2019  
Page 2/3 
 
 
 
(inflammation i munslemhinnan), hudutslag, svaghet, lågt antal blodkroppar, aptitförlust, håravfall, 
trötthet, diarré, förstoppning och mukosit (inflammation i mun och svalg). 
Caelyx pegylated liposomal får inte användas för att behandla Kaposis sarkom om effektiva resultat 
kan uppnås med lokalbehandlingar som endast påverkar platsen för tumören eller genom 
alfainterferon-behandling. 
En fullständig förteckning över biverkningar och restriktioner för Caelyx pegylated liposomal finns i 
bipacksedeln. 
Varför är Caelyx pegylated liposomal godkänt i EU? 
Europeiska läkemedelsmyndigheten (EMA) fann att fördelarna med Caelyx pegylated liposomal är 
större än riskerna och att Caelyx pegylated liposomal kan godkännas för försäljning i EU. 
Vad görs för att garantera säker och effektiv användning av Caelyx 
pegylated liposomal? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Caelyx pegylated liposomal har tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Caelyx pegylated liposomal 
kontinuerligt. Biverkningar som har rapporterats för Caelyx pegylated liposomal utvärderas noggrant 
och nödvändiga åtgärder vidtas för att skydda patienter. 
Mer information om Caelyx pegylated liposomal 
Den 21 juni 1996 beviljades Caelyx pegylated liposomal ett godkännande för försäljning som gäller i 
hela EU. 
Mer information om Caelyx pegylated liposomal finns på EMA:s webbplats: 
ema.europa.eu/medicines/human/EPAR/caelyx.  
Denna sammanfattning uppdaterades senast 11-2019.  
Caelyx pegylated liposomal0F (doxorubicin)  
EMA/635791/2019  
Page 3/3 
 
 
 
