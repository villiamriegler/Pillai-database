EMA/344624/2017 
EMEA/H/C/002738 
Sammanfattning av EPAR för allmänheten 
Izba 
travoprost 
Detta är en sammanfattning av det offentliga europeiska utredningsprotokollet (EPAR) för Izba. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Izba ska användas. 
Praktisk information om hur Izba ska användas finns i bipacksedeln. Du kan också kontakta din läkare 
eller apotekspersonal. 
Vad är Izba och vad används det för? 
Izba är en ögondroppslösning som används för att minska det intraokulära trycket (trycket inuti ögat) 
hos vuxna med öppenvinkelglaukom (en sjukdom där trycket i ögat ökar på grund av att utflödet ur 
ögat hämmas) och hos vuxna med okulär hypertension (när trycket i ögat är högre än normalt). Det 
kan också användas för att behandla barn från tre års ålder med okulär hypertension eller 
barnglaukom. 
Izba innehåller den aktiva substansen travoprost. 
Hur används Izba? 
Izba finns som ögondroppslösning (30 mikrogram/ml) och är receptbelagt. Dosen är en droppe Izba i 
det påverkade ögat (eller de påverkade ögonen) en gång dagligen, helst på kvällen. 
Mer information finns i bipacksedeln. 
Hur verkar Izba? 
Ett ökat tryck inuti ögat kan skada näthinnan (det ljuskänsliga membranet längst bak i ögat) och den 
optiska nerven som skickar signaler från ögat till hjärnan. Detta kan leda till allvarlig synförlust och till 
och med blindhet. Genom att sänka trycket minskar Izba risken för skada. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Den aktiva substansen i Izba, travoprost, är en prostaglandinanalog (en konstgjord kopia av 
prostaglandin, en substans som finns naturligt i kroppen). I ögat ökar prostaglandinet utflödet av 
vattenartad vätska (kammarvatten) ur ögongloben. Izba verkar på samma sätt och ökar vätskeflödet 
ut ur ögat. Det bidrar till att trycket inne i ögat minskar. 
Vilken nytta har Izba visat i studierna? 
En ögondroppslösning med travoprost i en koncentration av 40 mikrogram/ml har varit godkänd i EU 
under namnet Travatan sedan 2001. Izba (30 mikrogram/ml) har undersökts i en huvudstudie på 864 
patienter med öppenvinkelglaukom eller okulär hypertension vars genomsnittliga tryck i ögat var 
27 mmHg. Undersökningen visade att Izba var lika effektivt som Travatan för att minska trycket i ögat 
efter två veckors, sex veckors eller tre månaders behandling. Båda läkemedlen gavs som en droppe i 
det berörda ögat (eller de berörda ögonen) en gång dagligen på kvällen. Hos patienter som fick Izba 
var det genomsnittliga trycket i ögat (uppmätt klockan 8 på morgonen) 19,4 mmHg efter två veckors 
behandling, 19,3 mmHg efter sex veckors behandling och 19,2 mmHg efter tre månaders behandling, 
vilket stämde överens med det tryck som observerades vid ungefär samma tidpunkt hos patienter som 
fick Travatan (19,5, 19,3 och 19,3 mmHg). 
Belägg från studierna med Izba hos vuxna och med Travatan hos barn har även använts för att räkna 
ut Izbas effekt hos barn. Studien av barn med glaukom eller okulär hypertension behandlad med 
Travatan visade att det genomsnittliga trycket i ögat minskade med omkring 27 procent efter 12 
veckor. Beräkningar visade att behandling av barn med Izba skulle leda till en liknande minskning av 
trycket i ögat. 
Vilka är riskerna med Izba? 
Den vanligaste biverkningen som orsakas av Izba (kan uppträda hos fler än 1 av 10 patienter) är 
okulär hyperemi (ökat blodflöde till ögat, vilket leder till irritation och rödögdhet). 
En fullständig förteckning över biverkningar och restriktioner finns i bipacksedeln. 
Varför godkänns Izba? 
Kommittén för humanläkemedel (CHMP) fann att nyttan med Izba är större än riskerna och 
rekommenderade att Izba skulle godkännas för försäljning i EU. Kommittén noterade att Izba 
30 mikrogram/ml är lika effektivt som travoprost 40 mikrogram/ml, lösning. Säkerhetsprofilen för Izba 
tycks gynnsammare än den för lösningen med högre styrka, då biverkningar uppträdde mer sällan med 
Izba. Izba förväntas vara effektivt och säkert för barn från tre års ålder, baserat på studier på vuxna 
och en studie där barn behandlades med 40 mikrogram/ml travoprost, lösning. 
Vad görs för att garantera säker och effektiv användning av Izba? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Izba har tagits med i produktresumén och bipacksedeln. 
Mer information om Izba 
Den 20 februari 2014 beviljade Europeiska kommissionen ett godkännande för försäljning av Izba som 
gäller i hela EU. 
Izba  
EMA/344624/2017 
Sida 2/3 
 
 
 
EPAR för Izba finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Izba finns i 
bipacksedeln (ingår också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 06-2017. 
Izba  
EMA/344624/2017 
Sida 3/3 
 
 
 
