EMA/249375/2022 
EMEA/H/C/004837 
Camcevi (leuprorelin) 
Sammanfattning av Camcevi och varför det är godkänt inom EU 
Vad är Camcevi och vad används det för? 
Camcevi är ett läkemedel som ges till vuxna män för behandling av avancerad prostatacancer som är 
hormonbetingad, vilket innebär att den svarar på behandlingar som sänker nivån av hormonet 
testosteron. Camcevi används också i kombination med strålbehandling för att behandla lokalt 
avancerad hormonbetingad prostatacancer och lokaliserad prostatacancer av högrisktyp (detta innebär 
att cancern sannolikt sprids utanför prostatakörteln till närliggande vävnader och blir ”lokalt 
avancerad”). 
Camcevi är ett ”hybridläkemedel”. Det innebär att det liknar ett ”referensläkemedel” som innehåller 
samma aktiva substans men har en annan formulering. Referensläkemedlet för Camcevi är Eligard. 
Camcevi finns som ett användningsklart läkemedel, i motsats till Eligard, som måste blandas innan det 
kan ges till patienten. 
Den aktiva substansen i Camcevi är leuprorelin. 
Hur används Camcevi? 
Camcevi finns som injektionsvätska, depotsuspension i en förfylld spruta. Depotformen innebär att den 
aktiva substansen frisätts långsamt under sex månader efter injektionen. Injektionerna ges under 
huden. 
Camcevi är receptbelagt. Behandlingen ska ges av hälso- och sjukvårdspersonal med erfarenhet av att 
använda läkemedlet och under överinseende av läkare med erfarenhet av att övervaka behandlingen 
av prostatacancer. 
För mer information om hur du använder Camcevi, läs bipacksedeln eller tala med läkare eller 
apotekspersonal. 
Hur verkar Camcevi? 
Testosteron kan få prostatacancerceller att växa. Vid kontinuerlig exponering minskar den aktiva 
substansen i Camcevi, leuprorelin, mängden testosteron i kroppen genom att blockera effekterna av 
ett naturligt hormon som kallas gonadotropinfrisättande hormon (GnRH). GnRH ingår i den första 
etappen i ett system som ansvarar för testosteronproduktionen. Genom att blockera GnRH och 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2022. Reproduction is authorised provided the source is acknowledged. 
 
 
  
 
 
 
 
därigenom sänka testosteronnivån saktar Camcevi ner cancercellernas tillväxt. När Camcevi injiceras 
bildar det en gel under huden som långsamt frisätter den aktiva substansen under sex månader. 
Vilka fördelar med Camcevi har visats i studierna? 
Företaget har lagt fram data från publicerad litteratur om fördelarna och riskerna med leuprorelin vid 
den godkända användningen. 
Liksom för alla läkemedel har företaget lagt fram kvalitetsdata för Camcevi. Företaget lade också fram 
resultat från en studie som visade att behandling med Camcevi sänkte mängden testosteron till nivåer 
jämförbara med dem som tidigare rapporterats för referensläkemedlet. I denna studie ingick 137 män 
med hormonbetingad prostatacancer som fick två doser Camcevi med 24 veckors mellanrum. Fyra 
veckor efter den första injektionen hade testosteronnivåerna hos 98,5 procent (135 av 137) av 
patienterna sänkts till liknande nivåer som dem som ses hos män efter kemisk eller kirurgisk 
kastrering. Testosteronnivåerna förblev lägre än kastrationsnivåerna under den 48 veckor långa 
behandlingsperioden hos 97 procent (133 av 137) av patienterna. 
Vilka är riskerna med Camcevi? 
Den vanligaste biverkningen som orsakas av Camcevi (kan förekomma hos fler än 1 av 2 användare) 
är lindriga eller måttliga värmevallningar. Andra biverkningar är illamående, allmän sjukdomskänsla, 
trötthet och irritation på injektionsstället. 
En fullständig förteckning över biverkningar som rapporterats för Camcevi finns i bipacksedeln. 
Camcevi får inte ges till patienter vars testiklar har opererats bort, som enda behandling till patienter 
med ryggmärgskompression eller till patienter vars cancer har metastaserat (spridit sig) till ryggraden. 
Camcevi får inte heller ges till patienter som är allergiska mot den aktiva substansen, mot något annat 
innehållsämne eller mot andra GnRH-agonister (substanser som binder till en GnRH-receptor [mål] och 
utlöser en effekt). 
Varför är Camcevi godkänt i EU? 
Europeiska läkemedelsmyndigheten (EMA) fann att det styrkts att Camcevi i enlighet med EU:s krav är 
likvärdigt med Eligard. Camcevis användningsklara formulering är dessutom lättare att använda. EMA 
fann därför att fördelarna med Camcevi är större än riskerna och att Camcevi kan godkännas för 
försäljning i EU. 
Vad görs för att garantera säker och effektiv användning av Camcevi? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Camcevi har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Camcevi kontinuerligt. 
Biverkningar som har rapporterats för Camcevi utvärderas noggrant och nödvändiga åtgärder vidtas 
för att skydda patienterna. 
Camcevi (leuprorelin)  
EMA/249375/2022 
Sida 2/3 
 
 
 
Mer information om Camcevi 
Mer information om Camcevi finns på EMA:s webbplats: 
ema.europa.eu/medicines/human/EPAR/Camcevi. 
Camcevi (leuprorelin)  
EMA/249375/2022 
Sida 3/3 
 
 
 
 
