EMA/704352/2016 
EMEA/H/C/000678 
Sammanfattning av EPAR för allmänheten 
Cystadane 
betain vattenfritt 
Detta är en sammanfattning av det offentliga europeiska utredningsprotokollet (EPAR) för Cystadane. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Cystadane ska användas. 
Praktisk information om hur Cystadane ska användas finns i bipacksedeln. Du kan också kontakta din 
läkare eller apotekspersonal. 
Vad är Cystadane och vad används det för? 
Cystadane är ett läkemedel som används för att behandla homocystinuri, en ärftlig sjukdom där 
aminosyran homocystein inte kan brytas ned och därför ansamlas i kroppen. Detta orsakar ett flertal 
symtom, däribland synnedsättning, svagt skelett och cirkulationsproblem. 
Läkemedlet ges tillsammans med andra behandlingar, t.ex. vitamin B6 (pyridoxin), vitamin B12 
(kobalamin), folsyra och en särskild diet. 
Cystadane innehåller den aktiva substansen betain vattenfritt. 
Eftersom antalet patienter med homocystinuri är litet betraktas sjukdomen som sällsynt och Cystadane 
klassificerades som särläkemedel (ett läkemedel som används vid sällsynta sjukdomar) den 9 juli 
2001. 
Hur används Cystadane? 
Behandling med Cystadane ska inledas av läkare som har erfarenhet av att behandla homocystinuri. 
Cystadane finns som ett pulver som tas genom munnen. Standarddosen Cystadane är 100 mg per kg 
kroppsvikt per dag, som delas upp i två likadana doser. Dosen kan justeras beroende på 
behandlingssvaret (övervakas genom att nivån av homocystein i blodet mäts). Syftet med 
behandlingen är att hålla nivåerna av homocystein i blodet under 15 mikromol eller så låga som 
möjligt. Detta åstadkoms vanligen inom en månad. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union 
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
Cystadane levereras med tre mätskedar för att mäta upp 100 mg, 150 mg och 1 g av pulvret. Det ska 
lösas upp helt i vatten, juice, mjölk, beredning eller föda omedelbart innan det intas. 
Hur verkar Cystadane? 
Betain är en naturlig substans som utvinns ur sockerbetor. Vid homocystinuri minskar betain nivåerna 
av homocystein i blodet genom att omvandla homocysteinet till aminosyran metionin. Detta hjälper till 
att mildra sjukdomssymtomen. 
Vilken nytta med Cystadane har visats i studierna? 
Företaget lade fram data om Cystadane från den vetenskapliga litteraturen. Detta innefattade 202 
rapporter som beskriver de effekter som Cystadane hade i flera olika doser på nivåerna av 
homocystein hos patienter med homocystinuri i olika åldrar. För 140 patienter lämnades också 
uppgifter om symtom, dos och behandlingens varaktighet samt andra läkemedel som togs. De flesta 
patienterna tog också vitamin B6 eller B12 eller folsyra. Uppgifterna från dessa studier jämfördes med 
publicerade rapporter där resultatet för obehandlade patienter med sjukdomen beskrivs. 
Nivåerna av homocystein tycks minska i högre grad hos patienter som tar Cystadane än hos 
obehandlade patienter. Detta kopplades till en förbättring av symtomen i det kardiovaskulära systemet 
(hjärtat och blodkärlen) och till en minskning av utvecklingsproblemen hos omkring tre fjärdedelar av 
patienterna som tog Cystadane. Läkemedlet var effektivt hos patienter med alla tre typerna av 
homocystinuri. 
Vilka är riskerna med Cystadane? 
Den vanligaste biverkningen som orsakas av Cystadane (uppträder hos fler än 1 av 10 patienter) är 
förhöjda nivåer av metionin i blodet. Metioninnivåerna ska övervakas hos patienter som tar Cystadane 
då de kan leda till hjärnödem (svullnad i hjärnan). Patienter med symtom på hjärnödem, t.ex. 
huvudvärk och kräkningar på morgonen eller synförändringar, bör tala med sin läkare eftersom 
behandlingen med Cystadane kan behöva avbrytas. 
En fullständig förteckning över biverkningar och restriktioner finns i bipacksedeln. 
Varför godkänns Cystadane? 
Även om få systematiska studier har gjorts av Cystadane fann myndighetens kommitté för 
humanläkemedel (CHMP) att läkemedlet är användbart som tillägg till befintliga behandlingar för 
homocystinuri, t.ex. vitamintillskott och särskild diet. Kommittén noterade att Cystadane inte är någon 
ersättning för andra behandlingar. 
Kommittén fann att nyttan med Cystadane är större än riskerna vid tilläggsbehandling av 
homocystinuri när det används i enlighet med indikationen. Kommittén rekommenderade att 
Cystadane skulle godkännas för försäljning. 
Vad görs för att garantera säker och effektiv användning av Cystadane? 
Företaget som tillverkar Cystadane kommer att upprätta ett register över patienter som tar läkemedlet 
för att övervaka dess säkerhet. Framför allt kommer företaget att övervaka fall av hjärnödem, som 
observerades hos ett litet antal patienter när läkemedlet testades. 
Rekommendationer och försiktighetsåtgärder som vårdpersonal och patienter ska iaktta för säker och 
effektiv användning av Cystadane har också tagits med i produktresumén och bipacksedeln. 
Cystadane  
EMA/704352/2016 
Sida 2/3 
 
 
 
Mer information om Cystadane 
Den 15 februari 2007 beviljade Europeiska kommissionen ett godkännande för försäljning av 
Cystadane som gäller i hela EU. 
EPAR för Cystadane finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Cystadane finns i 
bipacksedeln (ingår också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Cystadane från kommittén för särläkemedel finns på 
EMA:s webbplats ema.europa.eu/Find medicine/Human medicines/Rare disease designation. 
Denna sammanfattning uppdaterades senast 10-2016. 
Cystadane  
EMA/704352/2016 
Sida 3/3 
 
 
 
