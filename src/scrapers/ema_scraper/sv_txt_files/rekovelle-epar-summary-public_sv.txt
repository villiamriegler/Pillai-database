EMA/684112/2016 
EMEA/H/C/003994 
Sammanfattning av EPAR för allmänheten 
Rekovelle 
follitropin delta 
Detta är en sammanfattning av det offentliga europeiska utredningsprotokollet (EPAR) för Rekovelle. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Rekovelle ska användas. 
Praktisk information om hur Rekovelle ska användas finns i bipacksedeln. Du kan också kontakta din 
läkare eller apotekspersonal. 
Vad är Rekovelle och vad används det för? 
Rekovelle är ett läkemedel som ges till kvinnor som genomgår fertilitetsbehandlingar såsom in vitro-
fertilisering (IVF) eller intracytoplasmatisk spermieinjektion (ICSI). Det används för att stimulera 
äggstockarna till att producera flera ägg samtidigt. Äggen kan sedan samlas in och befruktas i 
laboratoriet. 
Rekovelle innehåller den aktiva substansen follitropin delta. 
Hur används Rekovelle? 
Rekovelle är tillgängligt som en injektionsvätska, lösning, i en cylinderampull som ska användas 
tillsammans med Rekovelle injektionspenna. Läkemedlet är receptbelagt och behandlingen ska inledas 
under överinseende av en läkare med erfarenhet av att behandla fertilitetsproblem. 
Rekovelle ges som injektion under huden en gång dagligen flera dagar i följd under kvinnans 
menstruationscykel med början på dag 2 eller 3 i cykeln. Injektionerna ska fortsätta tills det har 
utvecklats tillräckligt många ägg. Startdosen av Rekovelle beror på kvinnans kroppsvikt och på halten i 
blodet av anti-Müllerskt hormon (ett hormon som visar hur väl äggstockarna svarar på stimulering). 
Dosen kan sedan modifieras i påföljande cykler i enlighet med kvinnans svar. Efter den första 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
injektionen kan kvinnan eller hennes partner eventuellt ge injektionerna själv, om de har fått lära sig 
hur man gör och har tillgång till expertråd. 
Mer information finns i bipacksedeln. 
Hur verkar Rekovelle? 
Den aktiva substansen i Rekovelle, follitropin delta, är en kopia av det naturliga hormonet som kallas 
follikelstimulerande hormon (FSH) vilket spelar en viktig roll för fertilitet hos kvinnor genom att 
stimulera produktionen av ägg i äggstockarna. Genom att ge extra stimulering med Rekovelle ökas 
antalet ägg som produceras i äggstockarna, vilket innebär att fler ägg sedan kan samlas in och 
befruktas i laboratoriet. 
Vilken nytta med Rekovelle har visats i studierna? 
Rekovelle jämfördes med GONAL-f (follitropin alfa), ett annat fertilitetsläkemedel, i en studie på 1 326 
kvinnor som genomgick kontrollerad äggstocksstimulering för IVF eller ICSI. Huvudmåttet på 
effektivitet var frekvensen för implantation och graviditet. 
Studien visade att Rekovelle var lika effektivt som GONAL-f när det gällde att stimulera äggstockarna: 
cirka 31 % av kvinnorna (204 av 665) som behandlades med Rekovelle blev gravida jämfört med cirka 
32 % av kvinnorna (209 av 661) som behandlades med GONAL-f. Även implantationsfrekvenserna var 
likartade: cirka 35 % med Rekovelle jämfört med cirka 36 % med GONAL-f. 
Vilka är riskerna med Rekovelle? 
De vanligaste biverkningarna som orsakas av Rekovelle (kan uppträda hos mellan 1 och 10 personer 
av 100) är huvudvärk, obehag och smärta i bäckenområdet vilket kan härröra från äggstockarna, 
illamående och trötthet och ovariellt överstimuleringssyndrom (OHSS). OHSS uppstår när en kvinnas 
äggstockar överreagerar på stimulering, vilket ger symtom såsom kräkning, diarré och smärta. I 
allvarliga fall kan OHSS leda till andningssvårigheter och problem med blodkoagulering. 
Biverkningsfrekvensen kan minska med upprepade behandlingscykler. En fullständig förteckning över 
biverkningar som rapporterats för Rekovelle finns i bipacksedeln. 
Rekovelle får inte ges till kvinnor med tumörer i hypofysen eller hypotalamus, eller cancer i bröst, 
livmoder eller äggstockar. Rekovelle får inte ges när en äggstock är förstorad eller har en cysta som 
orsakas av någonting annat än polycystiskt ovariesyndrom, eller när det förekommer oförklarlig 
blödning från slidan. En fullständig förteckning över restriktioner finns i bipacksedeln. 
Varför godkänns Rekovelle? 
Kommittén för humanläkemedel (CHMP) fann att nyttan med Rekovelle är större än riskerna och 
rekommenderade att Rekovelle skulle godkännas för försäljning i EU. 
CHMP ansåg att Rekovelle var effektivt när det gällde att erhålla flera ägg samtidigt efter stimulering 
hos kvinnor som genomgår fertilitetsbehandling. Säkerhetsprofilen för Rekovelle ansågs acceptabel och 
likartad med den för GONAL-f. 
Vad görs för att garantera säker och effektiv användning av Rekovelle? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Rekovelle har tagits med i produktresumén och bipacksedeln. 
Rekovelle  
EMA/684112/2016 
Sida 2/3 
 
 
 
Övrig information om Rekovelle 
EPAR för Rekovelle finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Rekovelle finns i 
bipacksedeln (ingår också i EPAR). Du kan också kontakta din läkare eller apotekspersonal. 
Rekovelle  
EMA/684112/2016 
Sida 3/3 
 
 
 
