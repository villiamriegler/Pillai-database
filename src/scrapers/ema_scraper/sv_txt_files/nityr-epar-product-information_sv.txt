BILAGA I 
PRODUKTRESUMÉ 
1 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Nityr 10 mg tabletter 
2. 
KVALITATIV OCH KVANTITATIV SAMMANSÄTTNING 
Varje tablett innehåller 10 mg nitisinon. 
Hjälpämne med känd effekt 
Varje tablett innehåller 102.99 mg laktos (som monohydrat). 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Tablett. 
Vit till beige, rund (7 mm), platt tablett som kan ha ljusgula till brun fläckar och är markerade med 
“10” på ena sidan och “L” på andra sidan. 
4. 
KLINISKA UPPGIFTER 
4.1  Terapeutiska indikationer 
Hereditär tyrosinemi typ 1 (HT-1) 
Nityr är avsett för behandling av vuxna och pediatriska patienter med bekräftad diagnos på hereditär 
tyrosinemi typ 1 (HT-1) i kombination med restriktivt intag av tyrosin och fenylalanin. 
Alkaptonuri (AKU) 
Nityr är avsett för behandling av vuxna patienter med alkaptonuri (AKU). 
4.2  Dosering och administreringssätt 
Dosering 
HT-1 
Behandling med nitisinon ska inledas och övervakas av läkare med erfarenhet av behandling av 
HT-1-patienter. 
Behandling av alla genotyper av sjukdomen ska inledas så tidigt som möjligt för att överlevnaden ska 
öka och komplikationer såsom leversvikt, levercancer och njursjukdom undvikas. Som komplement till 
nitisinonbehandlingen krävs en fenylalanin- och tyrosinfattig diet som ska övervakas genom kontroll av 
aminosyror i plasma (se avsnitt 4.4 och 4.8). 
Startdos vid HT-1 
Den rekommenderade initiala dagliga dosen i barn- och vuxenpopulationen är 1 mg/kg kroppsvikt 
administrerat oralt. Dosen nitisinon ska justeras individuellt. Dosering en gång dagligen 
rekommenderas. På grund av begränsade data för patienter med kroppsvikt <20 kg, rekommenderas 
emellertid att den totala dygnsdosen delas upp på två dagliga administreringar till denna 
patientpopulation. 
2 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dosjustering vid HT-1 
Vid regelbunden övervakning är det lämpligt att kontrollera urinsuccinylaceton, ta 
leverfunktionsprover och kontrollera alfa-fetoproteinnivåer (se avsnitt 4.4). Om succinylaceton 
fortfarande kan spåras i urin en månad efter påbörjad nitisinonbehandling ska dosen nitisinon ökas till 
1,5 mg/kg kroppsvikt/dag. En dos på 2 mg/kg kroppsvikt/dag kan behövas baserat på bedömning av 
alla biokemiska parametrar. Den dosen ska betraktas som den maximala dosen för alla patienter. 
Om det biokemiska svaret är tillfredsställande, ska dosen endast justeras efter ökning av kroppsvikt. 
Förutom de ovan nämnda testerna kan det vara nödvändigt, vid inledning av behandling, efter byte från 
dosering två gånger dagligen till en gång dagligen eller om försämring inträffar, att närmare följa alla 
tillgängliga biokemiska parametrar (dvs. succinylaceton i plasma, 5-aminolevulinat (ALA) i urin och 
erytrocytporfobilinogen (PBG)-syntasaktivitet).  
AKU 
Behandling med nitisinon ska inledas och övervakas av läkare med erfarenhet av behandling av AKU-
patienter. 
Den rekommenderade dosen för den vuxna AKU-populationen är 10 mg en gång dagligen. 
Särskilda populationer 
Det finns inga särskilda dosrekommendationer för äldre patienter eller för patienter med njur- eller 
leverdysfunktion. 
Pediatrisk population 
HT-1: Dosrekommendationen i mg/kg kroppsvikt är samma för barn och vuxna. 
På grund av begränsade data för patienter med kroppsvikt <20 kg, rekommenderas emellertid att den 
totala dygnsdosen delas upp på två dagliga administreringar till denna patientpopulation. 
AKU: Säkerhet och effekt för Nityr för barn i åldern 0 till 18 år med AKU har inte fastställts. Inga 
data finns tillgängliga. 
Administreringssätt 
Tabletterna kan tas med eller utan föda. Tabletterna är inte lämpade att brytas för att skapa ytterligare 
styrkor. 
För patienter som behöver ytterligare styrkor (dvs. mellan multipler av 10 mg eller lägre än 10 mg) 
finns andra läkemedel med lägre styrkor. 
För pediatriska patienter som har svårt att svälja tabletterna finns andra läkemedelsformer. 
4.3  Kontraindikationer 
Överkänslighet mot den aktiva substansen eller mot något hjälpämne som anges i avsnitt 6.1. 
Mödrar som behandlas med nitisinon får inte amma (se avsnitt 4.6 och 5.3). 
3 
Other Information 
 
 
 
 
 
 
 
 
 
 
 
 
 
 
 
 
 
 
 
4.4  Varningar och försiktighet 
Regelbundna kontroller bör göras var 6:e månad. Vid biverkningar rekommenderas tätare kontroller. 
Kontroll av tyrosinnivåer i plasma 
Det rekommenderas att en ögonundersökning med spaltlampa utförs innan behandlingen med nitisinon 
inleds och därefter regelbundet minst en gång om året. En patient som uppvisar synbesvär vid 
behandling med nitisinon ska omedelbart undersökas av oftalmolog. 
HT-1: Det ska fastställas att patienten följer sin diet och tyrosinkoncentrationen i plasma ska mätas. En 
mer tyrosin- och fenylalaninfattig diet ska tillämpas om tyrosinhalten i plasma är högre än 
500 mikromol/l. Det rekommenderas inte att tyrosinkoncentrationen i plasma sänks genom minskning 
eller utsättande av nitisinon, eftersom den metabola defekten kan leda till försämring av patientens 
kliniska tillstånd. 
AKU: Hos patienter som utvecklar keratopatier ska tyrosinnivån i plasma övervakas. En tyrosin- och 
fenylalaninfattig diet ska tillämpas för att hålla tyrosinnivån i plasma under 500 mikromol/l. Dessutom 
ska nitisinon tillfälligt sättas ut och kan sättas in på nytt när symtomen har försvunnit. 
Leverkontroll 
HT-1: Leverns funktion ska kontrolleras regelbundet med hjälp av leverfunktionsprover och 
avbildning av levern. Det rekommenderas också att koncentrationen alfa-fetoprotein i serum 
övervakas. En ökning av koncentrationen alfa-fetoprotein i serum kan vara ett tecken på otillräcklig 
behandling. Patienter med stigande alfa-fetoproteinvärden eller tecken på knutor i levern ska alltid 
undersökas med avseende på levermalignitet. 
Övervakning av blodplättar och vita blodkroppar (WBC) 
Det rekommenderas att antalet blodplättar och vita blodkroppar kontrolleras regelbundet för både HT-
1- och AKU-patienter, eftersom enstaka fall av reversibel trombocytopeni och leukocytopeni har 
observerats vid klinisk utvärdering av HT-1. 
Laktos 
Patienter  med  något  av  följande  sällsynta  ärftliga  tillstånd  bör  inte  använda  detta  läkemedel: 
galaktosintolerans, total laktasbrist eller glukos-galaktosmalabsorption. 
Samtidig användning med andra läkemedel 
Nitisinon  är  en  måttlig  hämmare  av  CYP  2C9.  Nitisinonbehandling  kan  därför  leda  till  ökade 
plasmakoncentrationer av samtidigt administrerade läkemedel som främst metaboliseras via CYP  2C9. 
Nitisinonbehandlade  patienter  som  samtidigt  behandlas  med  läkemedel  med  ett  smalt  terapeutiskt 
fönster som metaboliseras via CYP 2C9, t.ex. warfarin och fenytoin, ska kontrolleras noga. Dosjustering 
av dessa samtidigt administrerade läkemedel kan behövas (se avsnitt 4.5). 
4.5 
Interaktioner med andra läkemedel och övriga interaktioner 
Nitisinon metaboliseras in vitro av CYP 3A4 och dosjustering kan därför krävas när nitisinon 
administreras samtidigt med hämmare eller inducerare av detta enzym. 
Baserat på data från en klinisk interaktionsstudie med 80 mg nitisinon vid steady-state är nitisinon en 
måttlig hämmare av CYP 2C9 (2,3-faldig ökning av AUC för tolbutamid) och därför kan 
nitisinonbehandling leda till ökade plasmakoncentrationer av samtidigt administrerade läkemedel  som 
främst metaboliseras via CYP 2C9 (se avsnitt 4.4). 
4 
Other Information 
 
 
 
 
 
 
 
 
 
 
 
 
 
 
 
 
Nitisinon är en svag inducerare av CYP 2E1 (30 % minskning av AUC för klorzoxazon) och en svag 
hämmare av OAT1 och OAT3 (1,7-faldig ökning av AUC för furosemid), men nitisinon hämmade  
inte CYP 2D6 (se avsnitt 5.2). 
En studie av effekt vid födointag har genomförts med Nityr. Studien visade att Nityr kan administreras 
med eller utan föda utan att det påverkar dess biotillgänglighet. 
4.6  Fertilitet, graviditet och amning 
Graviditet 
Det finns inte tillräckliga data från användningen av nitisinon i gravida kvinnor. Djurstudier har visat 
reproduktionstoxikologiska effekter (se avsnitt 5.3). Risken för människa är okänd. Nityr ska användas 
under graviditet endast då tillståndet kräver att det är absolut nödvändigt att kvinnan behandlas med 
nitisinon. Nitisinon passerar placenta hos människa. 
Amning 
Det är okänt huruvida nitisinon utsöndras i bröstmjölk hos människa. Djurstudier har uppvisat 
ogynnsamma postnatala effekter via exponering för nitisinon i mjölk. Mödrar som behandlas med 
nitisinon får därför inte amma eftersom eventuell risk för det ammade barnet inte kan uteslutas (se 
avsnitt 4.3 och 5.3). 
Fertilitet 
Det finns inga uppgifter om nitisinon påverkar fertilitet. 
4.7  Effekter på förmågan att framföra fordon och använda maskiner 
Nityr har mindre effekt på förmågan att framföra fordon och använda maskiner. Biverkningar i ögat 
(se avsnitt 4.8) kan påverka synen. Om synen påverkas ska patienten inte framföra fordon eller 
använda maskiner. 
4.8  Biverkningar 
Sammanfattning av säkerhetsprofil 
Genom sitt verkningssätt ökar nitisinon tyrosinnivåer hos alla patienter som behandlas med nitisinon. 
Ögonrelaterade biverkningar, t.ex. konjunktivit, hornhinneopacitet, keratit, ljuskänslighet och 
ögonsmärta, förknippade med förhöjda tyrosinnivåer är därför vanliga hos både HT-1- och AKU-
patienter. Andra vanliga biverkningar i HT-1-populationen omfattar trombocytopeni, leukocytopeni 
och granulocytopeni. Dermatitis exfoliativa kan inträffa men det är mindre vanligt. 
Lista över biverkningar i tabellform 
Biverkningar som anges nedan enligt MedDRA-klassificering av organsystem och absolut frekvens 
baseras på datafrån kliniska studierpå patienter med HT-1 och AKU och användning vid HT-1 efter 
marknadsgodkännande. Frekvensen definieras som mycket vanliga (≥ 1/10), vanliga (≥ 1/100, < 1/10), 
mindre vanliga (≥ 1/1 000, < 1/100), sällsynta (≥ 1/10 000, < 1/1 000), mycket sällsynta (< 1/10 000), 
ingen känd frekvens (kan inte beräknas från tillgängliga data). Biverkningarna presenteras inom varje 
frekvensområde efter fallande allvarlighetsgrad.  
5 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
Tabell 1. Sammanfattning av biverkningar som observerats under kliniska prövningar 
Frekvens vid HT-1  Frekvens vid 
Biverkning 
MedDRA-
klassificering av 
organsystem 
Infektioner och 
infestationer 
Blodet och 
lymfsystemet 
AKU1 
Vanliga 
Vanliga 
Mindre vanliga 
Ögon 
Vanliga 
Vanliga 
Mindre vanliga 
Mindre vanliga 
Hud och subkutan 
vävnad 
Mycket vanliga2 
Mycket vanliga2 
Bronkit, pneumoni 
Trombocytopeni, 
leukocytopeni, 
granulocytopeni 
Leukocytos 
Konjunktivit, 
hornhinneopacitet, keratit, 
ljuskänslighet 
Keratopati 
Ögonsmärta 
Blefarit 
Dermatitis exfoliativa, 
erytematösa hudutslag 
Undersökningar 
Mindre vanliga 
Mycket vanliga  
Vanliga 
Mycket vanliga 
Pruritus, hudutslag 
Förhöjda tyrosinnivåer 
1Frekvensen är baserad på en klinisk studie av AKU. 
2Förhöjda tyrosinnivåer är förknippade med ögonrelaterade biverkningar. Ingen minskning av tyrosin 
eller fenylalanin i dieten tillämpades hos patienter i AKU-studien. 
Beskrivning av utvalda biverkningar 
Nitisinonbehandling leder till förhöjda tyrosinnivåer. Förhöjda nivåer av tyrosin har förknippats med 
ögonrelaterade biverkningar, t.ex. hornhinneopacitet och hyperkeratotiska lesioner hos HT-1- och 
AKU-patienter. Minskning av tyrosin och fenylalanin i dieten bör begränsa toxiciteten som är 
förknippad med denna typ av tyrosinemi genom att minska tyrosinnivåerna (se avsnitt 4.4).  
I kliniska studier av HT-1, var granulocytopeni endast allvarlig i mindre vanliga fall (< 0,5 x 109 /L) 
och inte förknippad med infektioner. Biverkningar som berör MedDRAs organsystem ”blodet och 
lymfsystemet” försvann vid fortsatt behandling med nitisinon.  
Pediatrisk population 
Säkerhetsprofilen för HT-1 är huvudsakligen baserad på den pediatriska populationen eftersom 
behandling med nitisinon bör påbörjas så snart som diagnosen för hereditär tyrosinemi typ 1 (HT-1) 
har fastställts. Uppgifter från klinisk studie och efter marknadsgodkännande påvisar inga indikationer 
på att säkerhetsprofilen är annorlunda för olika underuppsättningar av den pediatriska populationen 
eller annorlunda jämfört med säkerhetsprofilen för vuxna patienter. 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Oavsiktligt intag av nitisinon av personer som håller normal diet utan begränsning av tyrosin och 
fenylalanin leder till förhöjda tyrosinnivåer. Förhöjda tyrosinnivåer har förknippats med toxicitet i 
ögon, hud och nervsystem. Restriktion av tyrosin och fenylalanin i dieten bör begränsa toxiciteten som 
6 
Other Information 
 
 
 
 
 
 
 
 
 
 
 
 
 
 
 
 
 
bedöms uppstå i samband med denna typ av tyrosinemi. Information om specifik behandling vid 
överdosering saknas. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Övriga medel för matsmältning och ämnesomsättning, Övriga medel för 
matsmältning och ämnesomsättning, ATC-kod: A16AX04. 
Verkningsmekanism 
Nitisinon är en kompetitiv hämmare av 4-hydroxifenylpyruvatdioxygenas, det andra steget i 
tyrosinmetabolismen. Genom hämning av tyrosinets normala katabolism hos patienter med HT-1 och 
AKU, förhindrar nitisinon ansamling av skadliga metaboliter nedströms för 4-
hydroxifenylpyruvatdioxygenas. 
Den biokemiska defekten vid HT-1 är en brist på fumarylacetoacetathydrolas som är det slutliga 
enzymet i tyrosinets katabolism. Nitisinon förhindrar ansamling av de toxiska intermediaten 
maleylacetoacetat och fumarylacetoacetat. Dessa intermediat omvandlas annars till de toxiska 
metaboliterna succinylaceton och succinylacetoacetat. Succinylaceton hämmar porfyrinsyntesen vilket 
leder till ackumulering av 5-aminolevulinat. 
Den biokemiska defekten vid AKU är en brist på homogentisat-1,2 dioxygenas, det tredje enzymet i 
tyrosinets katabolism. Nitisinon förhindrar ansamling av den skadliga metaboliten homogentisinsyra 
(HGA) vilket annars till okronos i leder och brosk och därmed utveckling av sjukdomens kliniska 
manifestationer. 
Farmakodynamisk effekt 
Hos patienter med HT-1 leder nitisinonbehandling leder till normaliserad porfyrinmetabolism med 
normal erytrocyt-porfobilinogensyntasaktivitet och 5-aminolevulinat i urin, minskad urinutsöndring av 
succinylaceton, ökad tyrosinkoncentration i plasma och ökad urinutsöndring av fenolsyror. Data från 
en klinisk prövning visar att hos fler än 90 % av patienterna normaliserades succinylaceton i urin 
under den första behandlingsveckan. Succinylaceton ska inte kunna detekteras i urin eller plasma när 
nitisinondosen har justerats korrekt. 
Hos patienter med AKU minskar nitisinonbehandling ansamling av HGA. Tillgängliga data från en 
klinisk studie visar en 99,7 % minskning av HGA i urin och en 98,8 % minskning av HGA i serum 
efter nitisinonbehandling jämfört med obehandlade kontrollpatienter efter 12 månaders behandling. 
Klinisk effekt och säkerhet vid HT-1 
Den kliniska studien var öppen och okontrollerad. Doseringsfrekvensen i studien var två gånger 
dagligen. Sannolikhet för överlevnad efter 2, 4 och 6 års behandling med nitisinon sammanfattas i 
nedanstående tabell. 
Tabell 2. Sannolikhet för överlevnad efter behandling med nitisinon 
NTBC-studie(N = 250) 
Ålder vid behandlingsstart  2 år 
≤ 2 månader 
> 2–6 månader 
> 6 månader 
Totalt 
93 % 
93 % 
96 % 
94 % 
6 år 
4 år 
93 %  93 % 
93 %  93 % 
95 %  95 % 
94 %  94 % 
Data från en studie som använts som en historisk kontroll (van Spronsen et al., 1994) visade följande 
överlevnadssannolikhet. 
7 
Other Information 
 
 
 
 
 
 
 
 
 
 
 
 
 
 
Tabell 3. Sannolikhet för överlevnad baserat på historisk kontroll 
Ålder för debut av symtom 
< 2 månader 
> 2–6månader 
> 6 månader 
1 år 
38 % 
74 % 
96 % 
2 år 
29 % 
74 % 
96 % 
Behandling med nitisinon visade sig också leda till minskad risk för utveckling av hepatocellulärt 
karcinom i jämförelse med historiska data om behandling med enbart dietrestriktioner. Tidigt 
inledande av behandlingen resulterade i ytterligare minskad risk för utveckling av hepatocellulärt 
karcinom (HCC). 
Sannolikheten år 2, 4 och 6 för ingen förekomst av HCC under nitisinonbehandling för patienter i 
åldern 24 månader eller yngre i början av behandlingen och för patienter äldre än 24 månader i början 
av behandlingen visas i nedanstående tabell: 
Tabell 4. Sannolikheten för att HCC inte utvecklas under nitisinonbehandling 
NTBC-studie (N = 250) 
Antal patienter vid 
start 
250 
193 
2 år 
155 
114 
4 år 
86 
61 
57 
41 
25 
6 år 
15 
8 
8 
Alla 
patienter 
Startålder
≤ 24 
månader 
Startålder 
> 24 
månader 
Sannolikhet för ingen HCC (95 % 
konfidensintervall) vid 
4 år 
2 år 
6 år 
98 % 
(95; 100) 
99 % 
(98; 100) 
92 % 
(84; 100) 
94 % 
(90; 98) 
99 % 
(97; 100) 
91 % 
(81; 100) 
99 % 
(94; 100) 
82 % 
(70; 95) 
75 %  
(56; 95) 
I en internationell undersökning av patienter med HT-1 som endast fick behandling med 
kostrestriktioner, sågs att HCC hade diagnostiserats hos 18 % av alla patienter i åldern 2 år och äldre. 
En studie utfördes med 19 patienter med HT-1 för att utvärdera farmakokinetik, effekt och säkerhet 
vid dosering en gång dagligen jämfört med två gånger dagligen. Inga kliniskt betydelsefulla skillnader 
i biverkningar eller andra säkerhetsbedömningar mellan dosering en gång dagligen och två gånger 
dagligen förekom. Ingen patient hade spårbara nivåer av succinylaceton (SA) i slutet av perioden med 
behandling en gång dagligen. Studien indikerar att administrering en gång dagligen är säkert och har 
effekt hos patienter i alla åldrar. Data är dock begränsade hos patienter med kroppsvikt <20 kg. 
Klinisk effekt och säkerhet vid AKU 
Effekt och säkerhet för 10 mg nitisinon en gång dagligen för behandling av vuxna patienter med AKU 
har demonstrerats i en randomiserad, utvärderarblindad, 48-månaders parallellgruppsstudie med en 
icke-behandlad kontrollgrupp hos 138 patienter (69 behandlade med nitisinon). Det primära 
effektmåttet var effekten på HGA-nivåer i urin. En 99,7 % minskning efter nitisinonbehandling 
jämfört med obehandlade kontrollpatienter sågs efter 12 månader. Behandling med nitisinon visades 
ha en statistiskt signifikant positiv effekt på cAKUSSI, ögonpigmentering, öronpigmentering, 
osteopeni i höften och antal spinala regioner med smärta jämfört med den obehandlade kontrollen. 
cAKUSSI är en sammansatt poäng omfattande ögon- och öronpigmentering, njur- och prostatastenar, 
aortastenos, osteopeni, benfrakturer, sen-/ligament-/muskelrupturer, kyfos, skolios, ledplastik och 
andra manifestationer av AKU. De sänkta HGA-nivåerna hos nitisinonbehandlade patienter 
resulterade därmed i en nedsatt okronotisk process och färre kliniska manifestationer vilket stödjer en 
reducerad sjukdomsprogression. 
8 
Other Information 
 
 
 
 
 
 
 
 
 
 
 
Okulära händelser såsom keratopati och ögonsmärta, infektioner, huvudvärk och viktökning 
rapporterades med en högre incidens hos nitisinonbehandlade jämfört med obehandlade patienter. 
Keratopati ledde till tillfällig eller permanent utsättning hos 14 % av nitisinonbehandlade patienter 
men var reversibel efter utsättning av nitisinon. 
Det finns inga data tillgängliga för patienter > 70 år. 
5.2  Farmakokinetiska egenskaper 
Formella studier av absorption, distribution, metabolism och eliminering har inte utförts med nitisinon. 
Efter administrering av en enkeldos Nityr-tabletter (10 mg) till 23 friska försökspersoner var nitisinons 
terminala halveringstid (medianvärde) i plasma 59 timmar (intervall 41–74 timmar).  
En farmakokinetisk populationsanalys har utförts på en grupp med 207 HT-1-patienter. Clearance och 
halveringstid fastställdes till 0,0956 l/kg kroppsvikt/dag respektive 52,1 timmar. 
Studier in vitro med användning av levermikrosomer från människa och cDNA-uttryckta 
P450-enzymer har uppvisat begränsad CYP 3A4-medierad metabolism. 
Baserat på data från en klinisk interaktionsstudie med 80 mg nitisinon vid steady-state orsakade 
nitisinon en 2,3-faldig ökning av AUC∞ för CYP 2C9-substratet tolbutamid, vilket tyder på en måttlig 
hämning av CYP 2C9. Nitisinon orsakade en minskning av AUC∞ för klorzoxazon med cirka 30 %, 
vilket tyder på en svag induktion av CYP 2E1. Nitisinon hämmar inte CYP 2D6 eftersom AUC∞ för 
metoprolol inte påverkades av administrering av nitisinon. AUC∞ för furosemid ökade 1,7-faldigt, 
vilket tyder på en svag hämning av OAT1/OAT3 (se avsnitt 4.4 och 4.5). 
Baserat på studier in vitro väntar man sig inte att nitisinon hämmar metabolism medierad av 
CYP 1A2, 2C19 eller 3A4 eller inducerar CYP 1A2, 2B6 eller 3A4/5. Nitisinon förväntas inte  hämma 
transport medierad av P-gp, BCRP eller OCT2. Den plasmakoncentration av nitisinon som uppnås vid 
klinisk användning förväntas inte hämma transport medierad av OATP1B1, OATP1B3. 
5.3  Prekliniska säkerhetsuppgifter 
Nitisinon har uppvisat embryo-fetal toxicitet hos mus och kanin vid kliniskt relevanta dosnivåer. Hos 
kanin framkallade nitisinon en dosrelaterad ökning av missbildningar (navelbråck och gastrochisis) 
vid en dos 2,5 gånger högre än den rekommenderade, maximala dosen för människa (2 mg/kg 
kroppsvikt/dag). 
Vid en studie av pre- och postnatal utveckling av mus uppvisades statistiskt signifikant minskad 
överlevnad och tillväxt av avkomman under avvänjningsperioden vid exponeringsnivåer 
på 125 respektive 25 gånger högre än den rekommenderade, maximala dosen för människa, med en 
trend mot negativ effekt för avkommans överlevnad som börjar vid en dos på 5 mg/kg/dag. Hos råtta 
ledde exponering via mjölk till minskad medelvikt och hornhinnelesioner hos avkomman. 
Ingen mutagen men svag klastogen aktivitet observerades vid studier in vitro. Inga belägg för 
genotoxicitet in vivo (mikrokärntest på mus och oplanerad DNA-syntestest på muslever) uppvisades. 
Nitisinon uppvisade ingen karcinogen potential i en 26 veckor lång karcinogenicitetsstudie i genetiskt 
modifierade möss (TgrasH2). 
6. 
FARMACEUTISKA UPPGIFTER 
6.1  Förteckning över hjälpämnen 
Glyceroldibehenat 
Laktosmonohydrat 
9 
Other Information 
 
 
 
 
 
 
 
 
 
 
 
 
 
 
 
 
6.2 
Inkompatibiliteter 
Ej relevant. 
6.3  Hållbarhet 
3 år. 
Under hållbarhetstiden kan burken förvaras i 2 månader efter första öppnandet. Därefter måste 
läkemedlet kasseras. 
6.4  Särskilda förvaringsanvisningar 
Detta läkemedel behöver inte förvaras vid någon särskild temperatur. 
Förvaras i originalburken. Ljuskänsligt. 
6.5  Förpackningstyp och innehåll 
Fyrkantig burk på 75 ml av polyetylen (HDPE) med barnskyddande säkerhetsförslutning av 
polypropylen. Varje burk innehåller 60 tabletter. Varje kartong innehåller 1 burk.  
6.6  Särskilda anvisningar för destruktion 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Cycle Pharmaceuticals (Europe) Limited 
70 Sir John Rogerson’s Quay  
Dublin 2  
D02 R296, Irland 
8. 
NUMMER PÅ GODKÄNNANDE FÖR FÖRSÄLJNING 
EU/1/18/1290/001 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 26 juli 2018 
Datum för den senaste förnyelsen: 04 maj 2023 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/. 
10 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
BILAGA II 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
B.  VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
C.  ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
D.  VILLKOR ELLER BEGRÄNSNINGAR AVSEENDE EN SÄKER 
OCH EFFEKTIV ANVÄNDNING AV LÄKEMEDLET 
11 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
Namn och adress till tillverkare som ansvarar för frisläppande av tillverkningssats 
Millmount Healthcare Limited 
Block-7, City North Business Campus 
Stamullen, Co. Meath,  
K32 YD60, Irland 
Sciensus International B.V. 
Bijsterhuizen 3142  
6604 LV Wijchen 
Nederländerna 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Läkemedel som med begränsningar lämnas ut mot recept (se bilaga I: Produktresumén, avsnitt 4.2). 
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
 Kraven för att lämna in periodiska säkerhetsrapporter för detta läkemedel anges i den förteckning 
över referensdatum för unionen (EURD-listan) som föreskrivs i artikel 107c.7 i direktiv 2001/83/EG 
och eventuella uppdateringar och som offentliggjorts på webbportalen för europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga farmakovigilansaktiviteter 
och -åtgärder som finns beskrivna i den överenskomna riskhanteringsplanen (Risk Management Plan, 
RMP) som finns i modul 1.8.2. i godkännandet för försäljning samt eventuella efterföljande 
överenskomna uppdateringar av riskhanteringsplanen.  
En uppdaterad riskhanteringsplan ska lämnas in  
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
12 
Other Information 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
13 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
14 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN  
YTTRE KARTONG 
1. 
LÄKEMEDLETS NAMN 
Nityr 10 mg tabletter 
nitisinon 
2. 
DEKLARATION AV AKTIV(A) SUBSTANS(ER) 
Varje tablett innehåller 10 mg nitisinon. 
3. 
FÖRTECKNING ÖVER HJÄLPÄMNEN 
Innehåller laktos, se bipacksedeln för information. 
4. 
LÄKEMEDELSFORM OCH FÖRPACKNINGSSTORLEK 
Tablett  
60 tabletter 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Oral användning. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras i originalburken. Ljuskänsligt 
Hållbarhet efter första öppnandet: 2 månader 
Öppningsdatum: 
15 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Cycle Pharmaceuticals (Europe) Limited 
70 Sir John Rogerson’s Quay  
Dublin 2 
D02 R296, Irland 
12.  NUMMER PÅ GODKÄNNANDE FÖR FÖRSÄLJNING 
EU/1/18/1290/001 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Nityr 10 mg 
17.  UNIK IDENTITETSBETECKNING – TVÅDIMENSIONELL STRECKKOD  
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN  
16 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ INNERFÖRPACKNINGEN 
ETIKETT PÅ BURK 
1. 
LÄKEMEDLETS NAMN OCH ADMINISTRERINGSVÄG 
Nityr 10 mg tabletter 
nitisinon 
Oral användning 
2. 
ADMINISTRERINGSSÄTT 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5.  MÄNGD UTTRYCKT PER VIKT, VOLYM ELLER ENHET 
60 tabletter 
6. 
ÖVRIGT 
Innehåller laktos. 
Förvaras i originalburken. Ljuskänsligt. 
Hållbarhet efter första öppnandet: 2 månader 
Öppningsdatum:     
Cycle Pharmaceuticals (Europe) Limited 
70 Sir John Rogerson’s Quay  
Dublin 2 
D02 R296, Irland   
17 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
     
 
 
 
 
B. BIPACKSEDEL 
18 
Other Information 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Nityr 10 mg tabletter 
nitisinon 
Läs noga igenom denna bipacksedel innan du börjar ta detta läkemedel. Den innehåller 
information som är viktig för dig. 
- 
- 
- 
Spara denna information, du kan behöva läsa den igen. 
Om du har ytterligare frågor vänd dig till läkare, apotekspersonal eller sjuksköterska. 
Detta läkemedel har ordinerats enbart åt dig. Ge det inte till andra. Det kan skada dem, även om 
de uppvisar sjukdomstecken som liknar dina. 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Se avsnitt 4. 
- 
I denna bipacksedel finns information om följande: 
1. 
2. 
3. 
4. 
5. 
6. 
Vad Nityr är och vad det används för 
Vad du behöver veta innan du tar Nityr 
Hur du tar Nityr 
Eventuella biverkningar 
Hur Nityr ska förvaras 
Förpackningens innehåll och övriga upplysningar 
1. 
Vad Nityr är och vad det används för 
Nityr innehåller den aktiva substansen nitisinon. Nityr används för att behandla: 
-  En sällsynt sjukdom som kallas hereditär tyrosinemi typ 1 hos vuxna, ungdomar och barn  
-  En sällsynt sjukdom som kallas alkaptonuri (AKU) hos vuxna. 
Vid dessa sjukdomar kan inte din kropp bryta ned aminosyran tyrosin helt (aminosyror är våra 
proteiners byggstenar), vilket gör att skadliga ämnen bildas. Dessa ämnen ansamlas i din kropp. Nityr 
blockerar nedbrytningen av tyrosin och därför bildas inte de skadliga ämnena.  
Vid behandling av hereditär tyrosinemi typ 1 måste du hålla en speciell diet när du tar detta läkemedel 
eftersom tyrosin kommer att finnas kvar i din kropp. Denna speciella diet har låg halt av tyrosin och 
fenylalanin (en annan aminosyra). 
Vid behandling av AKU kan läkaren råda dig att hålla en speciell diet. 
2. 
Vad du behöver veta innan du tar Nityr 
Ta inte Nityr 
- 
om du är allergisk mot nitisinon eller något annat innehållsämne i detta läkemedel (anges i 
avsnitt 6). 
Amma inte medan du tar detta läkemedel, se avsnittet ”Graviditet och amning”. 
Varningar och försiktighet 
Tala med läkare eller apotekspersonal innan du tar Nityr. 
- 
Dina ögon kontrolleras av en ögonläkare före och regelbundet under behandling med nitisinon. 
Om dina ögon blir röda eller uppvisar andra tecken på påverkan, kontakta din läkare omedelbart 
för att få ögonen undersökta. Ögonproblem kan vara ett tecken på otillräcklig dietkontroll, se 
avsnitt 4.  
19 
Other Information 
 
 
 
 
 
 
 
 
 
 
 
 
 
 
 
 
 
Under behandlingen kommer blodprov att tas för att din läkare ska kunna kontrollera att behandlingen 
är tillräcklig och för att säkerställa att den inte har biverkningar som orsakar blodrubbningar. 
Om du får Nityr för behandling av hereditär tyrosinemi typ 1 kontrolleras din lever  regelbundet 
eftersom sjukdomen påverkar levern. 
En uppföljande undersökning bör ske var 6:e månad av din läkare. Om du upptäcker biverkningar 
rekommenderas kortare intervall mellan undersökningarna. 
Andra läkemedel och Nityr 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. 
Nityr kan påverka effekten av andra läkemedel, t.ex.: 
läkemedel mot epilepsi (t.ex. fenytoin) 
- 
läkemedel mot blodproppar (t.ex. warfarin). 
- 
Nityr med mat 
Nityr kan tas med eller utan mat under hela behandlingen. 
Graviditet och amning  
Säkerheten för detta läkemedel har inte studerats hos gravida och ammande kvinnor. 
Kontakta din läkare om du planerar att bli gravid. Om du blir gravid bör du omedelbart kontakta din 
läkare. 
Amma inte medan du tar detta läkemedel, se avsnittet ”Ta inte Nityr”. 
Körförmåga och användning av maskiner 
Detta läkemedel har mindre effekt på förmågan att framföra fordon och använda maskiner. Om du 
upplever biverkningar som påverkar synen ska du dock inte framföra fordon eller använda maskiner 
förrän synen är normal igen (se avsnitt 4 ”Eventuella biverkningar”). 
Nityr innehåller Laktos 
Om du inte tål vissa sockerarter, bör du kontakta din läkare innan du tar denna medicin. 
3. 
Hur du tar Nityr 
Ta alltid detta läkemedel enligt läkarens anvisningar. Rådfråga läkare eller apotekspersonal om du är 
osäker.  
För hereditär tyrosinemi typ 1 ska behandling med detta läkemedel ska inledas och övervakas av 
läkare med erfarenhet av behandling av sjukdomen. 
För hereditär tyrosinemi typ 1 är rekommenderad total dygnsdos är 1 mg/kg kroppsvikt. Din läkare 
kommer att anpassa dosen individuellt. 
Dosering en gång dagligen rekommenderas. På grund av begränsade data för patienter med kroppsvikt 
<20 kg, rekommenderas emellertid att den totala dygnsdosen delas upp på två dagliga dostillfällen för 
dessa patienter. 
För AKU är rekommenderad dos 10 mg en gång daglligen. 
Patienter som har problem med att svälja Nityr-tabletterna hela, rekommenderas att ta alternativa 
beredningsformer. 
Om du har tagit för stor mängd av Nityr 
Om du har tagit mer av medicinen än du borde ska du kontakta din läkare eller apotekspersonal så 
snart som möjligt. 
20 
Other Information 
 
 
 
 
 
 
 
 
 
 
 
 
 
 
 
 
Om du har glömt att ta Nityr 
Ta inte dubbel dos för att kompensera för glömd dos. Om du glömmer att ta en dos, kontakta din 
läkare eller apotekspersonal. 
Om du slutar att ta Nityr 
Kontakta din läkare, om du upplever att effekten av läkemedlet är för stark eller svag. Ändra inte 
dosen eller avsluta behandlingen utan att tala med din läkare. 
Om du har ytterligare frågor om detta läkemedel, kontakta läkare, apotekspersonal eller sjuksköterska. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Om du lägger märke till biverkningar som påverkar ögonen bör du rådgöra med din läkare omedelbart 
för att få ögonen undersökta. Behandling med nitisinon leder till högre tyrosinnivåer i blodet vilket kan 
orsaka ögonrelaterade symtom. Vanliga ögonrelaterade biverkningar (kan påverka fler än 1 av 
100 patienter) som orsakas av högre tyrosinnivåer hos patienter med hereditär tyrosinemi typ 1 är 
inflammation i ögat (konjunktivit), grumling och inflammation i hornhinnan (keratit), ljuskänslighet 
(fotofobi) och ögonsmärta. Inflammation i ögonlocket (blefarit) är en mindre vanlig biverkning (kan 
påverka upp till 1 av 100 patienter). 
Hos patienter med AKU är ögonirritation (keratopati) och ögonsmärta mycket vanliga rapporterade 
biverkningar (kan påverka fler än 1 av 10 patienter). 
Andra biverkningar som rapporterats hos patienter med hereditär tyrosinemi typ 1 listas nedan: 
Andra vanliga biverkningar 
- 
Minskat antal blodplättar (trombocytopeni) och vita blodkroppar (leukocytopeni), brist på vissa 
vita blodkroppar (granulocytopeni). 
Andra mindre vanliga biverkningar 
- 
- 
Ökat antal vita blodkroppar (leukocytos), 
klåda (pruritus), hudinflammation (exfoliativ dermatit), hudutslag. 
Andra biverkningar som rapporterats hos patienter med AKU listas nedan: 
Andra vanliga biverkningar 
- 
- 
- 
bronkit 
lunginflammation 
klåda (pruritus), hudutslag. 
Rapportering av biverkningar 
Om du får biverkningar, tala med läkare, apotekspersonal eller sjuksköterska. Detta gäller även 
eventuella biverkningar som inte nämns i denna information. Du kan också rapportera biverkningar 
direkt via det nationella rapporteringssystemet listat i bilaga V. Genom att rapportera biverkningar kan 
du bidra till att öka informationen om läkemedels säkerhet. 
5. 
Hur Nityr ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på kartongens och burkens etikettefter ”EXP”. 
Utgångsdatumet är den sista dagen i angiven månad.  
Detta läkemedel behöver inte förvaras vid någon särskild temperatur. 
21 
Other Information 
 
 
 
 
 
 
 
 
 
 
  
 
 
 
 
 
Förvaras i originalburken. Ljuskänsligt. 
Efter att burken öppnats kan läkemedlet förvaras i 2 månader. Därefter måste det kasseras.  
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
-  Den aktiva substansen är nitisinon.  
-  Varje tablett innehåller 10 mg nitisonon.  
-  Övriga innehållsämnen är glyceroldibehenat och laktosmonohydrat (se avsnitt 2 under ”Nityr 
innehåller laktos”). 
Läkemedlets utseende och förpackningsstorlekar 
Nityr är vita till beige, runda, platta tabletter, som kan ha ljusgula till bruna fläckar och är markerade 
med ”L” på ena sidan och ”10” på andra sidan. 
Nityr tillhandahålls i en burk som innehåller 60 tabletter. 
Innehavare av godkännande för försäljning 
Cycle Pharmaceuticals (Europe) Limited 
70 Sir John Rogerson’s Quay  
Dublin 2 
D02 R296, Irland 
Tillverkare 
Millmount Healthcare Limited 
Block-7, City North Business Campus 
Stamullen, Co. Meath,  
K32 YD60, Irland 
Sciensus International B.V. 
Bijsterhuizen 3142  
6604 LV Wijchen  
Nederländerna 
Denna bipacksedel ändrades senast 
Ytterligare information om detta läkemedel finns på Europeiska läkemedelsmyndighetens webbplats: 
http://www.ema.europa.eu. Där finns också länkar till andra webbplatser rörande sällsynta sjukdomar 
och behandlingar. 
22 
Other Information 
 
 
 
 
 
 
 
 
 
 
 
 
