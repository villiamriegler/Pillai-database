EMA/5527/2022 
EMEA/H/C/004210 
Ngenla (somatrogon) 
Sammanfattning av Ngenla och varför det är godkänt inom EU 
Vad är Ngenla och vad används det för? 
Ngenla är ett läkemedel som används för att  behandla barn och ungdomar som inte växer i normal 
takt till  följd av brist på tillväxthormon (naturligt  tillväxthormon). Läkemedlet ges till  patienter från 
3 års ålder. 
Ngenla innehåller den aktiva substansen somatrogon. 
Hur används Ngenla? 
Ngenla är receptbelagt och behandling ska inledas och ske under överinseende av en läkare med 
erfarenhet av att  behandla barn och ungdomar med brist på tillväxthormon. 
Ngenla ges som en injektion under huden en gång i veckan med hjälp av förfyllda injektionspennor i 
olika styrkor. Den rekommenderade dosen är 0,66 mg per kilo kroppsvikt varje vecka. Dosen kan 
justeras av läkaren vid behov. Till de patienter som väger över 45 kg och som behöver högre doser än 
30 mg ska dosen ges som två injektioner. Patienterna eller deras vårdare kan själva injicera dosen 
efter att de har fått  lära sig hur man gör. 
För mer information om hur du använder Ngenla, läs bipacksedeln eller tala med läkare eller 
apotekspersonal. 
Hur verkar Ngenla? 
Hos friska patienter frisätts tillväxthormon från hypofysen (en körtel som finns  på undersidan av 
hjärnan). Detta hormon är viktigt för barns och ungdomars tillväxt.  Tillväxthormon påverkar också hur 
kroppen hanterar proteiner, fetter och kolhydrater. Den aktiva substansen i Ngenla, somatrogon, är en 
version av naturligt  humant  tillväxthormon som har modifierats genom att det har kombinerats med 
en del av ett annat  humant hormon som kallas koriongonadotropin i ett  så kallat rekombinant hormon. 
Eftersom endast en del av detta  andra hormon används har det  ingen effekt på kroppen, men 
kombinationen gör att  somatrogon förblir aktivt i kroppen under en längre tid än naturligt 
tillväxthormon, vilket innebär att  injektioner inte behöver ges varje dag. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union  
© European Medicines Agency, 2022. Reproduction is authorised provided the source is acknowledged. 
 
Vilka fördelar med Ngenla har visats i studierna? 
Ngenla som gavs en gång i  veckan visade sig vara minst  lika effektivt för att  främja tillväxt som 
somatropin som gavs varje dag (ett  läkemedel med samma struktur som naturligt  tillväxthormon). I 
en huvudstudie som omfattade 224  prepubertala patienter med brist  på tillväxthormon var den 
genomsnittliga tillväxthastigheten  under ett år 10,1 cm hos de patienter som fick Ngenla,  jämfört med 
9,8 cm hos de patienter som fick somatropin. Andra tillväxtmått, såsom skelettmognad, var också 
jämförbara mellan barn från båda grupperna. 
Vilka är riskerna med Ngenla? 
De vanligaste biverkningarna som orsakas av Ngenla (kan förekomma hos fler än 1 av 10  användare) 
är reaktioner på injektionsstället, huvudvärk och feber. En fullständig  förteckning över biverkningar 
som rapporterats för Ngenla finns i bipacksedeln. 
Ngenla får inte ges om patienten har en aktiv tumör eller en akut livshotande sjukdom. Det får heller 
inte användas för att främja tillväxten hos barn med slutna  epifyser (när de stora skelettbenen har 
slutat  växa). En fullständig förteckning över restriktioner finns i bipacksedeln. 
Varför är Ngenla godkänt i EU? 
Ngenla som gavs som injektion en gång i veckan visade sig vara minst lika effektivt som somatropin 
som gavs som injektion en gång om dagen. Säkerhetsprofilen för Ngenla var också jämförbar med den 
för somatropin, även om reaktioner på injektionsstället var vanligare hos patienter som behandlades 
med Ngenla. De långvariga effekterna kommer att fortsätta att  övervakas efter godkännandet för 
försäljning. De flesta patienter föredrog behandling en gång i veckan jämfört med dagliga injektioner. 
Europeiska läkemedelsmyndigheten (EMA) fann därför att fördelarna med Ngenla är större än riskerna 
och att Ngenla kan godkännas för försäljning i EU. 
Vad görs för att garantera säker och effektiv användning av Ngenla? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ngenla har tagits  med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Ngenla kontinuerligt. 
Biverkningar som har rapporterats för Ngenla utvärderas noggrant och nödvändiga åtgärder vidtas för 
att  skydda patienterna. 
Mer information om Ngenla 
Mer information om Ngenla finns på EMA:s  webbplats: 
ema.europa.eu/medicines/human/EPAR/ngenla 
Denna sammanfattning  uppdaterades senast 02-2022. 
Ngenla (somatrogon)  
EMA/5527/2022  
Sida 2/2 
 
 
 
