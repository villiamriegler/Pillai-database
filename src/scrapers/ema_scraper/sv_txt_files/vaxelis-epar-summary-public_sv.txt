EMA/859285/2015 
EMEA/H/C/003982 
Sammanfattning av EPAR för allmänheten 
Vaxelis 
Difteri, tetanus, pertussis (acellulärt, komponent), hepatit B (rDNA), 
poliomyelit (inaktiverat) och konjugerat Haemophilus typ b-vaccin 
(adsorberat) 
Detta är en sammanfattning av det offentliga europeiska utredningsprotokollet (EPAR) för Vaxelis. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Vaxelis ska användas. 
Praktisk information om hur Vaxelis ska användas finns i bipacksedeln. Du kan också kontakta din 
läkare eller apotekspersonal. 
Vad är Vaxelis och vad används det för? 
Vaxelis är ett vaccin som innehåller aktiva substanser som härrör från difteri, tetanus, pertussis och 
Haemophilus influenzae typ b-bakterier, hepatit B-virus, samt inaktiverade poliovirus. Det ges till 
spädbarn och småbarn från sex veckors ålder för att skydda dem mot följande infektionssjukdomar: 
• 
• 
• 
difteri (en mycket smittsam sjukdom som påverkar halsen och huden och som kan skada hjärtat 
och andra organ), 
tetanus (stelkramp, vanligtvis orsakad av en sårinfektion), 
pertussis (kikhosta), 
•  hepatit B (en viral leverinfektion), 
• 
• 
poliomyelit (polio, en sjukdom som påverkar nerverna och som kan leda till muskelsvaghet eller 
förlamning), 
invasiva sjukdomar (såsom pneumoni och meningit) orsakade av H. influenzae typ b-bakterier 
(Hib). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Hur används Vaxelis? 
Vaxelis finns i förfyllda sprutor som injektionsvätska, suspension. Läkemedlet är receptbelagt. 
Vaccination med Vaxelis ska utföras i enlighet med officiella rekommendationer. 
Det rekommenderade första vaccinationsschemat består av två eller tre doser, som ges med minst en 
en månads mellanrum till barn från sex veckors ålder. En boosterdos ska ges minst sex månader efter 
den sista av dessa initiala doser. Vaxelis eller en lämplig kombination av andra vacciner kan användas 
för boosterdosen. Vaxelis ges som injektion i en muskel, vanligtvis i övre låret eller axeln. 
Mer information finns i produktresumén (ingår också i EPAR). 
Hur verkar Vaxelis? 
Vaxelis är ett vaccin. Vacciner verkar genom att ”lära” immunsystemet (kroppens naturliga försvar) 
hur det skyddar sig mot sjukdomar. Vaxelis innehåller små mängder material som härrör från de virus 
och bakterier det skyddar mot. 
När ett barn har fått vaccinet uppfattar immunsystemet materialet från bakterierna och virusen som 
främmande och tillverkar antikroppar mot dem. Immunsystemet kommer sedan att kunna producera 
antikroppar snabbare när personen exponeras naturligt för bakterierna eller virusen. Detta bidrar till 
att skydda barnet mot sjukdomar som orsakas av dessa bakterier och virus. 
Vaccinet är ”adsorberat” på aluminiumföreningar. Detta innebär att en del av de aktiva substanserna 
är fixerade på små partiklar av aluminiumföreningar. Detta förbättrar förmågan att producera 
antikroppar.  
Vilken nytta med Vaxelis har visats i studierna? 
Vaxelis har undersökts i två huvudstudier på över 2 500 spädbarn och småbarn från 6 veckors ålder 
som fick antingen två eller tre doser av vaccinet under deras första sex levnadsmånader. De fick sedan 
en boosterdos kort efter deras första födelsedag. Effekterna av Vaxelis jämfördes med effekterna av 
ett annat vaccin, Infanrix hexa, som utformats för att ge ett skydd mot samma sex sjukdomar som 
Vaxelis. I dessa studier fick barnen också andra vacciner i enlighet med lokala vaccinationsscheman för 
att skydda dem mot andra barnsjukdomar såsom rotavirus-gastroenterit, mässling, påssjuka, röda 
hund och varicella (vattenkoppor). Huvudmåttet på effekt var produktionen av antikroppsnivåer som 
var kända för att skydda mot difteri, tetanus, poliomyelit, hepatit B och H. influenzae typ b-infektioner 
och förväntas skydda mot pertussis. 
Båda studierna visade att behandling med Vaxelis producerar tillräckliga antikroppsnivåer för att 
skydda mot samtliga sex sjukdomar hos mellan 90 och 100 procent av barnen som slutförde 
vaccinationskuren med Vaxelis.  
Vilka är riskerna med Vaxelis? 
De vanligaste biverkningarna som orsakas av Vaxelis är smärta, svullnad och rodnad vid 
injektionsstället, lättretlighet, gråt, sömnighet, feber, nedsatt aptit och kräkningar. En fullständig 
förteckning över biverkningar som rapporterats för Vaxelis finns i bipacksedeln. 
Vaxelis får inte ges till barn som någonsin haft en allergisk reaktion mot Vaxelis eller ett vaccin som 
innehåller samma komponenter, däribland ämnen som används under tillverkningen av vaccinet och 
som kan påträffas i extremt låga nivåer (t.ex. antibiotika såsom neomycin eller streptomycin). Det får 
inte ges till barn som någonsin haft encefalopati (en hjärnsjukdom) av okänd anledning inom sju dagar 
efter att ha fått ett vaccin som innehåller pertussiskomponenter. Det får inte ges till barn som har en 
Vaxelis  
EMA/859285/2015 
Sida 2/3 
 
 
 
okontrollerad eller allvarlig sjukdom som påverkar hjärnan eller nervsystemet, såsom okontrollerad 
epilepsi (anfall), såvida inte tillståndet har stabiliserats med behandling och nyttan med vaccination är 
tydligt större än risken. En fullständig förteckning över restriktioner finns i bipacksedeln. 
Varför godkänns Vaxelis? 
Kommittén för humanläkemedel (CHMP) fann att nyttan med Vaxelis är större än riskerna och 
rekommenderade att Vaxelis skulle godkännas för försäljning i EU. CHMP ansåg att Vaxelis har visats 
producera tillräckliga antikroppsnivåer mot difteri, tetanus, pertussis, hepatit B-virus, poliovirus och 
Hib. Dessa antikroppsnivåer har tidigare visats ge ett skydd mot dessa sjukdomar. Vad gäller 
säkerheten ansåg CHMP att dess säkerhetsprofil totalt sett liknar andra vacciner.  
Vad görs för att garantera säker och effektiv användning av Vaxelis? 
En riskhanteringsplan har tagits fram för att se till att Vaxelis används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Vaxelis. 
Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Vaxelis 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Vaxelis finns i bipacksedeln (ingår också i EPAR). Du kan också 
kontakta din läkare eller apotekspersonal. 
Vaxelis  
EMA/859285/2015 
Sida 3/3 
 
 
 
