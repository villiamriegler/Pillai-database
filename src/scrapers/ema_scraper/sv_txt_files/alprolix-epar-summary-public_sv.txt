EMA/171272/2016 
EMEA/H/C/004142 
Sammanfattning av EPAR för allmänheten 
Alprolix 
eftrenonakog alfa 
Detta är en sammanfattning av det offentliga europeiska utredningsprotokollet (EPAR) för Alprolix. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Alprolix ska användas. 
Praktisk information om hur Alprolix ska användas finns i bipacksedeln. Du kan också kontakta din 
läkare eller apotekspersonal. 
Vad är Alprolix och vad används det för? 
Alprolix används för att behandla och förebygga blödning hos patienter med hemofili B, en ärftlig 
blödningssjukdom som beror på brist på ett koagulationsprotein som kallas faktor IX. Det kan ges till 
patienter i alla åldrar. 
Eftersom antalet patienter med hemofili B är litet betraktas sjukdomen som sällsynt och Alprolix 
klassificerades som särläkemedel (ett läkemedel som används vid sällsynta sjukdomar) den 8 juni 
2007. 
Alprolix innehåller den aktiva substansen eftrenonakog alfa. 
Hur används Alprolix? 
Alprolix är receptbelagt och behandling ska inledas under överinseende av läkare som har erfarenhet 
av att behandla hemofili. 
Alprolix finns som ett pulver och en vätska som blandas till en injektionsvätska, lösning för injektion i 
en ven. Dosens storlek och hur ofta injektionen ges beror på patientens kroppsvikt och om Alprolix 
används för att behandla eller förebygga blödning, hur allvarlig patientens faktor IX-brist är, 
blödningens omfattning och plats samt patientens tillstånd och hälsa. Mer information om hur man 
använder Alprolix finns i produktresumén (ingår också i EPAR). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
 
  
 
 
 
Patienter eller deras vårdare kan själva ge Alprolix hemma efter att de fått lämplig utbildning. 
Fullständig information finns i bipacksedeln. 
Hur verkar Alprolix? 
Patienter med hemofili B har brist på faktor IX, ett protein som krävs för blodets normala koagulering, 
och de har därför lätt för att blöda. Den aktiva substansen i Alprolix, eftrenonakog alfa, verkar i 
kroppen på samma sätt som human faktor IX. Den ersätter den saknade faktor IX, hjälper blodet att 
koagulera och ger tillfällig kontroll över blödningen. 
Vilken nytta med Alprolix har visats i studierna? 
Alprolix har visat sig vara effektivt både när det gäller att förebygga och behandla blödningsepisoder i 
två huvudstudier på patienter med hemofili B. 
I den första studien med 123 vuxna och ungdomar i åldern 12 år och uppåt, hade patienter som fick 
Alprolix som profylaxbehandling varje vecka cirka 3 blödningsepisoder om året, patienter som fick 
Alprolix som profylaxbehandling var tionde dag hade cirka två blödningsepisoder om året, och 
patienter som fick Alprolix för att behandla blödningar vid behov hade cirka 18 blödningsepisoder om 
året. När blödning uppstod kunde dessutom blödningsepisoden i cirka 90 % av fallen åtgärdas med en 
injektion av Alprolix. 
I den andra studien med 30 barn under 12 år, hade Alprolix en liknande effekt: I genomsnitt inträffade 
två blödningsepisoder per år och cirka 75 % av blödningsepisoderna normaliserades med en enda 
injektion. 
Vilka är riskerna med Alprolix? 
Överkänslighetsreaktioner (allergiska) ses sällan med Alprolix och inkluderar: svullnad, sveda och 
smärta vid injektionsstället, frossa, rodnad, kliande utslag, huvudvärk, nässelfeber, lågt blodtryck, 
letargi, illamående och kräkning, rastlöshet, snabba hjärtslag, tryck över bröstet och väsande andning. 
I vissa fall kan dessa reaktioner bli allvarliga. 
Vissa patienter som tar faktor IX-läkemedel kan utveckla hämmande substanser (antikroppar) mot 
faktor IX, vilket leder till att läkemedlet slutar verka med förlorad blödningskontroll som följd. Faktor 
IX-läkemedel kan även potentiellt orsaka problem på grund av att det bildas blodproppar i blodkärlen. 
En fullständig förteckning över biverkningar och begränsningar för Alprolix finns i bipacksedeln. 
Varför godkänns Alprolix? 
Studier visar att Alprolix är effektivt vid profylax och behandling av blödningsepisoder hos patienter 
med hemofili B och dess säkerhet är jämförbar med den för andra faktor IX-produkter. Kommittén för 
humanläkemedel (CHMP) fann därför att nyttan med Alprolix är större än riskerna och 
rekommenderade att Alprolix skulle godkännas för försäljning i EU. 
Vad görs för att garantera säker och effektiv användning av Alprolix? 
En riskhanteringsplan har tagits fram för att se till att Alprolix används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Alprolix. Där anges också lämpliga försiktighetsåtgärder som vårdpersonal och patienter ska vidta. 
Alprolix  
EMA/171272/2016 
Sida 2/3 
 
 
 
Mer information om Alprolix 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Alprolix finns i bipacksedeln (ingår 
också i EPAR). Du kan också kontakta din läkare eller apotekspersonal. 
Sammanfattningen av ställningstagandet om Alprolix från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Alprolix  
EMA/171272/2016 
Sida 3/3 
 
 
 
