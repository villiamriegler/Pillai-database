24 juli 2020 
EMA/393579/2020 
EMEA/H/C/002311/II/0061 
Frågor och svar om användning av Votubia till barn från 
6 månaders ålder 
Europeiska läkemedelsmyndigheten har avslutat sin bedömning av en ansökan om utökad användning 
av Votubia till att även omfatta behandling av anfall vid tuberös skleros hos barn från sex månaders 
ålder. 
Även om EMA:s kommitté för humanläkemedel (CHMP) inte rekommenderade denna utökning enades 
kommittén om att relevanta data från studien, inlämnade tillsammans med ansökan, ska läggas till i 
produktinformationen för läkemedlet. 
Vad är Votubia och vad används det för? 
Votubia är ett läkemedel som används för att behandla följande godartade (icke-cancerösa) tumörer 
som orsakas av den genetiska sjukdomen tuberös skleros: 
• 
• 
subependymalt jättecellsastrocytom (SEGA), en godartad hjärntumör, där läkemedlet ges till 
vuxna och barn vars hjärntumör inte kan opereras bort, 
renalt angiomyolipom, en godartad tumör i njurarna, där läkemedlet ges till vuxna som löper risk 
att få komplikationer men inte behöver opereras akut. 
Läkemedlet ges också som tilläggsbehandling till patienter från 2 års ålder som får anfall på grund av 
tuberös skleros, vilka inte har svarat på andra behandlingar. Votubia används för behandling av 
partiella anfall (anfall som startar i en del av hjärnan) som ibland sprider sig till hela hjärnan (sekundär 
generalisering). 
Votubia innehåller den aktiva substansen everolimus och finns som tabletter som ska sväljas. 
Mer information om Votubias nuvarande användning finns på myndighetens webbplats: 
ema.europa.eu/en/medicines/human/EPAR/votubia. 
Vilken ändring hade företaget ansökt om? 
Företaget ansökte om utökad användning av Votubia för behandling av anfall vid tuberös skleros hos 
barn i åldern 6 månader till 2 år. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
Hur verkar Votubia? 
Den aktiva substansen i Votubia, everolimus, verkar genom att blockera ett enzym som kallas mTOR 
(mammalian target of rapamycin), som man tror är av betydelse för de anfall som förekommer hos 
patienter med tuberös skleros. Det är dock inte helt klarlagt på vilket sätt läkemedlet förhindrar 
anfallen. 
Vad har företaget lämnat in som stöd för sin ansökan? 
Företaget hade inte utfört någon studie på barn mellan 6 månader och 2 år för att stödja sin ansökan, 
utan hade i stället gjort en beräkning av vad halten av Votubia i blodet hos dessa barn skulle bli med 
hjälp av en matematisk modell där man använde data från studier som gjorts på äldre barn och vuxna. 
Vilka slutsatser drog EMA? 
EMA noterade att felmarginalen i denna modell var alltför stor, vilket innebär att modellens 
förutsägelser för vad som är en lämplig dos inte kunde anses vara tillräckligt exakta för att stödja en 
utökad användning av Votubia hos yngre barn (6 månader till 2 år). 
Votubia kommer därför inte att godkännas för denna åldersgrupp, men förskrivningsinformationen för 
Votubia kommer trots detta att uppdateras med relevanta data. 
Påverkar detta resultat patienter som deltar i kliniska prövningar eller s.k. 
compassionate use-program? 
Företaget informerade myndigheten om att beslutet inte får några följder för patienter i kliniska 
prövningar eller s.k. compassionate use-program med Votubia. 
Om du deltar i en klinisk prövning eller ett s.k. compassionate use-program och behöver mer 
information om din behandling kan du kontakta din läkare. 
Frågor och svar om användning av Votubia till barn från 6 månaders ålder  
EMA/393579/2020  
Sida 2/2 
 
 
 
