EMA/572792/2020  
EMEA/H/C/004808 
Recarbrio (imipenem/cilastatin/relebaktam) 
Sammanfattning av Recarbrio och varför det är godkänt inom EU 
Vad är Recarbrio och vad används det för? 
Recarbrio är ett antibiotikum för behandling av vuxna med följande infektioner: 
• 
• 
• 
Lunginfektioner som man fått på sjukhus (sjukhusförvärvad pneumoni), inräknat 
ventilatorassocierad pneumoni (lunginflammation orsakad av ventilator/respirator, en maskin som 
hjälper patienten att andas). 
Infektioner som har spridit sig till blodet (bakteriemi) som en trolig komplikation av 
sjukhusförvärvad eller ventilatorassocierad pneumoni. 
Infektioner orsakade av bakterier som klassificerats som aeroba gramnegativa bakterier när andra 
behandlingsalternativ kanske inte fungerar. 
Officiell vägledning om lämplig användning av antibiotika bör övervägas när läkemedlet ges. 
Recarbrio innehåller de aktiva substanserna imipenem, cilastatin och relebaktam.  
Hur används Recarbrio? 
Recarbrio är receptbelagt och ska endast tas på inrådan av en läkare med erfarenhet av att behandla 
infektionssjukdomar. 
Recarbrio ges genom infusion (dropp) i en ven i 30 minuter. Det ges var sjätte timme under 5–
14 dagar beroende på typen av infektion. 
För mer information om hur du använder Recarbrio, läs bipacksedeln eller tala med läkare eller 
apotekspersonal. 
Hur verkar Recarbrio? 
Imipenem är en av de tre aktiva substanserna i Recarbrio och har en bakteriedödande effekt, medan 
de övriga två, cilastatin och relebaktam, förstärker imipenems verkan på olika sätt.  
Imipenem stör de proteiner som medverkar till uppbyggnaden av bakteriernas cellväggar. Detta leder 
till att cellväggarna blir defekta och kollapsar, vilket i sin tur medför att bakterierna dör. Normalt sett 
bryts imipenem snabbt ner av njurarna, men cilastatinet i Recarbrio fördröjer denna nedbrytning och 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
gör så att imipenem verkar under längre tid. Den tredje aktiva substansen, relebaktam, blockerar en 
typ av bakteriella enzymer som kallas betalaktamaser. Dessa enzymer bryter ner antibiotika av den 
typ som imipenem tillhör och hindrar dem från att verka.  
Vilka fördelar med Recarbrio har visats i studierna? 
I en huvudstudie som omfattade 47 vuxna med infektioner orsakade av gramnegativa bakterier sågs 
ett gynnsamt resultat hos 71 procent av patienterna som behandlades med Recarbrio (baserat på 
deras symtom och testresultat), jämfört med 70 procent av patienterna som behandlades med en 
annan kombination (kolistin, imipenem och cilastatin). Patienterna i denna studie hade allvarliga 
infektioner som inte svarade på behandling med kombinationen imipenem plus cilastatin. Patienterna 
behandlades för sjukhusförvärvad pneumoni, komplicerad bukinfektion (infektion som spridit sig i 
buken med svullnad och ansamling av var) och komplicerad urinvägsinfektion (infektion som spridit sig 
från urinblåsan till njurarna). 
I en andra huvudstudie på 537 patienter med sjukhusförvärvad eller ventilatorassocierad pneumoni 
botades 61 procent av patienterna som behandlades med Recarbrio (vilket bedömdes 7–14 dagar efter 
att behandlingen avslutats), jämfört med 56 procent av patienterna som behandlades med piperacillin 
och tazobaktam (en annan antibiotikakombination). 
Vilka är riskerna med Recarbrio? 
De vanligaste biverkningarna som orsakas av Recarbrio (kan förekomma hos upp till 
1 av 10 användare) är diarré och blodprovsresultat som visar på leverenzymrubbningar (vilket tyder 
på påfrestning på levern). 
Recarbrio får inte ges till patienter som är överkänsliga (allergiska) mot imipenem eller något annat 
karbapenemantibiotikum (till exempel ertapenem och meropenem). Recarbrio får inte heller ges till 
patienter som haft en allvarlig allergisk reaktion mot något betalaktamantibiotikum (till exempel 
penicillin och cefalosporiner).  
En fullständig förteckning över biverkningar och restriktioner för Recarbrio finns i bipacksedeln. 
Varför är Recarbrio godkänt i EU? 
Det var för få patienter i huvudstudien av infektioner orsakade av gramnegativa bakterier för att 
entydigt visa att Recarbrio är effektivt mot bakterier som har blivit resistenta mot imipenem. Studier 
om hur läkemedlet verkar i kroppen gav dock fler belägg för dess effektivitet. Recarbrio kan således 
vara användbart i fall där behandlingsalternativen är begränsade, för behandling av infektioner 
orsakade av bakterier som är resistenta mot imipenem och annan karbapenemantibiotika.  
Studien på patienter med sjukhusförvärvad eller ventilatorassocierad pneumoni visade att Recarbrio 
var minst lika effektivt som antibiotikakombinationen piperacillin och tazobaktam. Europeiska 
läkemedelsmyndigheten noterade att imipenem plus cilastatin redan är godkänt för behandling av 
bakteriemi i samband med sjukhusförvärvad eller ventilatorassocierad pneumoni. 
Recarbrios biverkningar liknar dem som ses vid kombinationsbehandlingen imipenem plus cilastatin 
och är godtagbara.  
Europeiska läkemedelsmyndigheten (EMA) fann därför att fördelarna med Recarbrio är större än 
riskerna och att Recarbrio kan godkännas för försäljning i EU. 
Recarbrio (imipenem/cilastatin/relebaktam)  
EMA/572792/2020 
Sida 2/3 
 
 
 
Vad görs för att garantera säker och effektiv användning av Recarbrio? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Recarbrio har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Recarbrio kontinuerligt. 
Biverkningar som har rapporterats för Recarbrio utvärderas noggrant och nödvändiga åtgärder vidtas 
för att skydda patienterna. 
Mer information om Recarbrio 
Den 13 februari 2020 beviljades Recarbrio ett godkännande för försäljning som gäller i hela EU. 
Mer information om Recarbrio finns på EMA:s webbplats: 
ema.europa.eu/medicines/human/EPAR/recarbrio.  
Denna sammanfattning uppdaterades senast 11-2020. 
Recarbrio (imipenem/cilastatin/relebaktam)  
EMA/572792/2020 
Sida 3/3 
 
 
 
