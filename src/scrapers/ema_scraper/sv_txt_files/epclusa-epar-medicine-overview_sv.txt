EMA/686179/2021  
EMEA/H/C/004210 
Epclusa (sofosbuvir/velpatasvir) 
Sammanfattning av Epclusa och varför det är godkänt inom EU 
Vad är Epclusa och vad används det för? 
Epclusa är ett antiviralt läkemedel som används för att behandla patienter från 3 års ålder med kronisk 
(långvarig) hepatit C, en infektionssjukdom i levern som orsakas av hepatit C-viruset. Det finns flera 
typer av hepatit C-virus (genotyper) och Epclusa kan användas för att behandla hepatit C som orsakas 
av alla genotyper av viruset. 
Epclusa innehåller de aktiva substanserna sofosbuvir och velpatasvir. 
Hur används Epclusa? 
Epclusa är receptbelagt och behandling ska inledas och övervakas av en läkare med erfarenhet av 
behandling av patienter med kronisk hepatit C. 
Epclusa finns som tabletter och som granulat i dospåse för små barn eller personer som har 
svårigheter att svälja tabletter. Den rekommenderade dosen för vuxna är en tablett (med 400 mg 
sofosbuvir och 100 mg velpatasvir) en gång om dagen i 12 veckor. För barn är dosen av tabletter eller 
granulat beroende på kroppsvikten.  
Vuxna patienter med dekompenserad leversjukdom (när levern inte fungerar normalt) ska ta Epclusa 
tillsammans med ett annat läkemedel, ribavirin. Tillägget av ribavirin till Epclusa kan även beaktas för 
vuxna patienter som har kompenserad levercirros (ärrbildning i levern som dock inte hindrar levern 
från att fungera tillräckligt bra) och är infekterade med genotyp 3 av hepatit C-virus, en variant som är 
svårare att behandla.  
För mer information om hur du använder Epclusa, läs bipacksedeln eller tala med läkare eller 
apotekspersonal. 
Hur verkar Epclusa? 
De aktiva substanserna i Epclusa, sofosbuvir och velpatasvir, blockerar två proteiner som behövs för 
att hepatit C-viruset ska föröka sig. Sofosbuvir blockerar verkan av ett enzym som kallas NS5B, medan 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
 
velpatasvir är inriktat på ett protein som kallas NS5A. Genom att blockera dessa proteiner hindrar 
Epclusa hepatit C-viruset från att föröka sig och infektera nya celler.  
Sofosbuvir har varit godkänt som Sovaldi sedan januari 2014. 
Vilka fördelar med Epclusa har visats i studierna? 
Epclusa har undersökts i tre huvudstudier med totalt 1 446 vuxna patienter som var infekterade med 
hepatit C (genotyp 1 till 6) och vars lever var tillräckligt aktiv, varav vissa hade kompenserad 
leversjukdom (när levern är skadad men fungerar normalt). I samtliga tre studier var huvudmåttet på 
effekt antalet patienter vars blodprov inte visade några tecken på hepatit C-virus 12 veckor efter 
avslutad behandling. De sammanslagna resultaten av studierna visade att 98 procent av patienterna 
(1 015 av 1 035) som tagit Epclusa i 12 veckor testades negativt för viruset 12 veckor efter avslutad 
behandling. 
Ytterligare en studie utfördes på 267 hepatit C-patienter vars lever inte fungerade normalt (Child-Pugh 
klass B-cirros). Resultatet visade att patienter som behandlats med Epclusa i kombination med 
ribavirin i 12 veckor uppnådde bäst resultat: cirka 94 procent av patienterna (82 av 87) testades 
negativt 12 veckor efter avslutad behandling. Motsvarande andel för de patienter som behandlades 
med enbart Epclusa var 84 procent. 
En studie som omfattade 173 barn från 6 års ålder visade att cirka 94 procent av patienterna testades 
negativt för viruset 12 veckor efter slutet av behandlingen. Studieresultaten för ytterligare 41 barn i 
åldern 3–5 år visade att cirka 83 procent av patienterna testades negativt för viruset 12 veckor efter 
behandlingens slut.  
Vilka är riskerna med Epclusa? 
Epclusa får inte ges tillsammans med vissa läkemedel, eftersom de kan sänka nivåerna av sofosbuvir 
och velpatasvir i blodet och därmed minska effekten av Epclusa. Dessa läkemedel är 
• 
• 
• 
rifampicin, rifabutin (antibiotika), 
karbamazepin, fenobarbital, fenytoin (läkemedel mot epilepsi), 
johannesört (ett växtbaserat preparat som används vid depression och ångest).  
En fullständig förteckning över biverkningar och restriktioner för Epclusa finns i bipacksedeln. 
Varför är Epclusa godkänt i EU? 
Epclusa som ensam behandling har visat sig vara mycket effektivt när det gäller att eliminera 
hepatit C-virus från blodet hos patienter vars lever fungerar adekvat. Eliminering av viruset sågs för 
alla genotyper, inklusive genotyp 3. Elimineringen var också mycket hög hos patienter vars lever inte 
fungerade normalt (Child-Pugh klass B-cirros) när de behandlades med Epclusa i kombination med 
ribavirin. Epclusa tolererades väl och hade en gynnsam säkerhetsprofil. 
Europeiska läkemedelsmyndigheten (EMA) fann därför att fördelarna med Epclusa är större än riskerna 
och att Epclusa kan godkännas för försäljning i EU. 
Vad görs för att garantera säker och effektiv användning av Epclusa? 
Företaget som marknadsför Epclusa kommer att genomföra en studie för att utvärdera återkomst av 
levercancer hos patienter som behandlats med läkemedlet. 
Epclusa (sofosbuvir/velpatasvir)  
EMA/686179/2021  
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Epclusa har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Epclusa kontinuerligt. 
Biverkningar som har rapporterats för Epclusa utvärderas noggrant och nödvändiga åtgärder vidtas för 
att skydda patienter. 
Mer information om Epclusa 
Den 6 juli 2016 beviljades Epclusa ett godkännande för försäljning som gäller i hela EU. 
Mer information om Epclusa finns på EMA:s webbplats: 
ema.europa.eu/medicines/human/EPAR/epclusa  
Denna sammanfattning uppdaterades senast 12-2021.  
Epclusa (sofosbuvir/velpatasvir)  
EMA/686179/2021  
Sida 3/3 
 
 
 
