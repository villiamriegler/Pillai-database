EMA/66599/2023 
EMEA/H/C/004390 
Dupixent (dupilumab) 
Sammanfattning av Dupixent och varför det är godkänt inom EU 
Vad är Dupixent och vad används det för? 
Dupixent är ett läkemedel som används för att behandla följande tillstånd: 
•  Måttlig till svår atopisk dermatit (även känt som atopiskt eksem, där huden kliar och blir röd och 
torr) hos patienter från 12 års ålder när behandlingar som appliceras på huden inte är tillräckliga 
eller lämpliga. Patienter i åldern 6 månader till 12 år kan också få läkemedlet om deras sjukdom är 
svår. 
•  Dupixent används också för att behandla svår astma hos patienter som är 6 år eller äldre och vars 
astma inte kontrolleras tillräckligt med kombinationsterapi (kortikosteroider som tas genom 
inhalation plus ett annat läkemedel som används för att förhindra astma). Dupixent ges som tillägg 
till underhållsbehandling och är endast avsett för patienter med en typ av inflammation i 
luftvägarna som kallas ”typ 2-inflammation”. 
• 
Inflammation i näsa och bihålor tillsammans med utväxter (polyper) som täpper till luftvägarna i 
näsan (kronisk bihåleinflammation med näspolypos). Det ges till vuxna som tillägg till lokal 
behandling med kortikosteroider när andra behandlingar inte har fungerat tillräckligt väl. 
•  Måttlig till svår prurigo nodularis (långvarig hudsjukdom med utslag som leder till intensivt kliande 
knölar) hos vuxna. Det ges med eller utan topiska kortikosteroider (som appliceras på huden). 
•  Eosinofil esofagit (en allergisk reaktion i matstrupen) hos vuxna och barn över 12 år för vilka 
konventionell behandling är olämplig eller inte fungerar. 
Dupixent innehåller den aktiva substansen dupilumab. 
Hur används Dupixent? 
Dupixent finns som förfyllda injektionspennor eller sprutor i olika styrkor som innehåller dupilumab 
som en injektionsvätska, lösning. Dessa ges under huden, vanligtvis i låret eller magen. Högre doser 
ges som två injektioner på två olika ställen. Dosen beror på patientens ålder och vikt, och på vilken 
sjukdom som behandlas. 
Dupixent är receptbelagt och behandling ska inledas av en läkare med erfarenhet av att diagnostisera 
och behandla de sjukdomar som Dupixent används mot. Om läkaren eller sjuksköterskan anser det 
lämpligt kan patienterna eller deras vårdare själva injicera läkemedlet efter att de har fått lära sig hur 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
man gör. Läkemedlet är avsett för långtidsbehandling och behovet av att fortsätta med läkemedlet ska 
bedömas av läkaren minst en gång om året. 
Dupilumab kan användas med eller utan topiska kortikosteroider. 
För mer information om hur du använder Dupixent, läs bipacksedeln eller tala med läkare eller 
apotekspersonal. 
Hur verkar Dupixent? 
Patienter med atopisk dermatit, vissa typer av astma och kronisk bihåleinflammation med näspolypos, 
prurigo nodularis och eosinofil esofagit producerar höga halter av proteinerna interleukin 4 och 
interleukin 13 (IL-4 och IL-13) och som kan orsaka inflammation i huden och luftvägarna, vilket leder 
till symtom på dessa sjukdomar. Den aktiva substansen i Dupixent, dupilumab, är en monoklonal 
antikropp (en typ av protein) som har utformats för att blockera receptorerna (målen) för IL-4 och IL-
13. Genom att blockera receptorerna förhindrar dupilumab att IL-4 och IL-13 verkar, vilket lindrar 
sjukdomssymtomen. 
Vilka fördelar med Dupixent har visats i studierna? 
Atopisk dermatit 
I tre huvudstudier på vuxna med måttlig till svår sjukdom var Dupixent effektivare än placebo 
(overksam behandling) för att minska omfattningen och svårighetsgraden av atopisk dermatit. I den 
första studien, där 740 patienter deltog, fick deltagarna Dupixent eller placebo, båda i kombination 
med en topikal kortikosteroid (ett antiinflammatoriskt läkemedel som appliceras på huden). Dupixent 
eller placebo gavs som enda läkemedel i de två andra studierna på sammanlagt 1 379 patienter. 
Efter 16 veckors behandling hade den atopiska dermatiten läkt eller nästan läkt hos 39 procent av 
patienterna som behandlades med Dupixent varannan vecka i den första studien, jämfört med 
12 procent av patienterna som fick placebo. Sammantaget visar resultaten av de två andra studierna 
att den atopiska dermatiten hade läkt eller nästan läkt hos 37 procent av patienterna som behandlades 
med Dupixent varannan vecka, jämfört med 9 procent av patienterna som fick placebo. 
En studie genomfördes också på 251 ungdomar som var äldre än 12 år men yngre än 18 år och som 
hade måttlig till svår atopisk dermatit. I denna studie hade den atopiska dermatiten läkt eller nästan 
läkt efter 16 veckor hos omkring 24 procent av patienterna som fick Dupixent varannan vecka, jämfört 
med omkring 2 procent av patienterna som fick placebo. 
I ytterligare en studie undersöktes 367 barn i åldern 6–12 år med svår atopisk dermatit hos vilka 
läkemedel som applicerats på huden visat sig vara otillräckliga eller olämpliga. Efter 16 veckor visade 
måtten på svårighetsgrad att den atopiska dermatiten hade läkt eller nästan läkt hos omkring 
33 procent av patienterna som fick Dupixent med en topikal kortikosteroid, jämfört med omkring 
11 procent av patienterna som fick placebo med en kortikosteroid. 
Vidare visade en studie på barn som var över 6 månader men under 6 år gamla med måttlig till svår 
dermatit att en 16-veckorsbehandling med Dupixent och en topisk kortikosteroid ledde till att huden 
läkte hos 28 procent (23 av 83) av patienterna, jämfört med 4 procent (3 av 79) av patienterna som 
fick placebo och en topisk kortikosteroid. Sammantaget förbättrades huden med minst 75 procent hos 
53 procent (44 av 83) av patienterna som behandlades med Dupixent och en kortikosteroid, jämfört 
med minst 11 procent (8 av 11 patienter) av dem som fick placebo och en kortikosteroid. 
Dupixent (dupilumab)  
EMA/66599/2023  
Sida 2/4 
 
 
 
 
Astma 
I två huvudstudier, som omfattade patienter med astma som inte kontrollerades ordentligt vid en 
kombination av inhalationskortikosteroider i hög dos och andra läkemedel, visade sig Dupixent minska 
antalet exacerbationer (attacker) av astma under behandlingen. I den första studien, som omfattade 
1 902 patienter som var 12 år eller äldre, var antalet allvarliga attacker per år 0,46 hos patienterna 
som fick 200 mg Dupixent och 0,52 hos patienterna som fick 300 mg Dupixent, jämfört med 0,87 eller 
0,97 hos patienterna som fick placebo. Efter 12 veckors behandling förbättrade Dupixent patienternas 
FEV1 (den största volym luft som en person kan andas ut på en sekund) med 320 ml (vid 200 mg 
Dupixent) respektive 340 ml (vid 300 mg Dupixent), jämfört med 180 ml och 210 ml vid placebo. 
Den andra studien, som omfattade 210 patienter som tog kortikosteroider genom munnen för sin 
astma, visade att tillståndet förbättrades så pass mycket att dosen kortikosteroider kunde minskas hos 
70 procent av patienterna som fick Dupixent, jämfört med 42 procent av patienterna som fick placebo. 
En efterföljande tredje studie omfattade 408 barn i åldern 6–11 år med svår astma som inte 
kontrollerades ordentligt vid en kombination av inhalationskortikosteroider i medelhög till hög dos och 
andra läkemedel. Studien visade att antalet allvarliga astmaattacker per år var 0,31 hos de patienter 
med typ 2-inflammation som fick Dupixent, jämfört med 0,75 hos de patienter fick placebo. Efter 
12 veckors behandling förbättrade Dupixent patienternas förväntade FEV1 med 10,5 procent, jämfört 
med 5,3 procent hos de patienter som fick placebo. 
Kronisk bihåleinflammation med näspolypos 
I två huvudstudier har tillägg av Dupixent till kortikosteroidbehandling i nässprejform visat sig 
förbättra sjukdomssymtomen mer än placebo, vilket har bedömts med hjälp av poängsystem vad 
gäller näspolyper och patienternas uppfattning om nästäppa. I den första studien, som omfattade 
276 vuxna, kunde man efter cirka 6 månader konstatera att näspolyppoängen hade minskat med 1,89 
hos de patienter som fick Dupixent och ökat med 0,17 hos de patienter som fick placebo. På samma 
sätt minskade patienternas poäng för nästäppa med 1,34 hos de patienter som fick Dupixent, jämfört 
med 0,45 hos de patienter som fick placebo. I den andra studien, som omfattade 448 vuxna, kunde 
man konstatera att polyppoängen minskade med 1,71 hos de patienter som fick Dupixent och ökade 
med 0,10 hos de patienter som fick placebo. Poängen för nästäppa minskade med 1,25 respektive 
0,38. 
Prurigo nodularis 
Dupixent var effektivare än placebo för att minska omfattningen och svårighetsgraden av klådan som 
orsakades av prurigo nodularis i två huvudstudier som omfattade sammanlagt 311 vuxna med måttlig 
till svår sjukdom. I studierna mättes förbättringarna av klådan med hjälp av skalan Worst Itch Numeric 
Rating Scale (WI-NRS). 
Efter 24 veckors behandling hade symtomen förbättrats hos ungefär 59 procent av patienterna som 
behandlades med Dupixent (mätt som en minskning med minst 4 poäng på WI-NRS) jämfört med 19 
procent av patienterna som fick placebo. 
Eosinofil esofagit 
I en studie på 321 patienter med eosinofil esofagit var Dupixent effektivare än placebo för att minska 
inflammation i matstrupen. I denna studie hade fler patienter som behandlades med Dupixent låga 
nivåer av eosinofiler i blodet (ett tecken på minskad inflammation) än de som fick placebo. Hos 
patienter som behandlades med Dupixent hade också symtompoängen förbättrats mer när det gällde 
svårigheter att svälja. 
Dupixent (dupilumab)  
EMA/66599/2023  
Sida 3/4 
 
 
 
Vilka är riskerna med Dupixent? 
De vanligaste biverkningarna som orsakas av Dupixent (kan förekomma hos upp till 1 av 10 
användare) är reaktioner på injektionsstället (t.ex. rodnad, svullnad, bland annat till följd av 
vätskeansamling, klåda och smärta), konjunktivit (rodnad och obehag i ögat) inklusive konjunktivit till 
följd av allergi, ledsmärta, munsår och förhöjda nivåer i blodet av eosinofiler (en typ av vita 
blodkroppar). Vid eosinofil esofagit förekom också blåmärken på injektionsstället. 
Det har rapporterats mycket sällsynta fall av serumsjuka (allergi mot proteiner i läkemedlet) och 
reaktioner som liknar symtomen på serumsjuka, anafylaxi (plötsliga, allvarliga allergiska reaktioner) 
och ulcerös keratit (inflammation och skador på det genomskinliga skiktet i ögats främre del). 
En fullständig förteckning över biverkningar och restriktioner för Dupixent finns i bipacksedeln. 
Varför är Dupixent godkänt i EU? 
Dupixent har visat sig minska omfattningen och svårighetsgraden av atopisk dermatit och prurigo 
nodularis hos patienter med måttlig till svår sjukdom, för vilka tillgången till behandlingar är 
begränsad. Vid kronisk bihåleinflammation med näspolypos ledde Dupixent på liknande sätt till kliniskt 
betydelsefulla förbättringar av symtomen. Vid behandling av typ 2-inflammatorisk astma har Dupixent 
visat sig minska antalet astmaattacker och behovet av kortikosteroidbehandling genom munnen. Vid 
behandling av eosinofil esofagit har det visats att Dupixent minskar eosinofil inflammation. Vad gäller 
Dupixents säkerhet är biverkningarna i allmänhet lindriga och hanterbara. 
Europeiska läkemedelsmyndigheten (EMA) fann därför att fördelarna med Dupixent är större än 
riskerna och att Dupixent kan godkännas för försäljning i EU. 
Vad görs för att garantera säker och effektiv användning av Dupixent? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Dupixent har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Dupixent kontinuerligt. 
Biverkningar som har rapporterats för Dupixent utvärderas noggrant och nödvändiga åtgärder vidtas 
för att skydda patienterna. 
Mer information om Dupixent 
Den 27 september 2017 beviljades Dupixent ett godkännande för försäljning som gäller i hela EU. 
Mer information om Dupixent finns på EMA:s webbplats: 
ema.europa.eu/medicines/human/EPAR/dupixent. 
Denna sammanfattning uppdaterades senast 02-2023. 
Dupixent (dupilumab)  
EMA/66599/2023  
Sida 4/4 
 
 
 
