EMA/288281/2015  
EMEA/H/C/00774 
Sammanfattning av EPAR för allmänheten 
Copalia 
amlodipin/valsartan 
Detta är en sammanfattning av det offentliga europeiska utredningsprotokollet (EPAR) för Copalia. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Copalia? 
Copalia är ett läkemedel som innehåller två aktiva substanser: amlodipin och valsartan. Det finns som 
tabletter (5 mg amlodipin och 80 mg valsartan, 5 mg amlodipin och 160 mg valsartan samt 10 mg 
amlodipin och 160 mg valsartan). 
Vad används Copalia för? 
Copalia används för att behandla patienter med essentiell hypertoni (högt blodtryck) vars blodtryck 
inte kontrolleras tillräckligt med enbart amlodipin eller valsartan var för sig. ”Essentiell” innebär att 
hypertonin inte har någon påvisbar orsak. 
Läkemedlet är receptbelagt. 
Hur används Copalia? 
Copalia tas genom munnen. En tablett tas med vatten en gång dagligen. Doseringen av Copalia beror 
på de doser amlodipin eller valsartan som patienten tagit tidigare. Patienten kan behöva ta separata 
tabletter eller kapslar innan han eller hon går över till kombinationstabletten.  
Hur verkar Copalia? 
Copalia innehåller två aktiva substanser: amlodipin och valsartan. Båda är blodtryckssänkande medel 
och har funnits som separata läkemedel i EU sedan mitten av 1990-talet. De verkar på liknande sätt 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
 
och sänker blodtrycket genom att de får blodkärlen att slappna av. Genom att blodtrycket sänks 
minskar riskerna för skador som högt blodtryck kan ge upphov till, till exempel stroke (slaganfall). 
Amlodipin är en kalciumkanalblockerare. Det blockerar särskilda kanaler på cellernas yta 
(kalciumkanaler) genom vilka kalciumjoner normalt kommer in i cellerna. När kalciumjoner kommer in 
i kärlväggarnas muskelceller drar kärlen ihop sig. Genom att minska flödet av kalcium in i cellerna 
hindrar amlodipin cellerna från att dra ihop sig och hjälper på så sätt blodkärlen att slappna av. 
Valsartan är en angiotensin II-receptorantagonist som verkar genom att förhindra effekten av ett 
hormon i kroppen som kallas angiotensin II. Angiotensin II är en kraftfull vasokonstriktor (en substans 
som drar ihop blodkärlen). Genom att blockera de receptorer som angiotensin II normalt binder till 
hindrar valsartan hormonets effekt, vilket gör det möjligt för blodkärlen att vidgas. 
Hur har Copalias effekt undersökts? 
Eftersom amlodipin och valsartan har använts i många år redovisade företaget information om de båda 
substanserna från tidigare studier och vetenskaplig litteratur, liksom från nya studier där man använt 
en kombination av de båda aktiva substanserna. 
Fem huvudstudier har genomförts på nästan 5 200 patienter, varav de flesta hade lindrig till måttlig 
hypertoni. I två studier (där nästan 3 200 patienter ingick) jämfördes amlodipin, valsartan eller en 
kombination av de båda substanserna med placebo (overksam behandling). I två studier (där 
1 891 patienter ingick) jämfördes kombinationen på patienter vars hypertoni inte kontrollerades 
tillräckligt väl med antingen 10 mg amlodipin eller 160 mg valsartan. I den femte, mindre studien 
jämfördes kombinationen med lisinopril och hydroklortiazid (en annan kombination som används för att 
behandla hypertoni) på 130 patienter med svår hypertoni. I samtliga studier var det viktigaste 
effektmåttet sänkningen av det diastoliska blodtrycket (det blodtryck som mäts mellan två hjärtslag). 
Blodtrycket mättes i millimeter kvicksilver (mmHg). 
Företaget redovisade även bevis för att nivåerna av amlodipin och valsartan i blodet var desamma hos 
personer som tog Copalia och personer som tog de separata läkemedlen. 
Vilken nytta har Copalia visat vid studierna? 
Kombinationen av amlodipin och valsartan var effektivare när det gällde att sänka blodtrycket än 
placebo eller endera valsartan eller amlodipin var för sig. I studierna där kombinationen jämfördes hos 
patienter som redan tog antingen amlodipin eller valsartan hade blodtrycket hos patienter som enbart 
tog valsartan sjunkit med 6,6 mmHg efter åtta veckor, jämfört med 9,6 respektive 11,4 mmHg hos 
patienter som fick 5 mg respektive 10 mg amlodipin som tillägg. Patienter som tog enbart amlodipin 
hade en sänkning på 10,0 mmHg, jämfört med 11,8 mmHg hos patienterna som fick 160 mg valsartan 
som tillägg. 
Vilka är riskerna med Copalia? 
De vanligaste biverkningarna som orsakas av Copalia (uppträder hos 1–10 patienter av 100) är 
huvudvärk, nasofaryngit (inflammation i näsan och halsen), influensa, hypokalemi (låga kaliumnivåer i 
blodet), olika typer av ödem (svullnad), trötthet, rodnad, asteni (svaghet) och värmevallningar. En 
fullständig förteckning över biverkningar som rapporterats för Copalia finns i bipacksedeln. 
Copalia får inte ges till patienter som är överkänsliga (allergiska) mot amlodipin eller andra läkemedel i 
klassen ”dihydropyridinderivater”, mot valsartan eller något annat innehållsämne. Det får inte ges till 
gravida efter tredje graviditetsmånaden och användning under de tre första månaderna 
Copalia  
EMA/288281/2015  
Sida 2/3 
 
 
 
 
rekommenderas inte. Copalia får inte ges till patienter som har allvarliga problem med levern eller 
gallan, patienter med vissa hjärtproblem och patienter med svår hypotoni (lågt blodtryck). Copalia får 
inte heller ges i kombination med läkemedel som innehåller aliskiren (används för att behandla 
essentiell hypertoni) till patienter med typ 2-diabetes eller till patienter med måttligt eller svårt nedsatt 
njurfunktion. En fullständig förteckning över restriktioner finns i bipacksedeln. 
Varför har Copalia godkänts? 
CHMP fann att nyttan med Copalia är större än riskerna och rekommenderade att Copalia skulle 
godkännas för försäljning. 
Mer information om Copalia 
Den 16 januari 2007 beviljade Europeiska kommissionen ett godkännande för försäljning av Copalia 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Copalia finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning uppdaterades senast 05-2015. 
Copalia  
EMA/288281/2015  
Sida 3/3 
 
 
 
 
