EMA/418308/2018 
EMEA/H/C/002695 
Iclusig (ponatinib) 
Sammanfattning av Iclusig och varför det är godkänt inom EU 
Vad är Iclusig och vad används det för? 
Iclusig är ett cancerläkemedel som innehåller den aktiva substansen ponatinib. Det används för att 
behandla vuxna med följande typer av leukemi (cancer i de vita blodkropparna): 
•  Kronisk myeloisk leukemi (KML) i dess olika stadier som kallas kronisk fas, accelererad fas och 
blastkris. 
•  Akut lymfoblastisk leukemi (ALL) hos patienter som är Philadelphia-kromosompositiva (Ph+). Ph+ 
betyder att en del av patienternas gener har arrangerat om sig så att de bildar en speciell 
kromosom som kallas Philadelphia-kromosomen som leder till utveckling av leukemi. Philadelphia-
kromosomen finns hos vissa patienter med ALL och hos de flesta patienter med KML. 
Iclusig ges till patienter som inte tål eller inte svarar på dasatinib (patienter med KML eller ALL) eller 
nilotinib (patienter med KML), vilka är andra cancerläkemedel i samma klass och för vilka efterföljande 
behandling med imatinib (ett tredje läkemedel i samma klass) inte anses lämplig. Det ges också till 
patienter som har en genetisk mutation som kallas ”T315I-mutation” som gör dem okänsliga för 
behandling med imatinib, dasatinib eller nilotinib. 
Dessa sjukdomar är sällsynta och Iclusig klassificerades som särläkemedel (ett läkemedel som 
används vid sällsynta sjukdomar) den 2 februari 2010. Mer information om klassificeringen som 
särläkemedel finns här: ema.europa.eu/Find medicine/Human medicines/Rare disease designation 
(KML; ALL). 
Hur används Iclusig? 
Iclusig är receptbelagt och behandlingen ska påbörjas av en läkare med erfarenhet av diagnostisering 
och behandling av leukemi. 
Iclusig finns som tabletter (15 mg, 30 mg och 45 mg). Rekommenderad startdos är 45 mg en gång 
dagligen. Behandlingen fortsätter så länge patienten har nytta av den. Om en patient får vissa 
allvarliga biverkningar kan läkaren besluta att sänka efterföljande doser, skjuta upp eller avbryta 
behandlingen. Läkaren bör överväga att avbryta behandlingen om nivån av vita blodkroppar i blodet 
inte återgår till den normala inom tre månader. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Iclusig kan leda till proppar i eller blockering av artärer och vener och tillståndet för patienternas hjärta 
och blodcirkulation ska därför beaktas före och under behandlingen, liksom behandlas på lämpligt sätt 
vad gäller eventuella problem. Dosen kan behöva minskas eller behandlingen avbrytas om patienten 
får vissa biverkningar. Behandlingen ska avbrytas omedelbart om en blockering uppstår i en artär eller 
ven. 
För mer information om hur du använder Iclusig, läs bipacksedeln eller tala med läkare eller 
apotekspersonal. 
Hur verkar Iclusig? 
Den aktiva substansen i Iclusig, ponatinib, tillhör en grupp läkemedel som kallas 
”tyrosinkinashämmare”. Dessa föreningar verkar genom att blockera enzymer som kallas 
tyrosinkinaser. Ponatinib verkar genom att blockera ett tyrosinkinas som kallas BcrAbl. Detta enzym 
finns på ytan av leukemiceller där det medverkar till att stimulera cellerna att dela sig okontrollerat. 
Genom att blockera Bcr-Abl hjälper Iclusig till att kontrollera tillväxten och spridningen av 
leukemiceller. 
Vilken nytta med Iclusig har visats i studierna? 
Iclusig har undersökts i en huvudstudie som omfattade 449 patienter med KML eller Ph+ ALL och som 
inte tålde eller inte svarade på behandling med dasatinib eller nilotinib, eller hade T315I-mutationen. I 
studien jämfördes inte Iclusig med annan behandling. Svaret på behandlingen bedömdes genom att 
mäta andelen patienter som fick ett ”betydande hematologiskt svar” (när antalet vita blodkroppar 
återgår till det normala eller det inte finns några tecken på leukemi) eller ett ”betydande cytogenetiskt 
svar” (när andelen vita blodkroppar som innehåller Philadelphia-kromosomen sjunker till under 
35 procent). 
Resultaten av studien visade att behandling med Iclusig ledde till kliniskt relevanta svar i samtliga 
patientgrupper: 
•  Hos patienter med KML i kronisk fas fick cirka 54 procent (144 av 267) ett betydande cytogenetiskt 
svar. 
•  Hos patienter med KML i accelererad fas fick cirka 58 procent (48 av 83) ett betydande 
hematologiskt svar. 
•  Hos patienter med KML i blastkris fick cirka 31 procent (19 av 62) ett betydande hematologiskt 
svar. 
•  Hos patienter med Ph+ ALL fick cirka 41 procent (13 av 32) ett betydande hematologiskt svar. 
Vilka är riskerna med Iclusig? 
De vanligaste biverkningarna som orsakas av Iclusig (kan uppträda hos fler än 2 av 100 personer) är 
pneumoni (lunginflammation), pankreatit (inflammation i bukspottkörteln), pyrexi (feber), buksmärta 
(magont), myokardinfarkt (hjärtinfarkt), förmaksflimmer (oregelbundna snabba sammandragningar av 
hjärtats övre kammare), perifer arteriell ocklusiv sjukdom (problem med blodflödet i artärerna), anemi 
(lågt antal röda blodkroppar), angina pectoris (smärta i bröstet, käken och ryggen på grund av 
problem med blodflödet till hjärtat), minskat antal blodplättar (komponenter som hjälper blodet att 
koagulera), febril neutropeni (lågt antal vita blodkroppar med feber), hypertoni (högt blodtryck), 
Iclusig (ponatinib) 
EMA/418308/2018 
Sida 2/3 
 
 
 
 
 
kranskärlssjukdom (hjärtsjukdom som orsakas av förträngning av blodkärlen som försörjer 
hjärtmuskeln med blod), hjärtsvikt (när hjärtat inte arbetar som det ska), cerebrovaskulär händelse 
(stroke), sepsis (blodförgiftning), cellulit (inflammation i den djupa hudvävnaden), akut njurskada, 
urinvägsinfektion (infektion i strukturerna som leder urinen) och förhöjda nivåer av lipas (ett enzym). 
Arteriella ocklusiva biverkningar (proppar och blockeringar i artärer) uppträdde hos 25 procent av 
patienterna, med allvarliga biverkningar hos 20 procent av patienterna. Allvarliga venösa ocklusiva 
biverkningar (proppar och blockeringar i vener) uppträdde hos 5 procent av patienterna. Venösa 
tromboemboliska reaktioner (problem till följd av blodproppar i venerna) uppträdde hos 6 procent av 
patienterna. 
En fullständig förteckning över biverkningar och restriktioner för Iclusig finns i bipacksedeln. 
Varför är Iclusig godkänt i EU? 
Europeiska läkemedelsmyndigheten (EMA) fann att fördelarna med Iclusig är större än riskerna och att 
Iclusig skulle godkännas för försäljning i EU. Iclusig visade sig vara effektivt för behandling av de 
patienter med KML eller Ph+ ALL som har begränsade behandlingsalternativ. Vad gäller dess säkerhet 
liknade biverkningarna med Iclusig i hög grad dem av andra tyrosinkinashämmare och kunde för det 
mesta hanteras med dosreduktion eller dosfördröjning. Risken för problem (inklusive hjärtattack och 
stroke) till följd av blodproppar eller blockering i artärer och vener kan minskas genom att kontrollera 
och behandla bidragande orsaker som exempelvis högt blodtryck och förhöjda kolosterolvärden både 
före och under behandlingen. 
Vad görs för att garantera säker och effektiv användning av Iclusig? 
Företaget som marknadsför Iclusig kommer att förse alla läkare som förväntas förskriva läkemedlet 
med utbildningsmaterial om de allvarliga risker för vilka man rekommenderar övervakning och 
dosjustering. Företaget kommer också att genomföra en studie för att bestämma bästa startdos för 
Iclusig och för att bedöma säkerheten och effekten av Iclusig efter dosreduktion hos patienter med 
KML i kronisk fas där ett betydande cytogenetiskt svar uppnåtts. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Iclusig har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Iclusig utvärderas noggrant och nödvändiga åtgärder vidtas för 
att skydda patienterna. 
Mer information om Iclusig 
Den 1 juli 2013 beviljades Iclusig ett godkännande för försäljning som gäller i hela EU. 
Mer information om Iclusig finns på EMA:s webbplats ema.europa.eu/Find medicine/Human 
medicines/European public assessment reports. 
Denna sammanfattning uppdaterades senast 07-2018. 
Iclusig (ponatinib) 
EMA/418308/2018 
Sida 3/3 
 
 
 
 
 
 
