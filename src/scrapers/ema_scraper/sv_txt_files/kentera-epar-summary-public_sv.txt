EMA/502386/2011  
EMEA/H/C/000532 
Sammanfattning av EPAR för allmänheten 
Kentera 
oxybutynin 
Detta är en sammanfattning av det offentliga europeiska utredningsprotokollet (EPAR) för Kentera. Det 
förklarar hur Kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
läkemedlet ska användas. 
Vad är Kentera? 
Kentera är ett läkemedel som innehåller den aktiva substansen oxybutynin. Det finns som depåtplåster 
(ett plåster som tillför ett läkemedel genom huden) och som gel i dospåse eller i doseringspump.  
Vad används Kentera för? 
Kentera används för att behandla trängningsinkontinens (plötslig sviktande kontroll över urineringen), 
ökade täta urinträngningar (behovet att urinera ofta) och urinträngningar (ett plötsligt behov att 
urinera) hos vuxna med överaktiv blåsa (när blåsmusklerna plötsligt dras samman). 
Läkemedlet är receptbelagt. 
Hur används Kentera? 
Om Kentera ges som depotplåster är används ett plåster två gånger i veckan (var tredje till fjärde 
dag). Plåstret ska appliceras på torr, oskadad hud på buken (magen), höften eller skinkan omedelbart 
efter att det tagits upp ur sin skyddande påse. Ett nytt appliceringsställe bör väljas vid varje 
plåsterbyte för att undvika att samma hudområde används mer än en gång under en och samma 
vecka.  
För gelen rekommenderas en dos på 4 mg oxybutynin en gång om dagen, vilket motsvarar ett gram 
gel från en doseringspump eller innehållet i en dospåse. Gelen appliceras på torr, oskadad hud på 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail  info@ema.europa.eu  Website  www.ema.europa.eu 
An agency of the European Union   
© European Medicines Agency, 2011. Reproduction is authorised provided the source is acknowledged. 
 
 
 
 
 
 
 
buken, överarmen, axeln eller låret. Olika appliceringsställen bör väljas så att samma hudområde inte 
används flera dagar i rad. 
Hur verkar Kentera? 
Den aktiva substansen i Kentera, oxybutynin, är ett antikolinergt läkemedel. Det blockerar vissa 
receptorer i kroppen, nämligen muskarinreceptorerna M1 och M3. Detta får de muskler i blåsan som 
pressar ut urinen att slappnar av. Det leder till att den mängd urin som kan samlas i blåsan ökar och 
att det sätt på vilket blåsmusklerna drar ihop sig när blåsan fylls förändras. På så sätt hjälper Kentera 
att förhindra en oönskad urinering. Oxybutynin finns sedan 1970-talet att köpa i tablettform för 
behandling av överaktiv blåsa. 
Hur har Kenteras effekt undersökts? 
Kentera depotplåster har undersökts i två huvudstudier på totalt 881 patienter, huvudsakligen äldre 
kvinnor, med överaktiv blåsa. I den ena studien jämfördes depotplåstren med placebo (overksam 
behandling) på 520 patienter. I den andra studien jämfördes depotplåstren med tolterodinkapslar (ett 
annat läkemedels som används för att behandla trängningsinkontinens) på 361 patienter. Det 
viktigaste effektmåttet var antalet inkontinensepisoder under en period på antingen tre eller sju dagar. 
Kentera gel har jämförts med placebo i en huvudstudie på 789 patienter med överaktiv blåsa. Det 
viktigaste effektmåttet var förändringen i antalet dagliga inkontinensepisoder efter tolv veckors 
behandling. 
Vilken nytta har Kentera visat vid studierna? 
Kentera var effektivare än placebo. Efter tolv veckor hade det genomsnittliga antalet 
inkontinensepisoder per vecka minskat med 19 (cirka tre per dag) med Kentera plåster, jämfört med 
en minskning med 15 episoder med placebo.  Kentera plåster var lika effektivt som tolterodin. Bägge 
behandlingarna minskade antalet episoder med cirka tre per dag.   
I studien med gelen minskade de genomsnittliga dagliga inkontinensepisoderna, som låg på 5,4 per 
dag, med 2,7 episoder per dag efter tolv veckors behandling med Kentera gel, jämfört med en 
minskning på 2 episoder per dag hos patienter som fick placebo. 
Vilka är riskerna med Kentera? 
Den vanligaste biverkningen av Kentera plåster (uppträder hos fler än 1 av 10 patienter) är reaktioner 
vid appliceringsstället (bland annat klåda runt det ställe där plåstret applicerats). Den vanligaste 
rapporterade biverkningen med Kentera gel är torr mun (uppträder hos 1–10 patienter av 100). 
Förteckningen över samtliga biverkningar som rapporterats för Kentera finns i bipacksedeln.  
Kentera ska inte ges till personer som kan vara överkänsliga (allergiska) mot oxybutynin eller något 
annat innehållsämne. Det får inte ges till patienter med urinretention (svårighet att urinera), allvarliga 
mag-tarmsjukdomar, okontrollerat trångvinkelglaukom (ökat ögontryck trots behandling) eller 
myasthenia gravis (en sjukdom i nerver och muskler som leder till muskelsvaghet) och inte heller till 
patienter som riskerar att drabbas av dessa tillstånd. 
Varför har Kentera godkänts? 
CHMP hade först utvärderat Kentera som depotplåster och funnit att effekten var ungefär densamma 
som för de oxybutyintabletter som redan fanns på marknaden och att nyttan med Kentera depotplåster 
Kentera  
Sida  2/3
 
 
 
 
var större än riskerna. Kommittén rekommenderade att Kentera depotplåster skulle godkännas för 
försäljning. 
Under utvärderingen av ansökan för Kentera gel fann CHMP att effekten av gelen var ungefär 
densamma som för det tidigare godkända plåstret. Kommittén beslutade därför att nyttan med Kentera 
gel är större än riskerna och rekommenderade att den nya formen av läkemedlet skulle godkännas för 
försäljning.  
Mer information om Kentera 
Den 15 juni 2004 beviljade Europeiska kommissionen ett godkännande för försäljning av Kentera som 
gäller i hela Europeiska unionen.  
Det offentliga europeiska utredningsprotokollet (EPAR) finns i sin helhet på EMA:s webbplats 
ema.europa.eu/Find medicine/Human medicines/European Public Assessment Reports. Mer information 
om behandling med Kentera finns i bipacksedeln (ingår också i EPAR). Du kan också kontakta din 
läkare eller apotekspersonal. 
Denna sammanfattning uppdaterades senast 06-2011. 
Kentera  
Sida  3/3
 
 
 
 
