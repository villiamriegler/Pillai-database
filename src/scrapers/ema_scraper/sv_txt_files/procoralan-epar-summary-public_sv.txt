EMA/142695/2018 
EMEA/H/C/000597 
Procoralan (ivabradin) 
Sammanfattning av Procoralan och varför det är godkänt inom EU 
Vad är Procoralan och vad används det för? 
Procoralan är en hjärtmedicin som används för att behandla symtomen på kronisk stabil angina 
(smärtor i bröst, käke och rygg vid fysisk ansträngning) hos vuxna med kranskärlssjukdom 
(hjärtsjukdom som orsakas av förträngning av blodkärlen som försörjer hjärtmuskeln). Läkemedlet ges 
till patienter som har normal hjärtrytm och vars hjärtfrekvens är minst 70 slag per minut. Det ges till 
dem som inte kan behandlas med betablockerare (en annan läkemedelstyp vid behandling av angina) 
eller i kombination med en betablockerare till patienter vars sjukdom inte kontrolleras med bara 
betablockerare.  
Procoralan ges också till patienter med kronisk hjärtsvikt (när hjärtat inte kan pumpa tillräckligt med 
blod till resten av kroppen) som har normal hjärtrytm och vars hjärtfrekvens är minst 75 slag per 
minut. Det ges i kombination med standardterapi som innehåller betablockerare eller till patienter som 
inte kan behandlas med betablockerare. 
Procoralan innehåller den aktiva substansen ivabradin. 
Hur används Procoralan? 
Procoralan finns som tabletter (5 mg och 7,5 mg) och läkemedlet är receptbelagt. 
Den rekommenderade startdosen är 5 mg två gånger dagligen i samband med måltid, vilket läkaren 
kan öka till 7,5 mg två gånger dagligen eller minska till 2,5 mg (en halv 5 mg-tablett) två gånger 
dagligen beroende på patientens hjärtfrekvens och symtom. För patienter som är äldre än 75 år kan 
en lägre startdos på 2,5 mg två gånger dagligen användas. Behandlingen ska avbrytas om 
hjärtfrekvensen stadigvarande är lägre än 50 slag per minut eller om symtom på bradykardi (låg 
hjärtfrekvens) fortsätter trots dosminskning. När läkemedlet används för angina ska behandlingen 
avbrytas om symtomen inte förbättrats efter tre månader.  Läkaren ska också överväga att avbryta 
behandlingen om läkemedlet inom 3 månader bara haft begränsad effekt vad gäller att minska 
anginasymtomen eller sänka hjärtfrekvensen.  
För att få mer information om hur du använder Procoralan, läs bipacksedeln eller tala med läkare eller 
apotekspersonal. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
Hur verkar Procoralan? 
Symtomen på angina orsakas av att hjärtat inte får tillräckligt med syresatt blod. Vid stabil angina 
uppträder dessa symtom vid fysisk ansträngning. Den aktiva substansen i Procoralan, ivabradin, verkar 
genom att blockera If-kanalerna i sinusnoden, hjärtats ”pacemaker” som kontrollerar dess 
sammandragningar och reglerar hjärtfrekvensen. När dessa kanaler är blockerade sänks 
hjärtfrekvensen, så att hjärtat inte behöver arbeta så mycket och därför behöver mindre syresatt blod. 
På detta sätt minskar eller förhindrar Procoralan symtomen på angina. 
Symtomen vid hjärtsvikt orsakas av att hjärtat inte pumpar runt tillräckligt med blod i kroppen. Genom 
att sänka hjärtfrekvensen minskar Procoralan stressen på hjärtat, vilket bromsar förloppet vid 
hjärtsvikt och förbättrar symtomen. 
Vilka fördelar med Procoralan har visats i studierna? 
Angina 
Procoralan jämfördes med placebo (overksam behandling) och andra behandlingar i fem huvudstudier 
på över 4 000 vuxna med kronisk stabil angina. Huvudeffektmåttet var hur länge patienterna kunde 
motionera på cykel eller löpband, vilket mättes i början och slutet av varje studie. Varje studie pågick i 
tre till fyra månader. 
Resultaten visade att läkemedlet var effektivare än placebo i en av studierna på 360 patienter. Det var 
lika effektivt som atenolol (en betablockerare) i en studie på 939 patienter och lika effektivt som 
amlodipin (ett annat läkemedel som används för att behandla angina) i en studie på 1 195 patienter. I 
en fjärde studie på 889 patienter var Procoralan effektivare än placebo, när båda medlen tillsattes till 
atenolol. En femte studie på 728 patienter visade dock att tillägg av Procoralan till amlodipin inte gav 
någon ytterligare nytta. 
I en sjätte studie jämfördes Procoralan med placebo hos 19 102 patienter med kranskärlssjukdom och 
utan klinisk hjärtsvikt. Huvudeffektmåttet var minskning av risken för att patienten skulle avlida på 
grund av hjärtproblem och risken för hjärtattack utan dödlig utgång.  
I denna studie hade en särskild undergrupp av patienter med symtomatisk angina en liten men 
signifikant ökning av den kombinerade risken för kardiovaskulär död eller hjärtattack utan dödlig 
utgång med Procoralan jämfört med placebo (3,4 mot 2,9 procents årlig incidens). Det bör dock 
noteras att patienterna i denna studie fick högre doser än den rekommenderade dosen (upp till 10 mg 
två gånger dagligen). 
Hjärtsvikt 
Procoralan jämfördes med placebo i en huvudstudie med över 6 500 patienter med kronisk medelsvår 
till svår hjärtsvikt. Enligt resultaten var Procoralan effektivare än placebo när det gällde att förhindra 
att patienten avled på grund av sjukdom i hjärtat eller blodkärlen eller behövde läggas in på sjukhus 
på grund av förvärrad hjärtsvikt: 24,5 procent (793 av 3 241) av de patienter som behandlats med 
Procoralan avled eller lades in på sjukhus på grund av förvärrad hjärtsvikt, jämfört med 28,7 procent 
(937 av 3 264) av de patienter som fått placebo. 
Vilka är riskerna med Procoralan? 
Den vanligaste biverkningen som orsakas av Procoralan (kan uppträda hos fler än 1 av 10 personer) är 
ljusfenomen eller ”fosfener” (en tillfällig ljusreflex i synfältet). Bradykardi (låg hjärtfrekvens) är vanligt 
Procoralan (ivabradin) 
EMA/142695/2018 
Sida 2/3 
 
 
 
 
 
(kan uppträda hos upp till 1 av 10 personer). En fullständig förteckning över biverkningar som 
rapporterats för Procoralan finns i bipacksedeln. 
Procoralan får inte ges till patienter som har en vilopuls under 70 slag per minut, mycket lågt 
blodtryck, olika typer av hjärtrubbningar (däribland kardiogen chock, rytmrubbningar, hjärtattack, 
instabil eller akut (plötslig) hjärtsvikt eller instabil angina) eller svåra leverproblem. Det får inte ges till 
kvinnor som är gravida eller ammar eller till kvinnor som kan tänkas bli gravida och som inte använder 
lämpliga preventivmedel. Procoralan får inte tas med ett antal andra läkemedel. 
En fullständig förteckning över restriktioner för Procoralan finns i bipacksedeln. 
Varför är Procoralan godkänt i EU? 
Europeiska läkemedelsmyndigheten fann att det visats att Procoralan var effektivt vid kronisk angina 
med en godtagbar säkerhetsprofil för att det ska vara en alternativ behandling för patienter som inte 
kan ta betablockerare eller vars sjukdom inte kontrolleras med dessa. Läkemedelsmyndigheten fann 
även att Procoralan var effektivt vid kronisk hjärtsvikt med en godtagbar säkerhetsprofil. 
Läkemedelsmyndigheten fann att fördelarna med Procoralan är större än riskerna och att Procoralan 
skulle godkännas för försäljning i EU. 
För behandling av angina var Procoralan ursprungligen godkänt för patienter vars hjärtfrekvens är 
minst 60 slag per minut. Men dess användning begränsades senare till patienter vars hjärtfrekvens är 
minst 70 slag per minut.1 
Vad görs för att garantera säker och effektiv användning av Procoralan? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Procoralan har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Procoralan utvärderas noggrant och nödvändiga åtgärder för att 
skydda patienter vidtas.  
Mer information om Procoralan 
Den 25 oktober 2005 beviljades Procoralan ett godkännande för försäljning som gäller i hela EU.  
Mer information om Procoralan finns på EMA:s webbplats: 
ema.europa.eu/medicines/human/EPAR/Procoralan.  
Denna sammanfattning uppdaterades senast 11-2018.  
1 I samband med ett förfarande enligt artikel 20 i förordning (EG) nr 726/2004. Mer information finns här. 
Procoralan (ivabradin) 
EMA/142695/2018 
Sida 3/3 
 
 
 
 
 
                                                
 
