EMA/112768/2015 
EMEA/H/C/001192 
Sammanfattning av EPAR för allmänheten 
Topotecan Hospira 
topotekan 
Detta är en sammanfattning av det offentliga europeiska utredningsprotokollet (EPAR) för Topotecan 
Hospira. Det förklarar hur kommittén för humanläkemedel (CHMP) bedömt läkemedlet och hur den 
kommit fram till sitt ställningstagande om att bevilja godkännande för försäljning och sina 
rekommendationer om hur läkemedlet ska användas. 
Vad är Topotecan Hospira? 
Topotecan Hospira är ett koncentrat som bereds till infusionsvätska, lösning (ges som dropp i en ven). 
Det innehåller den aktiva substansen topotekan. 
Topotecan Hospira är ett s.k. hybridläkemedel, vilket innebär att det liknar ett referensläkemedel som 
redan är godkänt i EU. Referensläkemedlet heter Hycamtin och finns som ett pulver som bereds till 
infusionsvätska, och inte som ett koncentrat. 
Vad används Topotecan Hospira för? 
Topotecan Hospira används som enda läkemedel för att behandla småcellig lungcancer när cancern 
kommit tillbaka efter behandling. Det används när rekommendationen är att inte ge den ursprungliga 
behandlingen en gång till. 
Det används också tillsammans med cisplatin (ett annat cancerläkemedel) för att behandla kvinnor 
med livmoderhalscancer när cancern kommit tillbaka efter strålbehandling eller när sjukdomen är i 
framskridet stadium (stadium IVB: cancern har spridit sig utanför livmoderhalsen). 
Läkemedlet är receptbelagt. 
Hur används Topotecan Hospira? 
Behandling med Topotecan Hospira ska endast ges under ledning av en läkare med erfarenhet av att 
använda kemoterapi. Infusionerna ska ges på en specialiserad canceravdelning. Patientens nivåer av 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union  
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
vita blodkroppar, blodplättar och hemoglobin i blodet ska kontrolleras före behandlingen för att 
säkerställa att de ligger över fastställda miniminivåer. Om antalet vita blodkroppar förblir alltför lågt 
kan doserna behöva justeras eller patienterna behöva få andra läkemedel. 
Dosen av Topotecan Hospira baseras på vilken typ av cancer som behandlas och på patientens vikt och 
längd. Vid lungcancer ges Topotecan Hospira varje dag i fem dagar. Detta behandlingsschema 
upprepas var tredje vecka. Behandlingen kan fortsätta tills sjukdomen förvärras. 
När det ges i kombination med cisplatin vid livmoderhalscancer ges Topotecan Hospira på dag 1, 2 och 
3 (cisplatin ges på dag 1). Detta upprepas var 21:a dag i sex omgångar eller tills sjukdomen förvärras. 
Fullständig information finns i produktresumén (ingår också i EPAR). 
Hur verkar Topotecan Hospira? 
Den aktiva substansen i Topotecan Hospira, topotekan, är ett cancerläkemedel som tillhör gruppen 
topoisomerashämmare. Det blockerar ett enzym, topoisomeras I, som medverkar vid DNA-
replikationen. När enzymet blockeras bryts DNA-strängarna och hindrar cancercellerna från att dela 
sig, vilket till slut orsakar deras död. Topotecan Hospira påverkar även icke-cancerceller, vilket ger 
upphov till biverkningar. 
Hur har Topotecan Hospiras effekt undersökts? 
Företaget har lagt fram data om topotekan från den publicerade litteraturen. Inga ytterligare studier 
behövs eftersom Topotecan Hospira ges genom infusion och innehåller samma aktiva substans som 
referensläkemedlet Hycamtin. 
Vilka är fördelarna och riskerna med Topotecan Hospira? 
Eftersom Topotecan Hospira producerar samma nivåer av den aktiva substansen i kroppen som 
referensläkemedlet anses dess fördelar och risker vara desamma som för referensläkemedlet. 
Varför har Topotecan Hospira godkänts? 
CHMP fann att det styrkts att Topotecan Hospira i enlighet med EU:s krav är likvärdigt med Hycamtin. 
Kommittén fann därför att nyttan är större än de konstaterade riskerna, liksom för Hycamtin. 
Kommittén rekommenderade att Topotecan Hospira skulle godkännas för försäljning. 
Mer information om Topotecan Hospira 
Den 10 juni 2010 beviljade Europeiska kommissionen ett godkännande för försäljning av Topotecan 
Hospira som gäller i hela EU. 
EPAR för Topotecan Hospira finns i sin helhet på EMA:s webbplats ema.europa.eu/Find 
medicine/Human medicines/European public assessment reports. Mer information om behandling med 
Topotecan Hospira finns i bipacksedeln (ingår också i EPAR). Du kan också kontakta din läkare eller 
apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 02-2015. 
Topotecan Hospira  
EMA/112768/2015  
Sida 2/2 
 
 
 
 
