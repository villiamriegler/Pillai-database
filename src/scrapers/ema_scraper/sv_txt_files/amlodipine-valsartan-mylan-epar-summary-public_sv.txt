EMA/78333/2016 
EMEA/H/C/004037 
Sammanfattning av EPAR för allmänheten 
Amlodipine/Valsartan Mylan 
amlodipin/valsartan 
Detta är en sammanfattning av det offentliga europeiska utredningsprotokollet (EPAR) för 
Amlodipine/Valsartan Mylan. Det förklarar hur EMA bedömt läkemedlet för att rekommendera 
godkännande i EU och villkoren för att använda det. Syftet är inte att ge några praktiska råd om hur 
Amlodipine/Valsartan Mylan ska användas. 
Praktisk information om hur Amlodipine/Valsartan Mylan ska användas finns i bipacksedeln. Du kan 
också kontakta din läkare eller apotekspersonal. 
Vad är Amlodipine/Valsartan Mylan och vad används det för? 
Amlodipine/Valsartan Mylan är ett läkemedel som ges till patienter med essentiell hypertoni (högt 
blodtryck) som inte kontrolleras tillräckligt väl med antingen amlodipin eller valsartan var för sig. 
”Essentiell” innebär att hypertonin inte har någon uppenbar orsak. 
Amlodipine/Valsartan Mylan innehåller två aktiva substanser: amlodipin och valsartan. Det är ett 
generiskt läkemedel, vilket innebär att Amlodipine/Valsartan Mylan liknar ett referensläkemedel som 
redan är godkänt i EU. Referensläkemedlet är Exforge. Mer information om generiska läkemedel finns i 
dokumentet med frågor och svar här. 
Hur används Amlodipine/Valsartan Mylan? 
Amlodipine/Valsartan Mylan finns som tabletter (5 mg amlodipin och 80 mg valsartan, 5 mg amlodipin 
och 160 mg valsartan, 10 mg amlodipin och 160 mg valsartan).  En tablett tas dagligen genom 
munnen med vatten. Det rekommenderas att patienterna tar amlodipin och valsartan som separata 
tabletter eller kapslar innan de byter till kombinationstabletten. Styrkan på tabletten som ska 
användas beror på de doser amlodipin eller valsartan som patienten tagit tidigare. 
Läkemedlet är receptbelagt. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
Hur verkar Amlodipine/Valsartan Mylan? 
Amlodipine/Valsartan Mylan innehåller två aktiva substanser: amlodipin och valsartan. Båda är 
blodtryckssänkande medel och har funnits som separata läkemedel i EU sedan mitten av 1990-talet. 
De verkar på ett likartat sätt och sänker blodtrycket genom att få blodkärlen att slappna av. Genom att 
blodtrycket sänks minskar riskerna för sådana skador som högt blodtryck kan ge upphov till, till 
exempel stroke (slaganfall). 
Amlodipin är en kalciumkanalblockerare. Den blockerar särskilda kanaler på cellernas yta genom vilka 
kalcium normalt kommer in i cellerna. När kalcium kommer in i cellerna i kärlväggarnas muskler gör 
detta att kärlen drar ihop sig. Genom att minska inflödet av kalcium i cellerna hindrar amlodipin 
cellerna från att dra ihop sig, vilket gör att blodkärlen slappnar av. 
Valsartan är en angiotensin II-receptorantagonist, vilket innebär att den blockerar effekten av ett 
hormon i kroppen som kallas angiotensin II. Angiotensin II är en kraftfull vasokonstriktor (ett ämne 
som får blodkärlen att dras samman). Genom att blockera de receptorer som angiotensin II normalt 
binder till förhindrar valsartan att hormonet verkar, vilket gör att blodkärlen kan vidgas. 
Hur har Amlodipine/Valsartan Mylans effekt undersökts? 
Eftersom Amlodipine/Valsartan Mylan är ett generiskt läkemedel har studierna begränsats till tester 
som visar att det är bioekvivalent med referensläkemedlet Exforge. Två läkemedel är bioekvivalenta 
när de bildar samma halter av den aktiva substansen i kroppen. 
Vilka är fördelarna och riskerna med Amlodipine/Valsartan Mylan? 
Eftersom Amlodipine/Valsartan Mylan är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför godkänns Amlodipine/Valsartan Mylan? 
Kommittén för humanläkemedel (CHMP) fann att det styrkts att Amlodipine/Valsartan Mylan i enlighet 
med EU:s krav har likvärdig kvalitet och är bioekvivalent/likvärdigt med Exforge. CHMP fann därför att 
nyttan är större än de konstaterade riskerna, liksom för Exforge. Kommittén rekommenderade att 
Amlodipine/Valsartan Mylan skulle godkännas för användning i EU. 
Vad görs för att garantera säker och effektiv användning av 
Amlodipine/Valsartan Mylan? 
En riskhanteringsplan har tagits fram för att se till att Amlodipine/Valsartan Mylan används så säkert 
som möjligt. I enlighet med denna plan har säkerhetsinformation tagits med i produktresumén och 
bipacksedeln för Amlodipine/Valsartan Mylan. Där anges också lämpliga försiktighetsåtgärder som 
vårdpersonal och patienter ska vidta. 
Mer information om Amlodipine/Valsartan Mylan 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Amlodipine/Valsartan Mylan finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Amlodipine/Valsartan Mylan 
EMA/78333/2016 
Sida 2/2 
 
 
 
