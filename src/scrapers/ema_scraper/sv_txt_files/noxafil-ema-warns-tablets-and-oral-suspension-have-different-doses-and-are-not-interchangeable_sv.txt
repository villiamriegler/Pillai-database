24 juni 2016 
EMA/425762/2016 
EMA varnar för att Noxafil tabletter och oral suspension 
har olika doser och inte är utbytbara 
Förskrivningar ska tydligt ange vilken dosform som avses 
Produktinformationen för Noxafil (posakonazol) ska uppdateras för att förstärka varningarna för att de 
två dosformerna som ges genom munnen inte bara kan bytas ut mot varandra vid samma dos. Noxafil, 
ett läkemedel mot svåra svampinfektioner finns för administrering genom munnen i form av tabletter 
(100 mg) och oral suspension (40 mg/ml), men de rekommenderade doserna av de två formerna är 
olika. 
Vissa patienter har av misstag fått oral lösning istället för tabletter, med underdosering och potentiellt 
bristande effekt som följd. Det finns även rapporter om patienter som har fått tabletter istället för oral 
lösning, med överdosering och biverkningar som följd. 
Produktinformationen ska därför uppdateras för att förstärka de befintliga varningarna för att de två 
formerna inte bara kan bytas ut mot varandra, och förpackningen kommer även att ändras för att 
tydligare skilja mellan de två formerna och för att för bära ett varningsmeddelande om att de inte ska 
bytas ut mot varandra utan att justera dosen. 
De kommande veckorna kommer också sjukvårdspersonalen att få ett brev som påminner dem om 
problemet. Förskrivarna bör tydliggöra vilken form som avses när de skriver ut ett recept, och 
apotekspersonalen ska se till att rätt form lämnas ut. 
Information till patienter 
•  Noxafil är ett läkemedel som används för att behandla svåra infektioner som orsakas av svamp när 
andra läkemedel inte kan användas eller inte är effektiva. Det innehåller den aktiva substansen 
posakonazol. 
•  När läkemedlet tas genom munnen kan det antingen ges som tabletter eller som vätska, men den 
dos som behövs vid användning av tabletter (hur mycket och hur ofta) skiljer sig från den som 
behövs vid användning av vätska. 
•  Den vanliga dosen tabletter är tre tabletter (300 mg) två gånger om dagen den första dagen, och 
därefter 300 mg en gång om dagen. Doserna av vätska (200 mg, en 5-ml sked) tas tre eller fyra 
gånger om dagen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
  
 
 
 
•  Det har funnits fall där patienter har fått fel form av läkemedlet och därför tagit fel dos, vilket 
antingen har lett till biverkningar eller till att läkemedlet inte var effektivt. 
• 
• 
Patienter ska inte växla mellan att ta Noxafil tabletter och Noxafil oral suspension utan att först ha 
talat med läkare eller apotekspersonal eftersom detta kan leda till nedsatt effekt eller ökad risk för 
biverkningar. 
Patienter som har funderingar kring sitt läkemedel bör tala med apotekspersonalen eller den 
förskrivande läkaren. 
Information till sjukvårdspersonal 
•  Noxafil tabletter och oral suspension är inte utbytbara till följd av skillnader mellan dessa två 
sammansättningar i deras doseringsfrekvens, administrering med mat och uppnådd 
läkemedelskoncentration i plasma. Den rekommenderade orala dosen är 300 mg en gång om 
dagen med tabletterna (efter en laddningsdos på 300 mg två gånger om dagen dag 1) och 200 mg 
tre till fyra gånger om dagen (600 till 800 mg dagligen) med den orala suspensionen. 
•  Medicineringsfel har rapporterats efter felaktigt byte, vilket har resulterat i över- eller 
underdosering och efterföljande dosrelaterad toxicitet eller bristande effekt. 
•  Det är viktigt att dosformen liksom den relevanta dosen anges på receptet och att 
apotekspersonalen ser till att den korrekta orala dosformen lämnas ut. 
• 
Produktresumén och bipacksedeln för Noxafil uppdateras för närvarande för att förstärka 
varningarna om de två sammansättningarnas skillnader, och ytterkartongerna kommer att ändras 
för att ännu mer skilja mellan de två och för att innehålla ett varningsmeddelande om att de inte 
bara kan bytas ut mot varandra utan att justera dosen. 
Mer om läkemedlet 
Noxafil är ett läkemedel mot svamp som innehåller den aktiva substansen posakonazol, som tillhör 
gruppen triazoler mot svamp. Det finns som infusionsvätska, lösning (dropp i en ven), men också som 
tabletter och oral suspension som tas genom munnen. Det används när andra läkemedel inte fungerar 
eller inte kan ges, för att behandla vuxna med de svåra svampinfektionerna invasiv aspergillos, 
fusarios, kromoblastomykos, mycetom eller koccidioidomykos. Det ges också till patienter med nedsatt 
immunförsvar (t.ex. transplantationspatienter) för att behandla torsk (svampinfektion i halsen eller 
munnen orsakad av Candida) eller förebygga invasiva svampinfektioner. 
Mer information om Noxafil finns på EMA:s webbplats ema.europa.eu/Find_medicine. 
Mer om förfarandet 
Denna granskning utfördes av EMA:s kommitté för humanläkemedel (CHMP) i samband med ett 
förfarande som kallas en ”typ II-ändring”. CHMP:s ställningstagande kommer nu att skickas till 
Europeiska kommissionen, som utfärdar ett rättsligt bindande beslut som gäller i alla medlemsstater i 
EU. 
Kontakta vår pressekreterare 
Monika Benstetter 
EMA varnar för att Noxafil tabletter och oral suspension har olika doser och inte är 
utbytbara  
EMA/425762/2016  
Sida 2/3 
 
 
 
 
 
 
Tfn: +44 (0)20 3660 8427 
E-post: press@ema.europa.eu 
EMA varnar för att Noxafil tabletter och oral suspension har olika doser och inte är 
utbytbara  
EMA/425762/2016  
Sida 3/3 
 
 
 
 
 
