Bilaga II 
Vetenskapliga slutsatser 
124 
 
 
 
 
 
 
 
 
 
 
 
 
 
 
 
 
 
 
Vetenskapliga slutsatser 
Metotrexat har varit godkänt i EU sedan 1960-talet. Det är avsett för behandling av cancerformer 
såsom akut lymfatisk leukemi (ALL) och olika inflammatoriska sjukdomar, bland annat reumatoid artrit, 
juvenil idiopatisk artrit, psoriasis och psoriasisartrit, samt som steroidsparande tilläggsbehandling vid 
Crohns sjukdom. 
Varje indikationsgrupp har ett särskilt administreringsschema: 
•  Vid behandling av cancer kan olika administreringsscheman användas, inräknat daglig dosering. 
•  Vid behandling av autoimmuna sjukdomar som kräver immunsuppressiv behandling såsom 
reumatoid artrit, psoriasis, Crohns sjukdom och andra autoimmuna sjukdomar förskrivs det 
som en enstaka låg dos, en gång i veckan. 
Metotrexat-innehållande läkemedel är godkända i alla EU:s medlemsstater, och antingen är oral eller 
parenteral formulering eller båda farmaceutiska formuleringarna tillgängliga. 
Allvarliga överdoseringsfall, ibland med dödlig utgång, har rapporterats för patienter som av misstag 
fått läkemedlet varje dag istället för varje vecka för indikationer som kräver veckovis dosering. Trots 
att ytterligare åtgärder för riskminimering redan satts in, har rapporter fortsatt att inkomma. 
Den 22 mars 2018 inledde Spanien därför ett hänskjutningsförfarande i enlighet med artikel 31 i 
direktiv 2001/83/EG till följd av farmakovigilansuppgifter, och uppmanade PRAC att bedöma de 
bakomliggande orsakerna och inverkan av risken för medicineringsfel på nytta-riskförhållandet för oral 
formulering av metotrexat samt att utfärda en rekommendation om huruvida de relevanta 
godkännandena för försäljning bör kvarstå, ändras, tillfälligt upphävas eller återkallas. 
Under sitt plenarmöte i april 2018 enades PRAC dessutom om att utöka omfattningen till att även 
innefatta parenterala formuleringar av metotrexat mot bakgrund av flera fall som också rapporterats 
med dessa formuleringar, och eftersom varken administreringsväg eller läkemedelsform hade 
specificerats för ett stort antal fall som rapporterats som ”felaktigt doseringsschema” med metotrexat. 
PRAC antog en rekommendation den 11 juli 2019, vilken därefter beaktades av CHMP, i enlighet med 
artikel 107k i direktiv 2001/83/EG. 
Övergripande sammanfattning av PRAC:s vetenskapliga utvärdering 
Riskerna i samband med olämplig daglig användning av metotrexat istället för varje vecka gör 
metotrexat till ett av de mest kända högriskläkemedlen med risk för medicineringsfel. I en systematisk 
granskning av Saedder med flera (2014)1 avslöjades att 47 procent av alla allvarliga medicineringsfel 
orsakades av endast sju läkemedelsklasser, där metotrexat toppade listan vad gäller procentandelen 
incidenser. Av de 74 artiklar som uppfyllde granskningens inklusionskriterier innehöll dessutom 73 
artiklar information om en allvarlig biverkning som orsakats av ett metotrexat-relaterat 
medicineringsfel (påträffat i FDA:s rapporteringssystem för biverkningar). Sedan början av 1996 har 
rapporter över fel med skadlig eller dödlig utgång med låg oral dos av metotrexat inlämnats till ISMP 
(Institute for Safe Medication Practices) och publicerats i över 50 av dess nyhetsbrev, men trots detta 
och otaliga åtgärder för riskminimering fortsätter metotrexat att dokumenteras för allvarliga 
medicineringsfel (Grissinger, 20182). 
1 Saedder EA1, Brock B, Nielsen LP, Bonnerup DK, Lisby M.:Identifying high-risk medication: a systematic literature review. 
Eur J Clin Pharmacol. 2014 Jun;70(6):637-45. 
2 Grissinger M. Severe Harm and Death Associated With Errors and Drug Interactions Involving Low-Dose Methotrexate. P 
T. 2018 Apr;43(4):191-248. 
125 
 
 
 
 
                                                
 
Trots de insatta åtgärderna för riskminimering fortsätter fall av medicineringsfel att förekomma i 
EU/EES. För att bedöma de bakomliggande orsakerna och inverkan av risken för medicineringsfel 
genom oavsiktlig daglig dosering i stället för varje vecka, granskade PRAC analyserna av fallrapporter 
om oavsiktlig daglig användning av metotrexat-innehållande läkemedel i stället för varje vecka, 
inräknat rapporter utan biverkningar, för perioden mellan den 1 januari 2013 och den 31 mars 2018. 
Dessa hämtades från både EudraVigilance-databasen och från uppgifterna från innehavarna av 
godkännande för försäljning om metotrexat-innehållande läkemedel, i vilka ingick analyser av 
fallrapporter om medicineringsfel från företagens databaser för säkerhetsövervakning och i 
litteraturen. Uppgifterna visade att allvarliga, livshotande och fatala fall av överdosering till följd av 
medicineringsfel med metotrexat-innehållande läkemedel fortsätter att rapporteras trots de insatta 
åtgärderna för riskminimering. Även om daglig användning av metotrexat istället för en gång i veckan 
främst rapporterades för orala doseringsformer vid icke-onkologiska indikationer, huvudsakligen 
reumatoid artrit och psoriasis, förekom det även fall där parenterala formuleringar användes, liksom 
många rapporter där angiven administreringsväg saknades. 
PRAC har utförligt bedömt de spontant rapporterade fallen efter godkännandet för försäljning och även 
om vissa relevanta uppgifter kanske inte har tillhandahållits i alla spontant rapporterade fall efter 
godkännandet för försäljning, kom analysen av bakomliggande orsak att ytterligare styrkas av 
bedömningen av litteraturdata, som gav en mer utförlig beskrivning av fallen av medicineringsfel med 
metotrexat. Feedback från hälso- och sjukvårdspersonalens organisationer gav även ytterligare insikter 
i de bakomliggande orsakerna till medicineringsfel. 
Baserat på de tillgängliga uppgifterna noterade PRAC att den nämnda risken för medicineringsfel kan 
uppstå under medicineringsprocessens samtliga stadier, från förskrivning till administrering. Olika 
anledningar till att medicineringsfel uppstår har identifierats. Som bakomliggande orsaker till 
medicineringsfel fastställdes tvetydigheten i att läkemedlet har godkänts vid olika indikationer med 
olika doseringsscheman och saknar tydliga och synliga varningar på förpackningen som 
uppmärksammar läsaren på schemat med dosering en gång i veckan samt användningen av 
bulkförpackningar. Bristande kunskap och klarhet kring schemat med veckovis dosering vid vissa 
indikationer var också ett återkommande tema som inte bara begränsades till patientnivå. Inläggning 
på sjukhus och överföring mellan vårdinstitutioner och läkare noterades även som bakomliggande 
orsak på grund av dålig eller avsaknad av kommunikation mellan patient/läkare, läkare/läkare, 
läkare/sjuksköterska. Dispenseringsfel har också rapporterats. Fallrapportsanalyserna visade att den 
äldre patientpopulationen hade en större benägenhet till oavsiktlig daglig användning av metotrexat, 
där över hälften av fallen rapporterades i en äldre population (65 år och äldre). Också andra 
undergrupper av patienter konstaterades befinna sig i riskzonen, såsom patienter med nedsatta 
minnes- och kognitiva funktioner, patienter med synnedsättning, patienter som har svårt att följa 
skriftliga instruktioner, patienter som delar upp sin veckovisa orala dos av metotrexat, patienter med 
samsjukligheter och samtidiga medicineringar. 
I samband med denna granskning diskuterade PRAC, i samråd med patienter och hälso- och 
sjukvårdspersonal, hur de redan insatta åtgärderna för riskminimering kan ytterligare förstärkas och 
huruvida andra åtgärder bör införas. 
För att öka hälso- och sjukvårdspersonalens och patienternas medvetenhet och påminna dem om det 
veckovisa doseringsschema som behövs för behandling av vissa sjukdomar hade innehavarna av 
godkännande för försäljning av orala metotrexat-innehållande läkemedel med minst en indikation som 
kräver dosering en gång i veckan, till följd av PSUSA (EMEA/H/C/PSUSA/00002014/201706), blivit 
ombedda att införa en visuell påminnelse på den yttre och inre förpackningen. Påminnelsen skulle 
uppmärksamma patienterna på att ta läkemedlet en gång i veckan för de indikationer som kräver 
dosering en gång i veckan. Det noterades att varningarna utfördes med många olika formuleringar och 
stilar, från mycket begränsad information på förpackningens ena sida i svart till en stor röd, inramad 
126 
 
 
information på flera sidor av ytterförpackningen, inplacering av en kalender eller en plats för att 
markera dagen för intaget, samt olika texter för varningen. På grund av dessa skillnader 
rekommenderade PRAC en större överensstämmelse i genomförandet av åtgärden genom att definiera 
tydliga, koncisa och entydiga varningar för dessa läkemedels yttre och inre förpackningar. Även om 
antalet fall av rapporterade medicineringsfel med parenterala formuleringar var lägre än med orala 
formuleringar, anses risken för medicineringsfel genom dagligt intag/daglig användning istället för 
intag/användning en gång i veckan vara ett allmänt problem för samtliga metotrexat-innehållande 
läkemedel med minst en indikation som kräver dosering en gång i veckan. PRAC fann därför att den 
visuella påminnelse som avtalats för ytterförpackningen till de orala formuleringarna av metotrexat 
även bör införas på ytterförpackningen till de parenterala formuleringarna av metotrexat med minst en 
indikation som kräver dosering en gång i veckan, och att den kortare varning som avtalats för 
innerförpackningen till de orala formuleringarna bör införas på den mellanliggande (i tillämpliga fall) 
och inre förpackningen till de parenterala formuleringarna. Varningsrutan i produktresumén avsnitt 4.2 
som redan avtalats för införande i produktinformationen till de orala formuleringarna till följd av PSUSA 
bör på samma sätt återges i produktinformationen till de parenterala formuleringarna av metotrexat. 
Medicineringsfel förknippades även med användningen av bulkförpackning. I synnerhet rapporterades 
det att bulkförpackningar såsom flaskor eller rör inte möjliggör spårning, dvs. enkel räkning, av de 
återstående tabletterna, vilket medför att både patienter och vårdare har svårt att upptäcka felet. 
Bulkförpackningar medför även en risk för att varningsinformation går förlorad vid ompackning, vilket 
t.ex. är vanlig praxis på vårdenheter/sjukhus. För att hantera detta problem rekommenderade PRAC 
att bulkförpackningar såsom flaskor eller rör ersätts med tryckförpackningar för alla 
tablettformuleringar av metotrexat. Eftersom flera tekniska förändringar kan behövas för att 
genomföra denna ersättning och för att inte äventyra tillgången till formuleringar av metotrexat i vissa 
medlemsstater, enades PRAC om en genomförandetid på upp till 4 år efter att detta förfarande 
avslutats. 
För att minimera risken för förskrivningsfel när förskrivaren inte känner till det veckovisa 
doseringsschema för metotrexat vid behandlingen av autoimmuna sjukdomar fann PRAC att 
metotrexat endast bör förskrivas av läkare med expertis inom användningen av metotrexat och som är 
helt insatta i riskerna med metotrexat-behandling. En uppdatering av produktinformationen till alla 
metotrexat-läkemedel med minst en indikation som kräver ett schema med dosering en gång i veckan 
rekommenderades i enlighet med detta. Då det är avgörande att patienterna eller deras vårdare 
förstår schemat med dosering av metotrexat en gång i veckan för att kunna undvika doseringsfel, och 
för att detta särskilda behandlingsschema ska kunna följas, fann man det även nödvändigt att 
uppdatera produktinformationen till metotrexat-läkemedel med minst en indikation som kräver ett 
schema med dosering en gång i veckan: hälso- och sjukvårdspersonalen ska uppmärksammas på att 
de måste begränsa användningen av oralt metotrexat till patienter/vårdare som förmår följa schemat 
med dosering en gång i veckan. 
Att dela upp den förskrivna dosen i flera intag rapporterades vara en riskfaktor för medicineringsfel, 
och inga robusta bevis kunde lämnas till stöd för ändamålsenligheten av detta doseringsschema eller 
för att identifiera patientgrupper hos vilka nyttan av att dela upp dosen skulle vara större än risken för 
medicineringsfel. Det noterades även att möjligheten att dela upp dosen inte nämns i de aktuella 
europeiska riktlinjerna. Man fann överlag att en sådan åtgärd kan skapa mer förvirring och leda till fler 
medicineringsfel och därför inte bör rekommenderas. Alla hänvisningar till delning av dosen i 
produktinformationen bör därför tas bort. 
För att öka hälso- och sjukvårdspersonalens medvetenhet om risken för medicineringsfel och dess 
möjliga konsekvenser fann man att utbildningsmaterial för hälso- och sjukvårdspersonalen bör tas 
fram eller, om de redan finns, uppdateras för orala formuleringar av metotrexat i syfte att informera 
dem om potentialen för fatala överdoseringar till följd av medicineringsfel, inräknat daglig användning 
127 
 
 
istället för varje vecka. Materialet bör dessutom betona nödvändigheten att informera patienter och 
släktingar/vårdare om dosering en gång i veckan och informera om vikten av att fylla i recepten med 
tydliga instruktioner om dosering en gång i veckan, definierad dag för intag, och utan användning av 
förkortningar. Utbildningsmaterialet ska även innehålla en påminnelse till apotekspersonalen om att 
informera patienten om oavsiktlig daglig dosering i stället för en gång i veckan. 
Dessutom begärde PRAC att ett patientkort tas fram som ska föras in i eller fästas vid den yttre 
förpackningen. Detta kort sågs som ett nödvändigt verktyg för att påminna patienterna om att bara ta 
läkemedlet en gång i veckan, informera dem om allvarliga biverkningar som kan vara fatala och om 
symtomen av en överdos och de åtgärder som ska vidtas om symtom uppstår. Patienterna ska rådas 
att visa upp kortet, och all hälso- och sjukvårdpersonal som inte är insatt i deras behandling med 
metotrexat ska uppmärksammas på schemat med dosering en gång i veckan (t.ex. vid inläggning på 
sjukhus, överföring mellan vårdinstitutioner). Patienten ska själv skriva ner den veckodag som 
behandlingen med metotrexat ska tas på kortet. 
Risken för medicineringsfel genom oavsiktlig daglig dosering i stället för en gång i veckan är en viktig 
identifierad risk, och alla metotrexat-innehållande läkemedel som kräver ytterligare åtgärder för 
riskminimering för att hantera denna risk (dvs. ersättning av flaskor eller rör med tryckförpackningar, 
införande av utbildningsmaterial och patientkort) ska ha en riskhanteringsplan som listar alla avtalade 
farmakovigilansaktiviteter och åtgärder för riskminimering. 
För att öka kännedomen om anledningarna bakom medicineringsfel och det rätta sättet att förhindra 
dem, samt för att stödja mätningen av ändamålsenligheten av de avtalade åtgärderna för 
riskminimering, ombeds alla innehavare av godkännande för försäljning att införa och använda ett 
riktat uppföljande frågeformulär, enligt avtal med PRAC, för alla medicineringsfel som rapporteras med 
metotrexat och som leder till överdosering. 
Dessutom avtalades ett direktadresserat informationsbrev (DHPC-brev), tillsammans med en 
kommunikationsplan, för att informera relevant hälso- och sjukvårdspersonal om de nya 
rekommendationerna och de avtalade åtgärderna för riskminimering. 
Mot denna bakgrund fann kommittén att nytta-riskförhållandet för metotrexat-innehållande läkemedel 
är fortsatt positivt, under förutsättning att de överenskomna villkoren för godkännandena för 
försäljning och de överenskomna ändringarna av produktinformationen och övriga åtgärder för 
riskminimering genomförs. 
Skäl till PRAC:s rekommendation 
Skälen är som följer: 
•  Kommittén för säkerhetsövervakning och riskbedömning av läkemedel (PRAC) har beaktat 
förfarandet enligt artikel 31 i direktiv 2001/83/EG för läkemedel som innehåller metotrexat. 
• 
PRAC övervägde de samlade inlämnade uppgifterna för metotrexat-innehållande läkemedel vad 
gäller den viktiga identifierade risken för medicineringsfel när metotrexat avsett för 
användning en gång i veckan av misstag tas varje dag, den bakomliggande orsaken till denna 
risk och ändamålsenligheten av de insatta åtgärderna för riskminimering. I detta ingick de svar 
som innehavarna av godkännande för försäljning lämnat in skriftligen samt de synpunkter som 
framförts av patienter och hälso- och sjukvårdspersonal. 
• 
PRAC undersökte de bakomliggande orsakerna till den nämnda risken för medicineringsfel och 
noterade att dessa kan inträffa under alla stadier av medicineringsprocessen. 
128 
 
 
 
• 
• 
• 
PRAC noterade att allvarliga, livshotande och fatala fall av överdosering till följd av 
medicineringsfel med metotrexat-innehållande läkemedel fortsätter att rapporteras och att de 
insatta åtgärderna för riskminimering inte varit tillräckligt effektiva för att förhindra 
medicineringsfel, särskilt med de orala formuleringarna av metotrexat. 
PRAC drog slutsatsen att de aktuella åtgärderna för riskminimering behöver förstärkas 
ytterligare genom tillägg av varningar i produktinformationen och visuella påminnelser på den 
yttre, mellanliggande och inre förpackningen till metotrexat-innehållande läkemedel med minst 
en indikation som kräver dosering en gång i veckan, för både oral och parenteral användning. 
PRAC rekommenderade dessutom andra ändringar i produktinformationen till alla metotrexat-
innehållande läkemedel med minst en indikation som kräver dosering en gång i veckan: de ska 
endast förskrivas av läkare med expertis inom användningen av metotrexat-innehållande 
läkemedel, och hälso- och sjukvårdspersonalen ska säkerställa att patienterna eller deras 
vårdare förmår följa schemat med dosering en gång i veckan. Uppdelning av dosen i flera intag 
ska dessutom inte längre rekommenderas. 
•  Med tanke på det rapporterade antalet oavsiktliga dagliga administreringar av orala 
formuleringar av metotrexat fann PRAC att utbildningsmaterial för hälso- och 
sjukvårdspersonalen bör tas fram eller, om de redan finns, uppdateras i enlighet med de 
avtalade huvudaspekterna, och att ett patientkort bör tillhandahållas med läkemedlet för att 
ytterligare öka medvetenheten. Dessutom avtalades det att flaskor eller rör som för 
närvarande används som innerförpackning till alla tablettformuleringar av metotrexat ska 
ersättas med tryckförpackningar. Dessa åtgärder för riskminimering ska återges i en 
riskhanteringsplan. 
• 
• 
Ett direktadresserat informationsbrev till hälso- och sjukvårdspersonalen har också antagits, 
tillsammans med en kommunikationsplan. 
PRAC enades slutligen om att riktade uppföljande frågeformulär ska användas för alla fall av 
medicineringsfel som rapporteras med metotrexat och som leder till överdosering. 
Mot denna bakgrund fann kommittén att nytta-riskförhållandet för metotrexat-innehållande läkemedel 
är fortsatt positivt, under förutsättning att de överenskomna villkoren för godkännandena för 
försäljning och de överenskomna ändringarna av produktinformationen och övriga åtgärder för 
riskminimering genomförs. 
Kommittén rekommenderar därför ändring av villkoren för godkännandena för försäljning av 
metotrexat-innehållande läkemedel. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation. 
CHMP anser följaktligen att nytta-riskförhållandet för metotrexat-innehållande läkemedel är fortsatt 
gynnsamt med beaktande av de ovan beskrivna ändringarna i produktinformationen och villkoren. 
CHMP rekommenderar därför ändring av villkoren för godkännandena för försäljning av metotrexat-
innehållande läkemedel. 
129 
 
 
 
 
