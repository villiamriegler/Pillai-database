EMA/64627/2021  
EMEA/H/C/005556 
Oyavas (bevacizumab) 
Sammanfattning av Oyavas och varför det är godkänt inom EU 
Vad är Oyavas och vad används det för? 
Oyavas är ett cancerläkemedel som används för att behandla vuxna med följande cancerformer: 
•  Cancer i kolon (tjocktarmen) eller rektum (ändtarmen), när den har spridit sig till andra delar av 
kroppen. 
•  Bröstcancer som har spridit sig till andra delar av kroppen. 
•  En typ av lungcancer som kallas icke-småcellig lungcancer när den är avancerad eller har spridit 
sig eller kommit tillbaka och inte kan behandlas med kirurgi. Oyavas kan användas vid icke-
småcellig lungcancer om den inte har sitt ursprung i s.k. skivepitelceller. 
•  Cancer i njuren (njurcellscancer) som är avancerad eller har spridit sig till andra delar av kroppen. 
•  Cancer i äggstockarna eller tillhörande strukturer (äggledarna som för ägget från äggstockarna till 
livmodern, eller bukhinnan, membranet som täcker bukens insida) som är avancerad eller har 
kommit tillbaka efter behandling. 
•  Cancer i cervix (livmoderhalsen) som kvarstår eller har kommit tillbaka efter behandling, eller har 
spridit sig till andra delar av kroppen. 
Oyavas används i kombination med andra cancerläkemedel, beroende på typen av tidigare 
behandling(ar) eller förekomsten av mutationer (genetiska förändringar) i cancern som påverkar hur 
väl ett visst läkemedel fungerar. 
Oyavas är en biosimilar, vilket innebär att Oyavas i hög grad liknar ett annat biologiskt läkemedel 
(”referensläkemedel”) som redan är godkänt i EU. Referensläkemedlet för Oyavas är Avastin. Mer 
information om biosimilarer finns här. 
Oyavas innehåller den aktiva substansen bevacizumab. 
Hur används Oyavas? 
Oyavas är receptbelagt och behandling ska övervakas av läkare som har erfarenhet av att använda 
cancerläkemedel. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2021. Reproduction is authorised provided the source is acknowledged. 
 
 
 
 
 
 
 
Oyavas ges som infusion (dropp) i en ven. Den första infusionen med Oyavas ska pågå i 90 minuter, 
men efterföljande infusioner kan ges snabbare om den tidigare infusionen inte gav upphov till 
oacceptabla biverkningar. Dosen beror på patientens kroppsvikt, vilken typ av cancer som behandlas 
och vilka andra cancerläkemedel som används. Behandlingen fortsätter så länge patienten har nytta av 
den. Läkaren kan avbryta eller upphöra med behandlingen om patienten får vissa biverkningar. 
För mer information om hur Oyavas används, läs bipacksedeln eller tala med läkare eller 
apotekspersonal. 
Hur verkar Oyavas? 
Den aktiva substansen i Oyavas, bevacizumab, är en monoklonal antikropp (ett slags protein) som har 
utformats för att binda till vaskulär endotelial tillväxtfaktor (VEGF), ett protein i blodet som behövs för 
att nya blodkärl ska bildas. Genom att binda till VEGF förhindrar Oyavas proteinets effekt. Detta gör att 
cancern inte kan utveckla sin egen blodförsörjning och att cancercellerna får brist på syre och 
näringsämnen, vilket hjälper till att bromsa tumörernas tillväxt. 
Vilka fördelar med Oyavas har visats i studierna? 
Laboratoriestudier som jämförde Oyavas med Avastin har visat att den aktiva substansen i Oyavas är 
mycket lik den i Avastin vad gäller dess struktur, renhet och biologiska aktivitet. Studier har också 
visat att Oyavas producerar liknande halter av den aktiva substansen i kroppen som Avastin. 
En studie på 627 patienter med avancerad icke-småcellig lungcancer visade dessutom att Oyavas var 
lika effektivt som Avastin när det gavs tillsammans med cancerläkemedlen paklitaxel och karboplatin. 
Cancern svarade på behandling hos 40 procent av de patienter som fick Oyavas och hos 45 procent av 
dem som fick Avastin, vilket ansågs vara jämförbart. 
Eftersom Oyavas är en biosimilar behöver inte studierna om bevacizumabs effekt och säkerhet som 
utförts med Avastin utföras på nytt med Oyavas. 
Vilka är riskerna med Oyavas? 
Oyavas säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Avastin ger upphov till. 
De vanligaste biverkningarna som orsakas av bevacizumab (kan förekomma hos fler än 1 av 
10 användare) är hypertoni (högt blodtryck), trötthet eller asteni (svaghet), diarré och buksmärtor 
(ont i magen). De allvarligaste biverkningarna är gastrointestinal perforation (hål i tarmväggen), 
blödning och arteriell tromboemboli (blodproppar i artärerna). En fullständig förteckning över 
biverkningar som rapporterats för Oyavas finns i bipacksedeln. 
Oyavas får inte ges till personer som är överkänsliga (allergiska) mot bevacizumab eller något annat 
innehållsämne, eller mot läkemedel framtagna med äggstocksceller från kinesisk hamster eller andra 
rekombinanta (genetiskt modifierade) antikroppar. Det får inte ges till gravida kvinnor. 
Varför är Oyavas godkänt i EU? 
Europeiska läkemedelsmyndigheten (EMA) fann att det styrkts att Oyavas i enlighet med EU:s krav för 
biosimilarer i hög grad liknar Avastin vad gäller struktur, renhet och biologisk aktivitet och att Oyavas 
fördelas i kroppen på samma sätt. Dessutom har studier av icke-småcellig lungcancer visat att Oyavas 
säkerhet och effekt motsvarar Avastins vid denna indikation. 
Oyavas (bevacizumab)  
EMA/64627/2021  
Sida 2/3 
 
 
 
Alla dessa data ansågs räcka för att dra slutsatsen att Oyavas kommer att verka på samma sätt som 
Avastin vad gäller effekt och säkerhet vid dess godkända användningar. EMA fann därför att fördelarna 
med Oyavas är större än de konstaterade riskerna, liksom för Avastin, och att Oyavas kan godkännas 
för försäljning i EU. 
Vad görs för att garantera säker och effektiv användning av Oyavas? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Oyavas har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Oyavas kontinuerligt. 
Biverkningar som har rapporterats för Oyavas utvärderas noggrant och nödvändiga åtgärder vidtas för 
att skydda patienter. 
Mer information om Oyavas 
Mer information om Oyavas finns på EMA:s webbplats: 
ema.europa.eu/medicines/human/EPAR/Oyavas.  
Denna sammanfattning uppdaterades senast 03-2021.  
Oyavas (bevacizumab)  
EMA/64627/2021  
Sida 3/3 
 
 
 
