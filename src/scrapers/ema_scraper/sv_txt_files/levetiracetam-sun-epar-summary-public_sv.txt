EMA/857470/2015 
EMEA/H/C/002051 
Levetiracetam Sun (levetiracetam) 
Sammanfattning av Levetiracetam Sun och varför det är godkänt inom EU 
Vad är Levetiracetam Sun och vad används det för? 
Levetiracetam Sun är ett epilepsiläkemedel. Det kan ges som enda läkemedel till patienter från 16 års 
ålder som nyligen har fått diagnosen epilepsi, för att behandla partiella anfall med eller utan sekundär 
generalisering. Detta är en typ av epilepsi där alltför mycket elektrisk aktivitet i en sida av hjärnan 
orsakar symtom som t.ex. plötsliga, ryckiga rörelser i en del av kroppen, förvrängda hörsel-, lukt- eller 
synintryck, domningar eller plötslig rädsla. Sekundär generalisering inträffar när den epileptiska 
aktiviteten senare sprider sig vidare till hela hjärnan. 
Levetiracetam Sun kan också användas som tilläggsbehandling i kombination med andra läkemedel 
mot epilepsi för att behandla 
• 
partiella anfall med eller utan generalisering hos patienter från 4 års ålder, 
•  myoklona anfall (korta, snabba ryckningar i en muskel eller muskelgrupp) hos patienter från 12 års 
ålder med juvenil myoklon epilepsi, 
• 
primära generaliserade tonisk-kloniska anfall (större anfall, som inbegriper medvetandeförlust) hos 
patienter från 12 års ålder med idiopatisk generaliserad epilepsi (den typ av epilepsi som antas 
vara ärftlig). 
Levetiracetam Sun används som ett alternativ för patienter när oral behandling för tillfället inte är 
möjlig.  
Levetiracetam Sun innehåller den aktiva substansen levetiracetam och är ett generiskt läkemedel. Det 
innebär att Levetiracetam Sun innehåller samma aktiva substans och verkar på samma sätt som ett 
”referensläkemedel” som redan är godkänt i EU. Referensläkemedlet är Keppra. Mer information om 
generiska läkemedel finns i dokumentet med frågor och svar här. 
Hur används Levetiracetam Sun? 
Levetiracetam Sun ges som infusion (dropp i en ven) och det är receptbelagt.  
Startdosen för patienter som är över 12 år och som väger mer än 50 kg är 500 mg två gånger per 
dag. Den dagliga dosen kan ökas upp till 1 500 mg två gånger per dag. För patienter som är i åldern 
4–17 år och som väger mindre än 50 kg beror dosen på kroppsvikten. 
Infusionsbehandling med Levetiracetam Sun ska vara tillfällig. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2021. Reproduction is authorised provided the source is acknowledged. 
 
 
 
 
 
 
För mer information om hur du använder Levetiracetam Sun, läs bipacksedeln eller tala med läkare 
eller apotekspersonal. 
Hur verkar Levetiracetam Sun? 
Den aktiva substansen i Levetiracetam Sun, levetiracetam, är ett epilepsiläkemedel. Epilepsi orsakas 
av alltför hög elektrisk aktivitet i hjärnan. Man vet fortfarande inte exakt hur levetiracetam verkar, 
men det binder till ett protein som kallas synaptiskt vesikelprotein 2A som medverkar vid frisättningen 
av kemiska signalsubstanser från nervcellerna. På så sätt kan Levetiracetam Sun bidra till att 
stabilisera den elektriska aktiviteten i hjärnan och förhindra anfall. 
Hur har Levetiracetam Suns effekt undersökts? 
Företaget har lagt fram data om levetiracetam från publicerad litteratur. Fördelarna och riskerna med 
den aktiva substansen vid godkänd användning har redan studerats för referensläkemedlet Keppra och 
behöver inte studeras igen för Levetiracetam Sun.  
Liksom för alla läkemedel har företaget lagt fram data om kvaliteten på Levetiracetam Sun. Inga 
bioekvivalensstudier behövde göras för att undersöka om Levetiracetam Sun tas upp på liknande sätt 
och ger samma nivå av den aktiva substansen i blodet som referensläkemedlet. Detta eftersom 
Levetiracetam Sun ges genom infusion i en ven, vilket gör att den aktiva substansen tillförs direkt i 
blodet. 
Vilka är fördelarna och riskerna med Levetiracetam Sun? 
Eftersom Levetiracetam Sun är ett generiskt läkemedel anses dess fördelar och risker vara desamma 
som för referensläkemedlet. 
Varför är Levetiracetam Sun godkänt i EU? 
Europeiska läkemedelsmyndigheten (EMA) fann att det styrkts att Levetiracetam Sun i enlighet med 
EU:s krav är likvärdigt med Keppra. EMA fann därför att fördelarna är större än de konstaterade 
riskerna, liksom för Keppra, och att Levetiracetam Sun kan godkännas för användning i EU.  
Vad görs för att garantera säker och effektiv användning av Levetiracetam 
Sun? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Levetiracetam Sun har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Levetiracetam Sun kontinuerligt. 
Misstänkta biverkningar som har rapporterats för Levetiracetam Sun utvärderas noggrant och 
nödvändiga åtgärder vidtas för att skydda patienter. 
Mer information om Levetiracetam Sun 
Den 14 december 2011 beviljades Levetiracetam Sun ett godkännande för försäljning som gäller i hela 
EU.  
Mer information om Levetiracetam Sun finns på EMA:s webbplats: 
ema.europa.eu/medicine/human/EPAR/levetiracetam-sun.  
Levetiracetam Sun (levetiracetam)  
EMA/857470/2015  
Sida 2/3 
 
 
 
Information om referensläkemedlet finns också på EMA:s webbplats. 
Denna sammanfattning uppdaterades senast 06-2021.  
Levetiracetam Sun (levetiracetam)  
EMA/857470/2015  
Sida 3/3 
 
 
 
