BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Colobreathe 1 662 500 IE inhalationspulver, hård kapsel. 
2. 
KVALITATIV OCH KVANTITATIV SAMMANSÄTTNING 
Varje kapsel innehåller 1 662 500 IE, vilket motsvarar ca 125 mg kolistimetatnatrium. 
3. 
LÄKEMEDELSFORM 
Inhalationspulver, hård kapsel (inhalationspulver). 
Hårda, genomskinliga PEG-gelatinkapslar som innehåller ett fint, vitt pulver. 
4. 
KLINISKA UPPGIFTER 
4.1  Terapeutiska indikationer 
Colobreathe är indicerat för behandling av kroniska lunginfektioner, orsakade av Pseudomonas 
aeruginosa hos patienter med cystisk fibros (CF) från 6 år och äldre (se avsnitt 5.1). 
Hänsyn bör tas till officiella riktlinjer för lämplig användning av antibakteriellt aktiva substanser. 
4.2  Dosering och administreringssätt 
Dosering 
Vuxna och barn 6 år och äldre 
En kapsel inhaleras två gånger om dagen. 
Dosintervallet bör vara så nära 12 timmar som möjligt. 
Effekten av Colobreathe har påvisats i en studie som varade i 24 veckor. Behandlingen kan fortsätta så 
länge läkaren anser att patienten erhåller en klinisk fördel. 
Nedsatt njurfunktion  
Ingen dosjustering anses nödvändig (se avsnitt 5.2). 
Nedsatt leverfunktion 
Ingen dosjustering anses nödvändig (se avsnitt 5.2). 
Pediatrisk population 
Säkerhet och effekt för Colobreathe för barn under 6 år har inte fastställts. Inga data finns tillgängliga. 
Administreringssätt 
Endast för användning för inhalation. 
Colobreathe-kapslar ska endast användas med Turbospin pulverinhalator. 
Kapslarna får inte sväljas. 
För att säkerställa rätt administrering av läkemedlet ska en läkare eller annan sjukvårdspersonal visa 
patienten hur inhalatorn används, och där den första dosen ges under medicinsk övervakning. 
Andra eventuella behandlingar ska genomföras i följande ordning: 
Inhalerade bronkodilatorer 
Andningsgymnastik 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
Andra inhalerade läkemedel 
Colobreathe 
4.3  Kontraindikationer 
Överkänslighet mot den aktiva substansen, kolistinsulfat eller polymyxin B. 
4.4  Varningar och försiktighet 
Bronkospasm och hosta 
Bronkospasm eller hosta kan inträffa efter inhalation. Dessa reaktioner brukar försvinna eller minska 
signifikant vid fortsatt användning och kan även förbättras med lämplig behandling med beta2-
agonister, före eller efter inhalation med kolistimetatnatrium torrpulver. Om bronkospasm eller hosta 
fortfarande är besvärande ska utsättning av behandling övervägas. 
Hemoptys 
Hemoptys är en komplikation vid cystisk fibros och är vanligare hos vuxna. Användning av 
kolistimetatnatrium till patienter med kliniskt signifikant hemoptys ska endast inledas eller fortsätta 
när fördelarna med behandlingen överväger risken för att framkalla ytterligare blödning. 
Akut andningsförsämring 
Om akut andningsförsämring uppstår, ska ytterligare behandling med intravenöst eller oralt 
antibakteriellt medel övervägas. 
Superinfektion av svamp i munhålan 
Efter varje inhalation av Colobreathe ska munnen sköljas med vatten. Vattnet ska inte sväljas. 
Sköljning kan minska risken för att utveckla superinfektion av svamp i munhålan under behandlingen, 
och kan även minska den obehagliga smaken som associeras med kolistimetatnatrium. 
Nefrotoxicitet/neurotoxicitet 
Mycket låg transpulmonell absorption av kolistimetat förekommer efter inhalation av Colobreathe (se 
avsnitt 5.2). Försiktighet måste dock iakttas vid administrering av Colobreathe till patienter som är 
kända att ha en benägenhet för nefrotoxiska eller neurotoxiska händelser.  
Försiktighet måste iakttas vid samtidig användning av Colobreathe och parenteralt eller nebuliserat 
kolistimetatnatrium.  
Försiktighet måste iakttas vid samtidig användning av kolistimetatnatrium och potentiellt nefrotoxiska 
eller neurotoxiska läkemedel, inklusive icke-depolariserande muskelrelaxantia (se avsnitt 4.5).  
Övrigt 
Colobreathe ska användas med extrem försiktighet hos patienter med myastenia gravis, eftersom det 
finns risk för läkemedelsinducerad neuromuskulär blockad. 
Kolistimetatnatrium ska användas med extrem försiktighet hos patienter med porfyri. 
Säkerhet och effekt har fastställts i kontrollerade studier i upp till 24 veckor (se avsnitt 5.1). 
Natrium 
Detta läkemedel innehåller mindre än 1 mmol (23 mg) natrium per kapsel, d.v.s. är näst intill 
”natriumfritt”. 
3 
 
 
 
 
 
 
 
 
 
 
 
 
 
 
 
 
 
 
 
 
4.5 
Interaktioner med andra läkemedel och övriga interaktioner 
Det finns igen erfarenhet av samtidig användning av Colobreathe och andra inhalerade antibakteriella 
medel. 
Försiktighet måste iakttas vid samtidig användning av andra beredningsformer av kolistimetatnatrium, 
eftersom det finns liten erfarenhet och det finns en risk för additiv toxicitet.  
Inga interaktionsstudier in vivo har utförts. 
Kolistimetatnatrium och kolistin har undersökts in vitro för att bestämma effekterna på uttrycket av 
cytokrom P450- (CYP) enzymer efter behandling av kulturer av nya primära humana hepatocyter. 
Behandling med kolistimetatnatrium eller kolistin inducerade inte aktivitet av något av de enzym som 
testats (CYP1A2, 2B6, 2C8, 2C9, 2C19 och 3A4/5). 
Samtidig användning av inhalerat kolistimetatnatrium och andra läkemedel som är potentiellt 
nefrotoxiska eller neurotoxiska, såsom aminoglykosider, eller neuromuskulära blockerare, t.ex. 
curareliknande medel, måste ske med försiktighet. 
Samtidig behandling med kolistimetatnatrium och makrolider som azitromycin and klaritromycin, 
eller fluorokinoloner som norfloxacin och ciprofloxacin bör ges med försiktighet till patienter med 
myasthenia gravis (se avsnitt 4.4). 
4.6  Fertilitet, graviditet och amning 
Graviditet 
Det finns inga eller begränsad mängd data från användning av inhalerat kolistimetatnatrium hos 
gravida kvinnor. Djurstudier där kolistimetatnatrium administrerades parenteral har visat på 
reproduktionstoxicitet (se avsnitt 5.3). Graviditetsstudier där kolistimetatnatrium administrerades som 
en intravenös enkeldos, visar att kolistimetatnatrium passerar placenta och följaktligen finns det risk 
för fostertoxicitet om det administreras under graviditet. 
Kolistimetatnatrium rekommenderas inte under graviditet till fertila kvinnor som inte använder 
preventivmedel. 
Amning 
Fysikaliska-kemiska data tyder på att metaboliter från kolistimetatnatrium utsöndras i bröstmjölk. En 
risk för det nyfödda barnet/spädbarnet kan inte uteslutas. Ett beslut måste fattas om att man ska 
avbryta amningen eller avbryta/avstå från behandling med kolistematnatrium efter att man tagit 
hänsyn till fördelen med amning för barnet och fördelen med behandling för kvinnan. 
Fertilitet 
Kolistimetatnatrium har inga anmärkningsvärda effekter på fertilitet hos råttor eller möss (varken 
hanar eller honor). 
4.7  Effekter på förmågan att framföra fordon och använda maskiner 
Baserat på säkerhetsprofilen för kolistimetatnatrium, kan neurotoxicitet förekomma med risk för yrsel, 
förvirring eller synstörningar. Patienter bör varnas att inte framföra fordon eller använda maskiner om 
detta inträffar. 
4 
 
 
 
 
 
 
 
 
 
 
 
 
 
 
 
 
 
4.8  Biverkningar 
Sammanfattning av säkerhetsprofilen 
Säkerheten hos Colobreathe har bedömts hos totalt 237 försökspersoner (225 patienter med cystisk 
fibros och 12 friska försökspersoner). Av dessa fick 187 patienter som var 6 år och äldre, under en 
jämförande studie i fas 3 som varade i 24 veckor, en kapsel Colobreathe två gånger dagligen. 32 av 
patienterna var i åldern 6–12 år, 41 av patienterna i åldern 13–17 år och 114 av patienterna var 18 år 
och äldre. De vanligast rapporterade biverkningarna, i procent av samtliga Colobreathe-behandlade 
patienter, var: obehaglig smak (62 %), hosta (59,4 %), halsirritation (43,9 %), dyspné (16,6 %) samt 
dysfoni (10,7 %). Inhalation kan inducera hosta eller bronkospasm, vilket kan kontrolleras av 
förbehandling med inhalerade beta2-agonister. 
Ont i halsen eller munnen har rapporterats med nebuliserat kolistimetatnatrium och kan förekomma 
med Colobreathe. Detta kan vara relaterat till Candida albicans-infektion eller överkänslighet. 
Hudutslag kan även tyda på överkänslighet, och om detta förekommer bör behandlingen sättas ut. 
Biverkningar i tabellform 
I den 24 veckor långa kliniska studien har följande biverkningar observerats i alla åldersgrupper. 
Frekvenser definieras som: mycket vanliga (≥1/10), vanliga (≥1/100 till <1/10), mindre vanliga 
(≥1/1 000 till <1/100), sällsynta (≥1/10 000 till <1/1 000), mycket sällsynta (<1/10 000), ingen känd 
frekvens (kan inte beräknas från tillgängliga data). Biverkningarna presenteras inom varje 
frekvensområde efter fallande svårighetsgrad. 
Mycket vanliga  Vanliga 
Mindre vanliga 
Klassificering av 
organsystem 
Immunsystemet 
Metabolism- och nutrition 
Psykiska störningar 
Centrala och perifera 
nervsystemet 
Öron och balansorgan 
Andningsvägar, bröstkorg 
och mediastinum 
Dyspné, hosta, 
dysfoni, 
halsirritation 
Magtarmkanalen 
Dysgeusi 
Muskuloskeletala systemet 
och bindväv 
Njurar och urinvägar 
Allmänna symtom 
och/eller symtom vid 
administreringsstället 
Undersökningar 
Skador, förgiftningar och 
behandlingskomplikationer 
Läkemedelsöverkänslighet 
Viktfluktuationer, 
minskad aptit 
Ångest 
Kramper, sömnighet 
Örontäppa 
Bröstsmärta, förvärrad 
dyspné, faryngolaryngeal 
smärta, epistaxis, purulent 
sputum, onormalt ljud i 
bröstet, ökat sekret i övre 
luftvägarna 
Diarré, tandvärk, 
salivhypersekretion, 
gasspänningar 
Balansstörning, 
huvudvärk 
Tinnitus 
Hemoptys, 
bronkospasm, 
astma, pipande 
andningsljud, 
obehag i bröstet, 
infektion i nedre 
luftvägarna, 
produktiv hosta, 
knastrande ljud i 
lungorna 
Kräkningar, 
Illamående  
Artralgi 
Pyrexi, asteni, 
trötthet 
Minskad forcerad 
expiratorisk volym 
Proteinuri 
Törst 
Medicinfel 
5 
 
 
 
 
 
 
 
 
 
 
 
 
 
 
 
 
 
 
 
 
 
 
 
Pediatrisk population 
I den 24-veckors långa kliniska studien, där Colobreathe administrerades två gånger per dag till vuxna 
och barn i åldern 6–17 år, var de biverkningar som identifierades i den pediatriska populationen i stor 
utsträckning liknande biverkningarna för hela populationen. De vanligast rapporterade biverkningarna, 
i procent av Colobreathe-behandlade patienter, var: hosta (55 %), obehaglig smak (51 %), 
halsirritation, (34 %), dyspné (10 %) samt dysfoni (10 %). 
Rapportering av misstänkta biverkningar 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Symtom 
För närvarande finns det ingen erfarenhet av överdosering med användning av Colobreathe. Däremot 
kan överdosering möjligen resultera i högre systemisk exponering. 
Överdosering är osannolik genom inhalation, men har konstaterats efter systemisk användning. Fler 
vanliga tecken och symptom på intravenös överdosering inkluderar ostadighet, parestesi och yrsel. Det 
kan även resultera i neuromuskulär blockad, som kan leda till muskelsvaghet, apné och möjligen 
andningsstillestånd. Överdosering kan även orsaka akut njursvikt, som karakteriseras av minskad 
urinproduktion och ökade serumkoncentrationer av BUN och kreatinin. 
Hantering 
Det finns ingen specifik antidot. Överdosering hanteras således med stödjande behandling. Metoder att 
öka elimineringshastigheten av kolistimetatnatrium, t.ex. mannitoldiures, förlängd hemodialys eller 
peritoneal dialys kan prövas, men effekten är okänd. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: antibakteriella medel för systemiskt bruk, övriga antibakteriella medel. 
ATC-kod: J01XB01 
Verkningsmekanism 
Kolistimetatnatrium är en cyklisk antibakteriellt aktiv polypeptid substans, som härleds från Bacillus 
polymyxa var. colistinus och tillhör polymyxingruppen. Polymyxiner verkar genom att skada 
cellmembranet och de resulterande fysiologiska effekterna är dödliga för bakterien. Polymyxiner är 
selektiva för Gram-negativa bakterier med hydrofobt yttermembran. 
Resistens 
Resistenta bakterier karakteriseras av modifiering av fosfatgrupper av lipopolysackarid, som ersätts 
med etanolamin eller aminoarabinos. Naturligt resistenta Gram-negativa bakterier, såsom Proteus 
mirabilis och Burkholderia cepacia, visar fullständig substitution av dess lipidfosfat med etanolamin 
eller aminoarabinos. 
6 
 
 
 
 
 
 
 
 
 
 
 
 
 
 
 
 
 
 
 
Korsresistens 
Korsresistens mellan kolistimetatnatrium och polymyxin B förväntas. Eftersom polymyxinernas 
verkningsmekanism skiljer sig från andra antibakteriella medels verkningsmekanism, skulle resistens 
mot kolistin och polymyxin av enbart den ovanstående mekanismen inte kunna förväntas resultera i 
resistens mot andra läkemedelsklasser. 
Det epidemiologiska gränsvärdet för kolistimetatnatrium för Pseudomonas aeruginosa som skiljer 
mellan vildtypspopulationen och isolat med förvärvade resistensegenskaper är 4 mg/l. 
Klinisk effekt 
Den kliniska studien i fas 3 var en randomiserad, öppen, aktivt jämförande studie, som jämförde 
effekten av kolistimetatnatrium 1 662 500 IE torrpulver för inhalation med tobramycin 
nebulisatorlösning för inhalation, 300 mg/5 ml, hos 380 patienter med dokumenterad cystisk fibros, 
som komplicerats av kronisk lunginfektion med Pseudomonas aeruginosa. Patienterna var 6 år och 
äldre, och hade en FEV1i procent av förväntad på 25-75 %. Alla patienter skulle också framgångsrikt 
ha genomfört minst två cykler av nebuliserad tobramycinlösning run-in, före randomisering. 
Patienterna randomiserades till att få antingen en 1 662 500 IE kapsel av kolistimetatnatrium två 
gånger per dag, eller 300 mg av tobramycin, två gånger per dag. Observera att behandlingen inte 
avbröts när patienterna fick samtidiga parenterala antibakteriellt aktiva substanser. 
Effekten mättes genom ändringen i FEV1 i procent av förväntad, jämfört med baslinjen efter en 24-
veckors behandlingsperiod. 
Resultaten av Intent-To-Treat- (ITT) populationen för resultatet av den primära effekten visas nedan: 
Ändring i FEV1 (% förväntad) från baslinjen vid vecka 24 (ITT-population) 
Patientgrupp 
Alla patienter 
med användning 
av LOCF 
Fullbordade 
patienter 
Colobreathe 
(Genomsnitt) 
-0,90 (n=183) 
Tobramycin 
(Genomsnitt) 
0,35 (n=190) 
Justerad 
behandlingsskillnad 
-0,97 
95 % KI 
-2,74, 0,86 
0,39 (n=153) 
0,78 (n=171) 
-0,29 
-2,21, 1,71 
Data från den primära utfallsparametern, förväntad FEV1 %, är inte normalt fördelade. Den justerade behandlingsskillnaden och det 95-
procentiga konfidensintervallet har tillbakatransformerats från log-transformerade data. ITT-populationen uteslöt patienter som hade 
behandlats men som inte visade tecken på kronisk infektion. 
Europeiska läkemedelsmyndigheten har senarelagt kravet att skicka in studieresultat för Colobreathe 
för en eller flera grupper av den pediatriska populationen för pulmonell infektion/kolonisering med 
Pseudomonas aeruginosa hos patienter med cystisk fibros (information om pediatrisk användning 
finns i avsnitt 4.2). 
5.2  Farmakokinetiska egenskaper 
Absorption 
Kolistimetat absorberas inte i väsentlig grad från lungan efter inhalation av Colobreathe. Efter 
administrering av Colobreathe 1 662 500 IE två gånger dagligen i 7 dagar till vuxna, ungdomar och 
barn med cystisk fibros sågs medelvärden för Cmax för totalt kolistimetat på upp till 455 ng/ml 
(medelvärde för vuxna). Tmax för totalt kolistimetat uppnåddes mellan 0,5 och 1 timme efter 
dosering. Även om den populationsfarmakokinetiska analysen visade att ålder är ett statistiskt signifikant 
kovariat, var AUC 0-6 och dosjusterad AUC0-6 (AUC0-6 /D) för totalt kolistimetatnatrium och totalt fritt 
kolistin jämförbara mellan barn och ungdomar, medan man observerade högre AUC0-6 i vuxengruppen. 
När AUC0-6 justerades för dos och kroppsvikt, sågs ett något högre AUC0-6/D/V för totalt 
kolistimetatnatrium och totalt fritt kolistin hos barn. Man såg en hög populationsfarmakokinetisk 
7 
 
 
 
 
 
 
 
 
 
 
 
 
variabilitet i alla tre grupperna. Därför anses det inte nödvändigt med någon dosjustering i 
patientgrupperna med låg ålder. 
Höga koncentrationer av totalt fritt kolistin (medelvärde 23,5 mg/l) och totalt kolistimetat (medelvärde 
178 mg/l) observerades i sputum 1 timme efter dosering på dag 8 efter administrering två gånger 
dagligen i sju dagar i samtliga åldersgrupper.  
Absorption av kolistimetat från magtarmkanalen inträffar inte i någon större omfattning hos en normal 
individ. 
Distribution 
Proteinbindning är låg. Polymyxiner finns kvar i lever, njure, hjärna, hjärta och muskler. En studie av 
patienter med cystisk fibros anger steady state-volymen av distribution till 0,09 liter/kg. 
Metabolism 
Kolistimetatnatrium konverteras till basen in vivo. Då 80 % av en parenteral dos kan återvinnas 
oförändrad i urinen, och det inte finns någon gallutsöndring, kan man anta att det återstående 
läkemedlet är inaktiverat i vävnaderna. Mekanismen är okänd. 
Eliminering 
En studie av systemisk absorption visade minimal utsöndring i urinen, så att mindre än 3 % av dosen 
utsöndrades i urinen som kolistimetatnatrium och kolistin. Därför anses det inte nödvändigt med 
någon dosjustering för patienter med nedsatt njurfunktion. De uppskattade genomsnittliga terminala 
halveringstiderna för totalt kolistimetatnatrium och totalt fritt kolistin var 3,0 respektive 6,4 timmar. 
5.3  Prekliniska säkerhetsuppgifter 
Gängse studier avseende gentoxicitet visade inte några särskilda risker för människa. 
Djurstudier av säkerhetsfarmakologi, toxicitet vid upprepad dos eller toxicitet mot reproduktion, där 
man använde administreringssätt som säkerställde systemisk exponering, visade inga speciella risker. 
Inga anmärkningsvärda effekter på fertilitet eller allmän reproduktiv funktion hos råttor eller möss 
(varken hos hanar eller honor). I studier av embryo-fosterutveckling hos möss, sågs resorption och 
minskad ossifikation, och hos råttor minskad fostervikt, minskad ossifikation och vid den höga dosen 
på 10 mg kolistinbas per dag, minskad postnatal överlevnad. En embryo-fosterstudie hos kaniner 
rapporterade inga effekter vid intravenösa doser på upp till 80 mg/kg kolistimetatnatrium (32 mg 
kolistinbas/kg). 
6. 
FARMACEUTISKA UPPGIFTER 
6.1  Förteckning över hjälpämnen 
Komponenter i hårda PEG-gelatinkapslar: 
Gelatin 
Polyetylenglykol 
Renat vatten 
Natriumlaurylsulfat 
6.2 
Inkompatibiliteter 
Ej relevant. 
8 
 
 
 
 
 
 
 
 
 
 
 
 
 
 
 
 
 
 
6.3  Hållbarhet 
3 år. 
6.4  Särskilda förvaringsanvisningar 
Förvaras vid högst 25 °C. 
Förvaras i originalförpackningen tills precis före användning. Fuktkänsligt. 
6.5  Förpackningstyp och innehåll 
Kapslarna levereras i oPA/aluminium/pvc-blister med ett avdragbart folielock av polyester/aluminium 
där varje blister innehåller antingen 8 eller 14 hårda kapslar.  
Colobreathe finns i förpackningar som innehåller antingen 8 eller 56 hårda kapslar. 
Varje förpackning med 56 kapslar innehåller en Turbospin pulverinhalator och 4 blister med 14 
kapslar eller en Turbospin pulverinhalator och 7 blister med 8 kapslar (56 hårda kapslar) som räcker i 
4 veckor. 
Varje förpackning med 8 kapslar innehåller en Turbospin pulverinhalator och 1 blister med 8 hårda 
kapslar som räcker i 4 dagar. 
Eventuellt kommer inte alla förpackningsstorlekar att marknadsföras. 
6.6  Särskilda anvisningar för destruktion och övrig hantering 
Kapslar: Inga särskilda anvisningar för destruktion. Turbospin-enheten ska kasseras efter att 
behandlingsförpackningen är slut. 
Colobreathe-kapslar bör endast administreras med användning av Turbospin-inhalatorn.  
Hur du tar Colobreathe med hjälp av Turbospin-inhalatorn 
Följande anvisningar ska följas av patienter vid intag av Colobreathe: 
Föreberedelse av Turbospin 
1.  Ta bort locket. Det lossnar om du drar försiktigt. 
2.  Skruva loss munstycket, så att Turbospin-inhalatorns kammare blottas. 
3.  Ta ut en enda kapsel från blisterförpackningen. När du har tagit ut kapseln måste den användas 
omedelbart. 
4.  För försiktigt in kapseln i kammaren med den bredaste änden först.Ingen kraft behövs. 
5.  Sätt nu tillbaka munstycket genom att skruva det på plats. 
Hur du genomborrar kapseln och inhalerar läkemedlet 
6.  För att genomborra kapseln: 
•  Håll inhalatorn med munstycket rakt upp och tryck försiktigt kolven uppåt tills den synliga 
linjen nås – du kommer här att känna motstånd och detta låser fast kapseln som blir redo att 
genomborras. Håll kvar det läget innan du fortsätter med genomborrningen. 
•  Nu när kapseln är fastlåst fortsätter du att trycka kolven så långt det går och sedan släpper 
du. 
•  Kapseln är nu genomborrad och innehållet kan inhaleras. 
•  Genomborra inte kapseln mer än en gång. Du kan se en liten mängd pulver friges från 
kapselkammaren efter att kapseln har genomborrats. Detta är normalt. 
9 
 
 
 
 
 
 
 
 
 
 
 
 
 
 
 
 
 
 
7.  Andas långsamt ut. Placera munstycket mellan läpparna och tänderna. Se till att det är tätt mellan 
läpparna och munstycket. Var försiktig så att du inte täcker över luftspringorna med fingrarna eller 
munnen under inhalationen. 
8.  Andas sedan in långsamt och djupt genom munnen med en hastighet som är tillräcklig för att du 
ska höra eller känna kapseln snurra.  
9.  Ta bort Turbospin-inhalatorn från munnen och håll andan i ca 10 sekunder, eller så länge det 
känns bekvämt, och andas sedan långsamt ut. 
10.  Om du inte hör kapseln snurra, kan kapseln ha fastnat i facket. Om detta inträffar, kan du frigöra 
kapseln genom att försiktigt knacka på inhalatorns kammare. Försök inte frigöra kapseln genom 
att gång på gång trycka på kolven. Om kapseln inte kan frigöras och pulvret inte kan inhaleras, 
kasserar du den brutna kapseln och eventuellt pulver som finns kvar i den och använder en annan. 
11.  Inhalera läkemedlet igen genom att upprepa steg 7 och 8 för att säkerställa att du har tömt kapseln. 
12.  Du kan kontrollera om kapseln är tom genom att skruva loss munstycket och kontrollera kapseln. 
Om den inte är tom, upprepar du steg 7, 8 och 9 tills du har inhalerat allt innehåll. 
13.  När allt innehåll har inhalerats, sköljer du munnen väl med vatten och spottar ut. 
Hur du tar ut den tomma kapseln ur Turbospin 
14.  När kapseln är tom, skruvar du loss munstycket, tar ut och kasserar den tomma kapseln. 
Ytterligare information 
När du andas in långsamt, suger du in luft genom Turbospin-inhalatorn och in i kapselkammaren. De 
små läkemedelspartiklarna i kapseln fångas upp av luftflödet och transporteras genom luftvägarna ner 
till lungorna. 
Ibland kan mycket små delar av kapselhöljet komma in i munnen eller luftvägarna. 
•  Om detta inträffar, kan du kanske känna dessa bitar på tungan eller i luftvägarna. 
•  Kapselhöljet är gjort av gelatin, som är ofarligt för människor om det sväljs eller inandas. 
•  Risken att kapseln bryts i bitar ökar om kapseln genomborras mer än en gång i steg 6. 
7. 
INNEHAVARE AV GODKÄNNANDE FÖR FÖRSÄLJNING 
Teva B.V. 
Swensweg 5 
2031 GA Haarlem 
Nederländerna 
8. 
NUMMER PÅ GODKÄNNANDE FÖR FÖRSÄLJNING 
EU/1/11/747/001 56 hårda kapslar (4 blister med 14 kapslar) 
EU/1/11/747/002 8 hårda kapslar (1 blister med 8 kapslar) 
EU/1/11/747/003 56 hårda kapslar (7 blister med 8 kapslar) 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 13/02/2012 
Datum för den senaste förnyelsen: 26/09/2016 
10 
 
 
 
 
 
 
 
 
 
 
 
 
 
 
 
 
10.  DATUM FÖR ÖVERSYN AV PRODUKTRESUMÉN 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
11 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE 
AV TILLVERKNINGSSATS 
VILLKOR ELLER BEGRÄNSNINGAR FÖR 
TILLHANDAHÅLLANDE OCH ANVÄNDNING 
ÖVRIGA VILLKOR OCH KRAV FÖR GODKÄNNANDET 
FÖR FÖRSÄLJNING 
VILLKOR ELLER BEGRÄNSNINGAR AVSEENDE EN 
SÄKER OCH EFFEKTIV ANVÄNDNING AV 
LÄKEMEDLET 
12 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Teva Pharmaceuticals Europe BV 
Swensweg 5 
2031 GA Haarlem 
Nederländerna 
Millmount Healthcare Limited 
Block 7, City North Business Campus 
Stamullen 
Co Meath 
K32 YD60 
Irland 
Merckle GmbH 
Ludwig-Merckle-Str-3 
89143 Blaubeuren 
Tyskland 
Laboratorios Liconsa, S.A. 
Avda. Miralcampo, 7, Pol. Ind. 
Miralcampo 
19200 Azuqueca de Henares (Guadalajara) 
Spanien 
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptbelagt läkemedel. 
C.   ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING 
• 
Periodiska säkerhetsrapporter 
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
• 
Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet 
13 
 
 
 
 
 
 
 
 
 
 
 
 
 
 
 
 
 
för försäljning samt eventuella efterföljande överenskomna uppdateringar av 
riskhanteringsplanen. 
En uppdaterad riskhanteringsplan ska lämnas in 
•  på begäran av Europeiska läkemedelsmyndigheten, 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts. 
• 
Ytterligare riskminimeringsåtgärder  
Innehavaren av godkännande för försäljning ska komma överens om formatet och innehållet i 
utbildningspaketet för hälsovårdspersonal och patienter med nationella myndigheter innan det utges i 
medlemsstaten.  
Innehavaren av godkännande för försäljning ska säkerställa att alla läkare som förväntas förskriva eller 
använda Colobreathe får ett utbildningspaket för hälsovårdspersonal och patienter, som innehåller 
följande: 
•  Produktresumé 
•  Patientinformationsblad 
• 
• 
• 
• 
“Läkar-DVD” 
“Patient-DVD” 
“Läkar-DVD” information i “broschyrformat” för de läkare som inte har tillgång till en DVD-
spelare 
“Patient-DVD” information i “broschyrformat” för de patienter som inte har tillgång till en DVD-
spelare 
“DVD-skivor/broschyrer” för läkare och patienter bör innehålla följande nyckelelement och 
meddelanden: 
• 
• 
Introduktion till produkten: ge information om innehållet i kartongen, dvs. att 28 dagars 
behandling är 56 kapslar och 1 enhet. Förklara att enheten bör kasseras efter 28 dagar. Förklaring 
av Turbospin och hur den fungerar. 
Information om behovet att följa behandlingen för att maximera de potentiella fördelarna. 
Förklaring om att användning av inhalerad antibiotika kan minska behovet av intravenös 
antibiotika. 
•  Detaljerade anvisningar om hur man använder läkemedlet: med början från uppackning av 
produkten och avslutning med kassering av den använda kapseln och enheten. Viss information 
om rengöring av Turbospin-enheten. 
•  Diskussion om vanliga biverkningar och speciellt hosta och smakavvikelser: Förklaring att: 
−  Dessa är endast till besvär för de flesta patienter 
−  Betona att patienterna bör fortsätta med behandlingen. 
− 
att hostan minskar med upprepad användning av produkten och bör stabiliseras efter den första 
månaden eller så.  
14 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONG 
1. 
LÄKEMEDLETS NAMN 
Colobreathe 1 662 500 IE inhalationspulver, hårda kapslar 
kolistimetatnatrium 
2. 
DEKLARATION AV AKTIV(A) SUBSTANS(ER) 
Varje kapsel innehåller 1 662 500 IE (vilket motsvarar ca 125 mg) kolistimetatnatrium 
3. 
FÖRTECKNING ÖVER HJÄLPÄMNEN 
4. 
LÄKEMEDELSFORM OCH FÖRPACKNINGSSTORLEK 
Inhalationspulver, hård kapsel. 
8 kapslar med 1 Turbospin inhalator (1 blisterkarta med 8 kapslar) 
56 kapslar med 1 Turbospin inhalator (4 blisterkartor med 14 kapslar) 
56 kapslar med 1 Turbospin inhalator (7 blisterkartor med 8 kapslar) 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Endast för inhalation. 
Använd enligt läkares anvisningar. 
Svälj inte kapslarna. 
Endast för användning med Turbospin inhalator. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM SYN- 
OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
EXP 
9. 
SÄRSKILDA FÖRVARINGSANVISNINGAR 
Förvaras vid högst 25 °C. 
Förvaras i originalförpackningen tills precis före användning. Fuktkänsligt. 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Teva B.V. 
Swensweg 5 
2031 GA Haarlem 
Nederländerna 
12.  NUMMER PÅ GODKÄNNANDE FÖR FÖRSÄLJNING 
EU/1/11/747/001 56 hårda kapslar (4 blisterkartor med 14 kapslar) 
EU/1/11/747/002 8 hårda kapslar (1 blisterkarta med 8 kapslar) 
EU/1/11/747/003 56 hårda kapslar (7 blisterkartor med 8 kapslar) 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
Colobreathe 
17.  UNIK IDENTITETSBETECKNING – TVÅDIMENSIONELL STRECKKOD 
Tvådimensionell streckkod som innehåller den unika identitetsbeteckningen. 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
PC 
SN 
NN 
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ BLISTER ELLER STRIPS 
BLISTER 
1. 
LÄKEMEDLETS NAMN 
Colobreathe 1 662 500 IE inhalationspulver 
kolistimetatnatrium 
Användning för inhalation 
2.  
INNEHAVARE AV GODKÄNNANDE FÖR FÖRSÄLJNING 
Teva B.V. 
3. 
UTGÅNGSDATUM 
EXP 
4. 
TILLVERKNINGSSATSNUMMER 
Lot 
5. 
ÖVRIGT 
19 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
20 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Colobreathe 1 662 500 IE inhalationspulver, hårda kapslar 
kolistimetatnatrium 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
-  Spara denna information, du kan behöva läsa den igen. 
-  Om du har ytterligare frågor vänd dig till läkare eller apotekspersonal. 
-  Detta läkemedel har ordinerats enbart åt dig. Ge det inte till andra. Det kan skada dem, även om de 
uppvisar sjukdomstecken som liknar dina. 
-  Om du får några biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Se avsnitt 4. 
I denna bipacksedel finns information om följande: 
Vad Colobreathe är och vad det används för 
1. 
Vad du behöver veta innan du använder Colobreathe 
2. 
Hur du använder Colobreathe 
3. 
Eventuella biverkningar 
4. 
Hur Colobreathe ska förvaras 
5. 
Förpackningens innehåll och övriga upplysningar 
6. 
1. 
Vad Colobreathe är och vad det används för 
Colobreathe innehåller kolistimetatnatrium, en typ av antibiotika som kallas polymyxin. 
Colobreathe används för att kontrollera ihållande lunginfektioner som orsakas av bakterien 
Pseudomonas aeruginosa hos vuxna patienter och barn över 6 år med cystisk fibros. Pseudomonas 
aeruginosa är en mycket vanlig bakterie som infekterar nästan alla patienter med cystisk fibros någon 
gång under deras livstid. Vissa personer får denna infektion när de är mycket unga, men andra får den 
mycket senare. Om denna infektion inte sköts på rätt sätt skadas lungorna. 
Så här verkar det: 
Colobreathe verkar genom att förstöra bakteriernas cellmembran. Det har en dödlig effekt på dem. 
2. 
Vad du behöver veta innan du använder Colobreathe 
Använd inte Colobreathe 
•  om du/ditt barn är allergiska mot kolistimetatnatrium, kolistinsulfat eller polymyxiner. 
Varningar och försiktighet 
Tala med läkare eller apotekspersonal innan du använder Colobreathe. 
Tala om för din läkare om något av följande någonsin har gällt dig/ditt barn 
•  har reagerat negativt på läkemedel med torrpulver för inhalation, såvida detta inte redan 
diskuterats med din läkare 
•  redan har ett muskeltillstånd som kallas myastenia gravis eller det ärvda tillståndet porfyri 
•  blod i upphostat slem. 
Efter varje inhalation av Colobreathe ska du skölja munnen med vatten. Svälj inte vattnet. Sköljning 
kan minska risken för att utveckla superinfektion av svamp i munhålan under behandlingen, och kan 
även minska den obehagliga smaken som associeras med kolistimetatnatrium. 
21 
 
 
 
 
 
 
 
 
 
 
 
 
 
 
 
 
När du/ditt barn börjar använda Colobreathe, kan du/ditt barn märka att man får hosta, blir andfådd, 
har trånghetskänsla i bröstet eller får pipande andningsljud. Antalet av dessa biverkningar kan minska 
då du fortsätter att använda inhalatorn eller så kan din läkare ordinera ett luftrörsvidgande medel som 
du ska ta innan du tar Colobreathe. Kontakta din läkare om någon av dessa effekter blir problematisk 
så att han/hon kan ändra behandlingen. Om du/ditt barn har några problem med njurarna eller 
nerverna, måste ni vara försiktiga när ni använder Colobreathe men läkaren bör känna till detta. 
Om du/ditt barn behöver ta andra former av kolistimetat, antingen som injektion eller i nebulisator, 
måste försiktighet iakttas men läkaren bör känna till detta. 
Barn 
Ge inte Colobreathe till barn under 6 år eftersom det inte är lämpligt för dem. 
Andra läkemedel och Colobreathe 
Tala om för läkare om du/ditt barn tar, nyligen har tagit eller kan tänkas ta andra läkemedel, och 
speciellt: 
• 
• 
• 
• 
om du/ditt barn tar aminoglykosidantibiotika som används för att behandla infektioner måste 
försiktighet iakttas 
om du/ditt barn har myasthenia gravis och tar antibiotika av typen makrolider som till exempel 
azitromycin och claritromycin, eller fluorokinoloner som till exempel norfloxacin och 
ciprofloxacin. Om man använder dessa samtidigt som Colobreathe kan det orsaka 
muskelförsvagning 
om du/ditt barn tar kolistimetat som injektion eller i nebulisator måste försiktighet iakttas 
om du/ditt barn behöver få narkos måste försiktighet iakttas. 
Graviditet och amning 
Om du är gravid eller ammar, tror att du kan vara gravid eller planerar att skaffa barn, rådfråga läkare 
eller apotekspersonal innan du använder detta läkemedel. 
Det finns ingen information om säkerheten av Colobreathe hos gravida kvinnor. Din läkare bör tala 
med dig angående om fördelarna av läkemedlet överväger riskerna innan du använder Colobreathe. 
Kolistimetatnatrium kan utsöndras i bröstmjölk. Diskutera användningen av Colobreathe med din 
läkare. 
Körförmåga och användning av maskiner 
Det är möjligt att du, när du använder Colobreathe, kan uppleva yrsel, förvirring eller ha problem med 
synen. Du ska inte framföra fordon eller använda några maskiner förrän symptomen har upphört. 
Colobreathe innehåller natrium 
Detta läkemedel innehåller mindre än 1 mmol (23 mg) natrium per kapsel, d.v.s. är näst intill 
”natriumfritt”. 
3. 
Hur du använder Colobreathe 
Använd alltid detta läkemedel enligt läkarens anvisningar. Rådfråga läkare om du/ditt barn är 
osäker/osäkert. 
Den första dosen ska ges under medicinsk övervakning. 
Rekommenderad dos är 
Vuxna och barn över 6 år 
• 
Innehållet i en Colobreathe-kapsel ska inhaleras två gånger per dag med hjälp av Turbospin-
inhalatorn. 
22 
 
 
 
 
 
 
 
 
 
 
 
 
 
 
 
• 
Det bör gå 12 timmar mellan varje dos. 
Den ordning i vilken andra behandlingar ska tas eller utföras 
Om du/ditt barn får annan behandling för cystisk fibros ska de tas i denna ordning: 
• 
• 
• 
• 
Inhalerade luftrörsvidgare 
Andningsgymnastik 
Andra inhalerade läkemedel 
Sedan Colobreathe 
Du/ditt barn ska gå igenom ordningen på era behandlingar med läkaren. 
Klämma 
Huv 
Munstycke 
Luftspalt 
Pulverisering
skammare 
Handtag 
Kolv 
Administreringssätt 
Colobreathe inandas i lungorna som ett pulver från kapseln med hjälp av inhalatorn som kallas 
Turbospin. Colobreathe kan endast tas med hjälp av Turbospin. 
Svälj inte Colobreathe-kapslarna. 
Inhalera Colobreathe från kapseln genom Turbospin-inhalatorn enligt proceduren som beskrivs 
nedan. Din läkare, apotekspersonal eller sköterska visar dig/ditt barn hur man inhalerar läkemedlet när 
du/ditt barn påbörjar behandlingen: 
Hur du tar Colobreathe med hjälp av Turbospin-inhalatorn 
Föreberedelse av Turbospin 
1.  Ta bort locket. Det lossnar om du drar försiktigt. 
23 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
2.  Skruva loss munstycket, så att Turbospin-inhalatorns kammare blottas. 
3.  Ta ut en enda kapsel från blistret. När du har tagit ut kapseln måste den användas omedelbart. 
4.  För försiktigt in kapseln i kammaren med den bredaste änden först. Ingen kraft behövs. 
5.  Sätt nu tillbaka munstycket genom att skruva det på plats. 
Hur du genomborrar kapseln och inhalerar läkemedlet 
6. 
För att genomborra kapseln: 
24 
 
 
 
 
 
 
 
 
 
 
 
 
 
 
 
 
 
 
 
 
•  Håll inhalatorn med munstycket rakt upp, tryck försiktigt kolven uppåt tills den synliga linjen 
nås – du kommer här att känna motstånd och detta låser fast kapseln som blir redo att 
genomborras. Håll kvar det läget innan du fortsätter med genomborrningen. 
•  Nu när kapseln är fastlåst fortsätter du att trycka kolven så långt det går och sedan släpper du. 
•  Kapseln är nu genomborrad och innehållet kan inhaleras. 
•  Genomborra inte kapseln mer än en gång. Du kan se en liten mängd pulver friges från 
kammaren efter att kapseln har genomborrats. Detta är normalt. 
7.  Andas långsamt ut. Placera munstycket mellan läpparna och tänderna. Se till att det är tätt mellan 
läpparna och munstycket. Var försiktig så att du inte täcker över luftspringorna med fingrarna 
eller munnen under inhalationen. 
8.  Andas sedan in långsamt och djupt genom munnen med en hastighet som är tillräcklig för att du 
ska höra eller känna kapseln snurra. 
9.  Ta bort Turbospin-inhalatorn från munnen och håll andan i ca 10 sekunder, eller så länge det 
känns bekvämt, och andas sedan långsamt ut. 
10.  Om du inte hör kapseln snurra, kan kapseln ha fastnat i facket. Om detta inträffar, kan du frigöra 
kapseln genom att försiktigt knacka på inhalatorns kammare. Försök inte frigöra kapseln genom 
att gång på gång trycka på kolven. Om kapseln inte kan frigöras och pulvret inte kan inhaleras, 
kasserar du den brutna kapseln och eventuellt pulver som finns kvar i den och använder en annan. 
11.  Inhalera läkemedlet igen genom att upprepa steg 7 och 8 för att säkerställa att du har tömt 
kapseln. 
12.  Du kan kontrollera om kapseln är tom genom att skruva loss munstycket och kontrollera kapseln. 
Om den inte är tom, upprepar du steg 7, 8 och 9 tills du har inhalerat allt innehåll. 
13.  När allt innehåll har inhalerats, sköljer du munnen väl med vatten och spottar ut. 
Hur du tar ut den tomma kapseln ur Turbospin 
14.  När kapseln är tom, skruvar du loss munstycket, tar ut och kasserar den tomma kapseln. 
Ytterligare information 
När du andas in långsamt, suger du in luft genom Turbospin-inhalatorn och in i kapselkammaren. De 
små läkemedelspartiklarna i kapseln fångas upp av luftflödet och transporteras genom luftvägarna ner 
till lungorna. 
Ibland kan mycket små delar av kapselhöljet komma in i munnen eller luftvägarna. 
•  Om detta inträffar, kan du kanske känna dessa bitar på tungan eller i luftvägarna. 
•  Kapselhöljet är gjort av gelatin, som är ofarligt för människor om det sväljs eller inandas. 
•  Risken att kapseln bryts i bitar ökar om kapseln genomborras mer än en gång i steg 6. 
Rengöring av Turbospin-enheten 
Rengör Turbospin-inhalatorn efter varje dos enligt följande procedur: 
1. 
2. 
3. 
Tryck ned kolven djupt några gånger medan du håller kammaren upp och ned. 
Rengör kammaren med en trasa eller bomullstuss. Använd inte vatten. 
Skruva på munstycket ordentligt och sätt tillbaka locket, sedan är inhalatorn redo att användas 
för din nästa dos. 
25 
 
 
 
 
 
 
 
 
 
 
 
Om du/ditt barn har tagit för stor mängd av Colobreathe, eller oavsiktligt har svalt en kapsel, 
ska du omedelbart kontakta din läkare för råd. 
Om du/ditt barn har glömt att använda Colobreathe 
Om du/ditt barn glömmer att ta en dos av Colobreathe ska du/ditt barn ta den missade dosen så snart 
du/ditt barn kommer ihåg det. Du/ditt barn får inte ta 2 doser med mindre än 12 timmars mellanrum. 
Fortsätt därifrån enligt anvisningarna. 
Om du/ditt barn slutar att använda Colobreathe 
Sluta inte behandlingen i förtid såvida inte din läkare säger att du kan göra detta. Din läkare 
bestämmer hur länge din/ditt barns behandling ska vara. 
Om du/ditt barn har ytterligare frågor om detta läkemedel, kontakta läkare. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Allergiska reaktioner 
En allergisk reaktion orsakad av Colobreathe är möjlig (vanligen kan allvarliga allergiska reaktioner 
orsaka utslag, svullnad i ansiktet, tunga och hals, oförmåga att andas på grund av att luftvägarna blir 
trånga samt medvetslöshet). Om du/ditt barn upplever tecken på en allergisk reaktion, bör du 
omedelbart söka läkare. 
Andra möjliga biverkningar 
Du/ditt barn kan få en obehaglig smak i munnen efter inhalation av Colobreathe. 
Mycket vanliga (förekommer hos fler än 1 av 10 personer):  
• 
• 
• 
• 
Svårigheter att andas 
Hosta, halsirritation 
Heshet eller svag röst, eller t.o.m. att man tappar rösten 
Obehaglig smak 
Vanliga (förekommer hos upp till 1 av 10 personer): 
• 
• 
• 
Huvudvärk 
Ringande eller surrande ljud i örat, balansstörning 
Upphostning av blod, pipande andningsljud, obehag i bröstet, astma, produktiv hosta (när man 
hostar upp slem), infektion i lungorna, knastrande ljud i lungorna (din läkare hör detta när 
han/hon lyssnar på lungorna med stetoskop) 
Kräkningar, illamående 
Förändringar av lungfunktionen (upptäcks genom testning) 
Ledsmärta 
Brist på energi, trötthet 
Förhöjd temperatur 
• 
• 
• 
• 
• 
Mindre vanliga (förekommer hos upp till 1 av 1 00 personer): 
Allergiska reaktioner (överkänslighetsreaktioner), symtom kan omfatta utslag och klåda 
Viktförändringar, minskad aptit 
Ångest 
Krampanfall 
• 
• 
• 
26 
 
 
 
 
 
 
 
 
 
 
 
 
 
 
 
• 
• 
• 
• 
• 
• 
• 
• 
• 
• 
• 
Sömnighet 
Blockering i öronen 
Bröstsmärta 
Andfåddhet 
Näsblod, katarr (slem i näsan som kan göra att du känner dig täppt), upphostning av tjockt, 
grönt slem, smärta i halsen och bihålorna 
Ovanliga ljud i bröstet (din läkare hör detta när han/hon lyssnar på dina lungor med stetoskop) 
Diarré, gaser 
Kraftig salivproduktion 
Tandvärk 
Protein i urinen (upptäcks genom testning) 
Törst 
De ovan nämnda biverkningarna har förekommit ungefär lika ofta hos personer i alla åldrar. 
Rapportering av biverkningar 
Om du får biverkningar, tala med läkare eller apotekspersonal. Detta gäller även eventuella 
biverkningar som inte nämns i denna information. Du kan också rapportera biverkningar direkt via det 
nationella rapporteringssystemet listat i bilaga V. Genom att rapportera biverkningar kan du bidra till 
att öka informationen om läkemedels säkerhet. 
5. 
Hur Colobreathe ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på ytterkartongen och på blisterkartan efter EXP. 
Utgångsdatumet är den sista dagen i angiven månad. 
Förvara Colobreathe vid högst 25 °C. 
Förvaras i originalförpackningen tills precis före användning. Fuktkänsligt. 
Om du/ditt barn oavsiktligt drar tillbaka folien och några kapslar kommer fram, ska dessa kapslar 
kasseras. 
Kassera Turbospin-inhalatorn efter att kapslarna i förpackningen tagit slut. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration 
Den aktiva substansen är kolistimetatnatrium. Varje kapsel innehåller 1 662 500 IE (vilket motsvarar 
ca 125 mg) kolistimetatnatrium. 
Övriga innehållsämnen är: 
Kapselhölje 
Gelatin 
Polyetylenglykol 
Natriumlaurylsulfat 
Renat vatten 
27 
 
 
 
 
 
 
 
 
 
 
 
 
 
 
 
Läkemedlets utseende och förpackningsstorlekar 
Colobreathe inhalationspulver, hård kapsel (inhalationspulver), levereras som små, hårda, 
genomskinliga gelatinkapslar som innehåller ett fint, vitt pulver.  
Turbospin är en torrpulverinhalator som drivs av inspiratoriskt flöde, och som tillverkas av polypropen 
och rostfritt stål. 
Kapslarna levereras i förpackningar med blister, och varje förpackningskartong innehåller: 
•  56 hårda kapslar – en Turbospin torrpulverinhalator som räcker i 4 veckor. 
•  8 hårda kapslar – en Turbospin torrpulverinhalator som räcker i 4 dagar. 
Eventuellt kommer inte alla förpackningsstorlekar att marknadsföras. 
Innehavare av godkännande för försäljning 
Teva B.V. 
Swensweg 5 
2031 GA Haarlem 
Nederländerna 
Tillverkare 
Teva Pharmaceuticals Europe BV 
Swensweg 5 
2031 GA Haarlem 
Nederländerna 
Millmount Healthcare Limited 
Block 7, City North Business Campus 
Stamullen 
Co Meath 
K32 YD60 
Irland 
Merckle GmbH 
Ludwig-Merckle-Str-3 
89143 Blaubeuren 
Tyskland 
Laboratorios Liconsa, S.A. 
Avda. Miralcampo, 7, Pol. Ind. 
Miralcampo 
19200 Azuqueca de Henares (Guadalajara) 
Spanien 
28 
 
 
 
 
 
 
 
 
 
 
 
 
 
 
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien 
Teva Pharma Belgium N.V./S.A./AG 
Tél/Tel: +32 38207373 
Lietuva 
UAB Teva Baltics 
Tel: +370 52660203 
България 
Тева Фарма ЕАД 
Teл: +359 24899585 
Česká republika 
Teva Pharmaceuticals CR, s.r.o. 
Tel: +420 251007111 
Danmark 
Teva Denmark A/S 
Tlf: +45 44985511 
Deutschland 
TEVA GmbH  
Tel: +49 73140208 
Eesti 
UAB Teva Baltics Eesti filiaal 
Tel: +372 6610801 
Ελλάδα 
TEVA HELLAS Α.Ε. 
Τηλ: +30 2118805000 
España 
Teva Pharma, S.L.U. 
Tel: +34 913873280 
France 
Teva Santé 
Tél: +33 155917800 
Hrvatska 
Pliva Hrvatska d.o.o. 
Tel: +385 13720000 
Ireland 
Teva Pharmaceuticals Ireland 
Tel: +44 2075407117 
Ísland 
Teva Pharma Iceland ehf. 
Sími: +354 5503300 
Italia 
Teva Italia S.r.l 
Tel: +39 028917981 
Luxembourg/Luxemburg 
Teva Pharma Belgium N.V./S.A./AG 
Belgique/Belgien 
Tél/Tel: +32 38207373 
Magyarország 
Teva Gyógyszergyár Zrt. 
Tel: +36 12886400 
Malta 
Teva Pharmaceuticals Ireland 
L-Irlanda 
Tel: +44 2075407117 
Nederland 
Teva Nederland B.V. 
Tel: +31 8000228400 
Norge 
Teva Norway AS 
Tlf: +47 66775590 
Österreich 
ratiopharm Arzneimittel Vertriebs-GmbH 
Tel: +43 1970070 
Polska 
Teva Pharmaceuticals Polska Sp. z o.o. 
Tel: +48 223459300 
Portugal 
Teva Pharma - Produtos Farmacêuticos, Lda. 
Tel: +351 214767550 
România 
Teva Pharmaceuticals S.R.L. 
Tel: +40 212306524 
Slovenija 
Pliva Ljubljana d.o.o. 
Tel: +386 15890390 
Slovenská republika 
TEVA Pharmaceuticals Slovakia s.r.o. 
Tel: +421 257267911 
Suomi/Finland 
Teva Finland Oy 
Puh/Tel: +358 201805900 
29 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Κύπρος 
TEVA HELLAS Α.Ε. 
Ελλάδα 
Τηλ: +30 2118805000 
Latvija 
UAB Teva Baltics filiāle Latvijā 
Tel: +371 67323666 
Denna bipacksedel ändrades senast  
Sverige 
Teva Sweden AB 
Tel: +46 42121100 
United Kingdom (Northern Ireland) 
Teva Pharmaceuticals Ireland 
Ireland 
Tel: +44 2075407117 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu/. Där finns också länkar till andra webbplatser rörande sällsynta sjukdomar 
och behandlingar. 
30 
 
 
 
 
 
 
 
