EMA/178154/2020 
EMEA/H/C/000539 
Velcade (bortezomib) 
Sammanfattning av Velcade och varför det är godkänt inom EU 
Vad är Velcade och vad används det för? 
Velcade är ett cancerläkemedel som vanligen används i kombination med andra läkemedel för 
behandling av multipelt myelom, en blodcancer, hos följande patienter: 
•  Vuxna vars sjukdom förvärras efter minst en annan behandling och som redan fått 
blodstamcellstransplantation eller inte kan få det. Till dessa patienter ges Velcade antingen som 
enda behandling eller i kombination med pegylerat liposomalt doxorubicin eller dexametason. 
• 
• 
Tidigare obehandlade vuxna som inte kan genomgå kemoterapi i högdos med 
blodstamcellstransplantation. Till dessa patienter ges Velcade i kombination med melfalan och 
prednison. 
Tidigare obehandlade vuxna som ska få kemoterapi i högdos följt av blodstamcellstransplantation. 
Till dessa patienter ges Velcade i kombination med dexametason, eller med dexametason plus 
talidomid. 
Velcade ges också för behandling av mantelcellslymfom, en annan blodcancer. Det ges till vuxna som 
inte har behandlats för sin cancer och som inte kan få blodstamcellstransplantation. Till dessa patienter 
ges Velcade i kombination med rituximab, cyklofosfamid, doxorubicin och prednison. 
Velcade innehåller den aktiva substansen bortezomib. 
Hur används Velcade? 
Velcade är receptbelagt. Behandlingen måste inledas under övervakning av läkare med erfarenhet av 
cancerkemoterapi. Velcade finns som en injektion som innehåller 1 mg eller 3,5 mg. 
Velcade ges som injektion i en ven. Velcade 3,5 mg kan också ges genom injektion under huden i låret 
eller buken. Läkemedlet får inte ges på något annat sätt. Velcade ges i behandlingscykler på 3–6 
veckor beroende på om Velcade ges ensamt eller i kombination med andra läkemedel. Dosen beror på 
patientens längd och vikt. 
Om patienten får allvarliga biverkningar kan läkaren minska dosen, fördröja behandlingen eller stoppa 
den helt och hållet. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European 
Union   
© European Medicines Agency, 2020. Reproduction is authorised provided the source is acknowledged. 
 
 
 
 
 
 
 
 
 
För mer information om hur du använder Velcade, läs bipacksedeln eller tala med läkare eller 
apotekspersonal. 
Hur verkar Velcade? 
Den aktiva substansen i Velcade, bortezomib, är en proteasomhämmare. Den blockerar proteasom, ett 
system inne i cellerna som bryter ned proteiner som inte behövs längre. Blockering av 
proteasomsystemet leder till en ansamling av oönskade proteiner som leder till att cellerna dör. 
Proteasomhämmare har större effekt på cancerceller än på normala celler. 
Vilka fördelar med Velcade har visats i studierna? 
Vid multipelt myelom visade 10 huvudstudier med över 4 300 vuxna att Velcade som gavs ensamt 
eller i kombination med andra läkemedel var effektivt för flera patientgrupper. Huvudeffektmåtten var 
antalet patienter vars sjukdom svarade på behandlingen och hur lång tid patienterna levde utan att 
deras sjukdom förvärrades. 
Vid mantelcellslymfom gjordes en huvudstudie med 487 tidigare obehandlade vuxna som inte ansågs 
lämpliga för stamcellstransplantation. Patienter som behandlades med Velcade tillsammans med 
rituximab, cyklofosfamid, doxorubicin och prednison levde i 24,7 månader utan att sjukdomen 
förvärrades, jämfört med 14,4 månader för patienter som behandlades med samma kombination men 
med ett annat läkemedel, vinkristin, i stället för Velcade. 
Vilka är riskerna med Velcade? 
De vanligaste biverkningarna som orsakas av Velcade (kan förekomma hos fler än 1 av 10 användare) 
är illamående, diarré, förstoppning, kräkningar, trötthet, svaghet, feber, trombocytopeni (lågt antal 
blodplättar som kan leda till lätthet att få blåmärken och blödningar), anemi (lågt antal röda 
blodkroppar), neutropeni (låga halter av en typ av vita blodkroppar som bekämpar infektioner), 
nervskada i armar och ben, huvudvärk, parestesi (domningar och stickningar), minskad aptit, andnöd, 
hudutslag, bältros och muskel- och skelettsmärta. 
De allvarligaste biverkningarna inbegriper hjärtsvikt, tumörlyssyndrom (komplikationer som beror på 
snabb nedbrytning av cancerceller), pulmonell hypertension (högt blodtryck i lungartärerna), posteriort 
reversibelt encefalopatisyndrom (en hjärnsjukdom), akut diffus infiltrativ pulmonell sjukdom (en 
allvarlig lungsjukdom) och autonom neuropati (skador på nerver som kontrollerar organ som t.ex. 
urinblåsa, ögon, tarm, hjärta och blodkärl). 
Velcade får inte ges till personer som är överkänsliga (allergiska) mot bortezomib, boron eller mot 
något annat innehållsämne. Det får inte ges till patienter med akut diffus infiltrativ pulmonell sjukdom 
eller perikardiell sjukdom (hjärtsäckssjukdom). 
En fullständig förteckning över biverkningar och restriktioner för Velcade finns i bipacksedeln. 
Varför är Velcade godkänt i EU? 
Europeiska läkemedelsmyndigheten (EMA) fann att fördelarna med Velcade är större än riskerna och 
att Velcade kan godkännas för försäljning i EU. 
Vad görs för att garantera säker och effektiv användning av Velcade? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Velcade har tagits med i produktresumén och bipacksedeln. 
Velcade Velcade (bortezomib) 
EMA/178154/2020 
Sida 2/3 
 
 
 
Liksom för alla läkemedel övervakas de vetenskapliga uppgifterna för Velcade kontinuerligt. 
Biverkningar som har rapporterats för Velcade utvärderas noggrant och nödvändiga åtgärder vidtas för 
att skydda patienterna. 
Mer information om Velcade 
Den 26 april 2004 beviljades Velcade ett godkännande för försäljning som gäller i hela EU. 
Mer information om Velcade finns på EMA:s webbplats: 
ema.europa.eu/medicines/human/EPAR/velcadeema.europa.eu/medicines/human/EPAR/velcade. 
Denna sammanfattning uppdaterades senast 04-2020. 
Velcade Velcade (bortezomib) 
EMA/178154/2020 
Sida 3/3 
 
 
 
