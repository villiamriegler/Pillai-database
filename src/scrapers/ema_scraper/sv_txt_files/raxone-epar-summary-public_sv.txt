EMA/452944/2015 
EMEA/H/C/003834 
Sammanfattning av EPAR för allmänheten 
Raxone 
idebenon 
Detta är en sammanfattning av det offentliga europeiska utredningsprotokollet (EPAR) för Raxone. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Raxone ska användas. 
Praktisk information om hur Raxone ska användas finns i bipacksedeln. Du kan också kontakta din 
läkare eller apotekspersonal. 
Vad är Raxone och vad används det för? 
Raxone är ett läkemedel som används vid behandling av nedsatt syn hos vuxna och ungdomar från 
12 års ålder som har Lebers hereditära optikusneuropati (LHON), en ärftlig sjukdom som kännetecknas 
av gradvis förlorad synförmåga. Raxone innehåller den aktiva substansen idebenon. 
Eftersom antalet patienter med Lebers hereditära optikusneuropati är litet betraktas sjukdomen som 
sällsynt och Raxone klassificerades som särläkemedel (ett läkemedel som används vid sällsynta 
sjukdomar) den 15 februari 2007. 
Raxone är ett ”hybridläkemedel”, vilket innebär att det liknar ett ”referensläkemedel” som innehåller 
samma aktiva substans, men Raxone har en annan styrka av idebenon. Referensläkemedlet för 
Raxone är Mnesis (45 mg tabletter). 
Hur används Raxone? 
Raxone är receptbelagt och behandling ska inledas och övervakas av en läkare med erfarenhet av 
LHON. Raxone finns som 150 mg tabletter, och rekommenderad dos är två tabletter som tas tre 
gånger om dagen tillsammans med föda. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
 
  
 
 
 
 
Hur verkar Raxone? 
Den aktiva substansen i Raxone, idebenon, är en antioxidant som verkar på mitokondrierna (de 
strukturer i cellerna som producerar den energi cellerna behöver för att fungera). Patienter som 
drabbas av LHON har mutationer (defekter) i mitokondriernas genetiska material. Detta innebär att 
mitokondrierna inte fungerar på rätt sätt för att framställa energi, utan producerar giftiga former av 
syre (fria radikaler) som skadar nervceller i ögat som behövs för att se. Idebenon tros förbättra 
produktionen av energi genom att återställa mitokondriernas funktion, vilket förhindrar den cellskada 
och förlorade synförmåga som ses vid LHON. 
Vilken nytta med Raxone har visats i studierna? 
Raxone har undersökts i en huvudstudie på 85 patienter med LHON, där det jämfördes med placebo 
(en overksam behandling) under 24 veckor. Huvudmåttet på effekt var förbättring av synen, främst 
baserat på antalet bokstäver som patienterna kunde läsa på en vanlig synundersökningstavla. Vid 
slutet av studien kunde patienterna som behandlades med Raxone i genomsnitt läsa 3 till 6 bokstäver 
mer än patienterna som fick placebo. Vidare kunde vissa patienter som i början av studien beskrevs 
som ”off chart” (kunde inte läsa någon bokstav på tavlan) läsa minst en rad vid ögonundersökningen 
efter behandlingen, vilket också betraktades som kliniskt viktigt. Dessutom hade 30 procent av 
patienterna som behandlades med Raxone (16 av 53) en kliniskt relevant återhämtad synförmåga i 
minst ett öga, jämfört med 10 procent av patienterna (3 av 29) i placebogruppen. 
Kompletterande understödjande uppgifter om nyttan med Raxone kom från ett EAP (Expanded Access 
Programme), där Raxone tillgängliggjordes för enskilda patienter som inte deltog i någon klinisk studie, 
och från en undersökning av patientjournaler i vilken ingick uppgifter från patienter med LHON som 
inte fick någon behandling. 
Efter analys av alla dessa data framgick ett konsekvent mönster där generellt en större andel patienter 
som behandlades med Raxone hade förbättrad syn jämfört med obehandlade eller placebo-behandlade 
patienter. 
Vilka är riskerna med Raxone? 
De vanligaste biverkningarna som orsakas av Raxone (kan uppträda hos fler än 1 av 10 personer) är 
nasofaryngit och förkylning. Lindrig till måttlig diarré och ryggsmärta är också vanligt (drabbar upp till 
1 av 10 personer). 
En fullständig förteckning över biverkningar och restriktioner för Raxone finns i bipacksedeln. 
Varför godkänns Raxone? 
Kommittén för humanläkemedel (CHMP) fann att nyttan med Raxone är större än riskerna och 
rekommenderade att Raxone skulle godkännas för försäljning i EU. 
Kommittén noterade bristen på behandlingar för att förebygga eller vända den förlorade synförmågan 
hos patienter med LHON. Resultaten av huvudstudien visade på en förbättrad synförmåga hos 
patienter som behandlades med Raxone, och denna trend mot en gynnsam effekt bekräftades av 
kompletterande uppgifter från ett EAP och en undersökning av patientjournaler. Vad gäller säkerheten 
av Raxone var de flesta av läkemedlets biverkningar av lindrig eller måttlig svårighetsgrad. 
Raxone har godkänts i enlighet med reglerna om ”godkännande i undantagsfall”. Detta beror på att det 
inte har varit möjligt att få fullständig information om Raxone eftersom sjukdomen är sällsynt. 
Raxone 
EMA/452944/2015 
Sida 2/3 
 
 
 
Europeiska läkemedelsmyndigheten kommer att granska ny information om produkten varje år och 
uppdatera denna sammanfattning när det behövs. 
Vilken information om Raxone saknas för närvarande? 
Eftersom Raxone har godkänts i enlighet med reglerna om godkännande i undantagsfall kommer 
företaget som marknadsför Raxone att utföra kompletterande studier om de långvariga effekterna och 
säkerheten av Raxone, och upprätta och föra ett register över LHON-patienter som behandlas med 
Raxone. 
Vad görs för att garantera säker och effektiv användning av Raxone? 
En riskhanteringsplan har tagits fram för att se till att Raxone används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Raxone. Där anges också lämpliga försiktighetsåtgärder som vårdpersonal och patienter ska vidta. 
I sammanfattningen av riskhanteringsplanen finns mer information. 
Mer information om Raxone 
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Raxone finns i bipacksedeln (ingår också i EPAR). Du kan också 
kontakta din läkare eller apotekspersonal. 
Sammanfattningen av ställningstagandet om Raxone från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Raxone 
EMA/452944/2015 
Sida 3/3 
 
 
 
