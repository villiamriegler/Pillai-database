EMA/553297/2018 
EMEA/H/C/000726 
Epoetin Alfa Hexal (epoetin alfa) 
Sammanfattning av Epoetin Alfa Hexal och varför det är godkänt inom EU 
Vad är Epoetin Alfa Hexal och vad används det för? 
Epoetin Alfa Hexal är ett läkemedel som ges i följande situationer: 
• 
• 
• 
• 
• 
För att behandla anemi (lågt antal röda blodkroppar) som orsakar symtom hos patienter som lider 
av kronisk njursvikt (en långvarig, tilltagande försämring av njurarnas funktion) eller andra 
njurproblem. 
För att behandla anemi hos vuxna som får kemoterapi för vissa cancerformer och för att minska 
behovet av blodtransfusioner. 
För att öka mängden blod som kan tas från vuxna patienter med måttlig anemi och normal järnhalt 
i blodet som ska genomgå en operation och ge blod inför sin egen operation (autolog 
blodtransfusion). 
För att minska behovet av blodtransfusioner hos vuxna med måttlig anemi som ska genomgå en 
större ortopedisk (skelett-)operation, t.ex. höftoperation. Det ges till patienter med normal järnhalt 
i blodet som skulle kunna få komplikationer av en blodtransfusion, om de inte ger eget blod före 
operationen och förväntas förlora mellan 900 och 1 800 ml blod. 
För att behandla anemi hos vuxna med myelodysplastiskt syndrom (tillstånd där bildandet av friska 
blodkroppar inte fungerar). Epoetin Alfa Hexal ges när patienterna löper låg eller måttlig risk för att 
utveckla akut myeloisk leukemi och har låga halter av det naturliga hormonet erytropoietin. 
Epoetin Alfa Hexal innehåller den aktiva substansen epoetin alfa och är en biosimilar (liknande 
biologiskt läkemedel), vilket innebär att Epoetin Alfa Hexal i hög grad liknar ett annat biologiskt 
läkemedel (”referensläkemedel”) som redan är godkänt i EU. Referensläkemedlet för Epoetin Alfa 
Hexal är Eprex/Erypo. Mer information om biosimilarer finns här. 
Hur används Epoetin Alfa Hexal? 
Epoetin Alfa Hexal är receptbelagt och behandling måste inledas under övervakning av en läkare som 
har erfarenhet av att behandla patienter med de tillstånd som Epoetin Alfa Hexal används för. 
Järnhalten i blodet ska kontrolleras hos alla patienter för att säkerställa att den inte är för låg, och 
järntillskott ska ges vid behov. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
  
 
 
 
Epoetin Alfa Hexal finns i förfyllda sprutor vid olika styrkor och ges som en injektion i en ven eller som 
en injektion under huden, beroende på vilket tillstånd behandlingen satts in för. Injektionen under 
huden kan ges av patienterna själva eller av deras vårdgivare om de har fått lära sig hur man gör. 
Dosen, injektionsfrekvensen och behandlingstiden anpassas också efter orsaken till att Epoietin Alfa 
Hexal används och efter patientens kroppsvikt, och justeras efter hur väl läkemedlet verkar. 
För patienter med njursvikt, myelodysplastiskt syndrom eller patienter som får kemoterapi ska 
hemoglobinhalten ligga inom det rekommenderade intervallet (mellan 10 och 12 gram per deciliter hos 
vuxna och mellan 9,5 och 11 g/dl hos barn). Hemoglobin är det protein i de röda blodkropparna som 
transporterar syre i kroppen. Dessa patienter bör få lägsta möjliga dos för att symtomen ska 
kontrolleras på ett tillfredsställande sätt. 
För att få mer information om hur du använder Epoetin Alfa Hexal, läs bipacksedeln eller tala med 
läkare eller apotekspersonal. 
Hur verkar Epoetin Alfa Hexal? 
Den aktiva substansen i Epoetin Alfa Hexal, epoetin alfa, är en kopia av ett hormon som kallas 
erytropoietin, och verkar på exakt samma sätt som det naturliga hormonet när det gäller att stimulera 
bildandet av röda blodkroppar i benmärgen. Erytropoietin bildas i njurarna. Hos patienter som får 
kemoterapi eller har njurproblem kan anemi orsakas av brist på erytropoietin eller av att kroppen inte 
svarar tillräckligt väl på naturligt erytropoietin. I sådana fall används epoetin alfa för att öka antalet 
röda blodkroppar. Epoetin alfa används också före operation för att öka antalet röda blodkroppar och 
bidra till att minimera följderna av blodförlust. 
Vilka fördelar med Epoietin Alfa Hexal har visats i studierna? 
Laboratoriestudier där man jämförde Epoietin Alfa Hexal med referensläkemedlet Eprex/Erypo har visat 
att den aktiva substansen i Epoietin Alfa Hexal är mycket lik den i Eprex/Erypo vad gäller struktur, 
renhet och biologisk aktivitet. Studier har också visat att Epoietin Alfa Hexal och Eprex/Erypo 
framställer liknande halter av den aktiva substansen i kroppen. 
Dessutom visade sig Epoetin Alfa Hexal vara lika effektivt som Eprex/Erypo när det gäller att öka och 
bibehålla antalet röda blodkroppar i flera studier. 
Epoetin Alfa Hexal, som injicerades i en ven, jämfördes med referensläkemedlet i en huvudstudie som 
omfattade 479 patienter med anemi som orsakats av njurproblem. Samtliga patienter hade fått 
Eprex/Erypo injicerat i en ven under åtminstone 8 veckor innan de antingen övergick till Epoetin Alfa 
Hexal eller fortsatte med Eprex/Erypo. Det viktigaste effektmåttet var förändringen av 
hemoglobinnivåerna mellan studiens början och utvärderingsperioden, mellan vecka 25 och 29. 
Patienter som bytte till Epoetin Alfa Hexal bibehöll hemoglobinnivåer i samma grad som dem som 
fortsatte med Eprex/Erypo. Ytterligare en studie visade att Epoetin Alfa Hexal var säkert och effektivt 
när det gavs under huden hos 416 patienter med kronisk njursvikt. 
En annan studie visade att Epoetin Alfa Hexal injicerat under huden var lika effektivt när det gäller att 
bibehålla hemoglobinnivåerna som Eprex/Erypo hos 114 cancerpatienter som fick kemoterapi. 
Eftersom Epoetin Alfa Hexal är en biosimilar behöver inte studierna om epoetin alfas effekt och 
säkerhet som utförts med Eprex/Erypo utföras på nytt med Epoetin Alfa Hexal. 
Epoetin Alfa Hexal (epoetin alfa)  
EMA/553297/2018  
Sida 2/3 
 
 
 
 
 
Vilka är riskerna med Epoetin Alfa Hexal? 
De vanligaste biverkningarna som orsakas av Epoetin Alfa Hexal (kan uppträda hos fler än 1 av 10 
personer) är illamående, diarré, kräkningar, feber och huvudvärk. Influensaliknande symtom kan 
också uppträda, i synnerhet i början av behandlingen. En fullständig förteckning över biverkningar som 
rapporterats för Epoetin Alfa Hexal finns i bipacksedeln. 
Epoetin Alfa Hexal får inte ges till följande grupper: 
• 
• 
• 
• 
Patienter som har utvecklat ren erytrocytaplasi (minskat eller upphört bildande av röda 
blodkroppar) till följd av behandling med något erytropoietinpreparat. 
Patienter med högt blodtryck som inte kontrolleras tillräckligt. 
Patienter som genomgår operationer och inte kan ta blodproppsförebyggande läkemedel. 
Patienter som ska genomgå större ortopediska operationer och har svåra kardiovaskulära problem 
(problem med hjärta och kärl), inklusive patienter som nyligen haft en hjärtinfarkt eller stroke. 
När Epoetin Alfa Hexal används vid autolog blodtransfusion ska de restriktioner som normalt är 
förenade med denna typ av transfusion iakttas. 
En fullständig förteckning över restriktioner finns i bipacksedeln. 
Varför är Epoetin Alfa Hexal godkänt i EU? 
Europeiska läkemedelsmyndigheten (EMA) fann att det styrkts att Epoetin Alfa Hexal i enlighet med 
EU:s krav för biosimilarer har en kvalitets-, säkerhets- och effektprofil som är mycket lik profilen för 
Eprex/Erypo och att Epoetin Alfa Hexal fördelas i kroppen på samma sätt. Dessutom har studier visat 
att läkemedlets effekter motsvarar dem av Eprex/Erypo när det gäller att öka och bibehålla antalet 
blodkroppar hos patienter med kronisk njursvikt eller som genomgår kemoterapi. EMA fann därför att 
fördelarna är större än de konstaterade riskerna, liksom för Eprex/Erypo och att Epoetin Alfa Hexal kan 
godkännas för försäljning. 
Vad görs för att garantera säker och effektiv användning av Epoetin Alfa 
Hexal? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Epoetin Alfa Hexal har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Epoetin Alfa Hexal kontinuerligt. 
Biverkningar som har rapporterats för Epoetin Alfa Hexal utvärderas noggrant och nödvändiga åtgärder 
vidtas för att skydda patienterna. 
Mer information om Epoetin Alfa Hexal 
Den 28 augusti 2007 beviljades Epoetin Alfa Hexal ett godkännande för försäljning som gäller i hela 
EU. 
Mer information om Epoetin Alfa Hexal finns på EMA:s webbplats ema.europa.eu/Find medicine/Human 
medicines/European Public Assessment Reports. 
Denna sammanfattning uppdaterades senast 08-2018. 
Epoetin Alfa Hexal (epoetin alfa)  
EMA/553297/2018  
Sida 3/3 
 
 
 
 
 
