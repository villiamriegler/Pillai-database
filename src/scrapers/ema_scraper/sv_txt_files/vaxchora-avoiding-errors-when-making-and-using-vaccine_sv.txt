1 April 2020
EMA/68844/2020 
Vaxchora: hur man undviker fel vid beredning och 
användning av vaccinet 
Vaxchora, ett peroralt koleravaccin, är godkänt för användning i EU. Vaccinet finns i pulverform och 
den person som tar det måste blanda det med vatten före intaget. Vaccinets effekt kan påverkas om 
man inte följer anvisningarna i bipacksedeln om hur det ska beredas. Tillsammans med 
produktresumén, som är avsedd för hälso- och sjukvårdspersonal, och bipacksedeln som är avsedd för 
den som tar Vaxchora, kommer därför ytterligare information om hur vaccinet ska beredas och tas att 
lämnas till läkarna och till dem som tar vaccinet. 
I varje vaccinförpackning finns två dospåsar: en märkt med siffran ”1” som innehåller ett pulver till en 
buffertlösning, och en märkt med siffran ”2” som innehåll vaccinpulvret. 
Information till dig som ska ta Vaxchora 
•
•
•
•
•
•
Förvara Vaxchora i kylskåpet tills det är dags att ta det.
Följ de steg-för-steg-anvisningar som du har fått om hur Vaxchora ska beredas. Det är särskilt
viktigt att dospåsarna används i rätt ordning när du bereder vaccinet.
För att bereda vaccinet måste du ha 100 ml flaskvatten utan kolsyra (”stilla vatten”), antingen
kylskåpskallt eller rumstempererat. Använd inte kranvatten.
Låt inte pulvret eller vaccinlösningen komma i kontakt med hud eller ögon. Om du rör vid vaccinet
ska du tvätta av området med tvål och varmt vatten.
Ta inte vaccinet om du har spillt ut vätska eller pulver, utan gör en ny dos. Rengör med tvål (eller
antibakteriellt desinfektionsmedel) och varmt vatten där du har spillt.
Ät eller drick inget under 1 timme före och 1 timme efter du har tagit vaccinet.
• Drick upp hela mängden vaccin inom 15 minuter efter att du berett vaccinet. Det kan finnas rester
av fasta partiklar men dessa måste kastas.
•
•
Kasta tomma dospåsar och avfallsmaterial i enlighet med lokala riktlinjer för biosäkerhet. Fråga
läkare, apotekspersonal eller sjuksköterska om hur man kastar medicinskt avfall. Tvätta händerna
med tvål och vatten när du har tagit vaccinet.
Tala med läkare, apotekspersonal eller sjuksköterska om du har frågor eller vill veta mer om hur
man bereder och tar Vaxchora.
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union  
© European Medicines Agency, 2020. Reproduction is authorised provided the source is acknowledged. 
 
Information till hälso- och sjukvårdspersonal 
•  Det finns risk för felhantering vid beredning och användning av Vaxchora. Personen som tar 
vaccinet måste noga följa anvisningarna i bipacksedeln. 
•  Hälso- och sjukvårdspersonalen ska se till att den som tar vaccinet får bipacksedeln (med 
detaljerade anvisningar om hur vaccinet bereds) och en vägledning för patient/vårdare. 
•  Hälso- och sjukvårdspersonalen ska instruera personen som tar vaccinet (eller vårdaren) i hur man 
bereder och tar Vaxchora. Särskilt viktigt är att den som tar vaccinet förstår vikten av 
− 
korrekt förvaring fram tills vaccinet bereds och att det ska tas omedelbart efter beredningen, 
−  att dospåsarna används i rätt ordning vid beredningen, 
−  att vaccindosen tas minst 1 timme före eller efter mat och dryck, 
− 
korrekt rengöring eller kassering av material som använts för att bereda och ta vaccinet, enligt 
lokala riktlinjer för biosäkerhet. 
•  Hälso- och sjukvårdspersonalen ska rapportera alla medicineringsfel via det nationella 
rapporteringssystemet. 
Mer om läkemedlet 
Vaxchora är ett vaccin för immunisering mot sjukdom orsakad av Vibrio cholerae serogrupp O1. Det 
innehåller en försvagad form av kolerabakterien Vibrio cholerae (serogrupp O1) och ges som 
engångsdos minst 10 dagar före potentiell exponering för kolerabakterier. 
Mer information om Vaxchora finns på EMA:s webbplats: 
ema.europa.eu/medicines/human/EPAR/vaxchora 
Vaxchora: hur man undviker fel vid beredning och användning av vaccinet  
EMA/68844/2020  
Sida 2/2 
 
 
 
 
 
 
 
