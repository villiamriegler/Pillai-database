EMA/505047/2020 
EMEA/H/C/004249 
Zejula (niraparib) 
Sammanfattning av Zejula och varför det är godkänt inom EU 
Vad är Zejula och vad används det för? 
Zejula är ett cancerläkemedel som ges till kvinnor med avancerad äggstockscancer, som innefattar 
cancer i äggstockarna, äggledarna (som förbinder äggstockarna med livmodern) eller bukhinnan. 
Läkemedlet kan ges ensamt för (fortsatt) underhållsbehandling till följande patienter: 
•  Kvinnor som nyligen fått diagnosen avancerad cancer och hos vilka cancern har krympt eller 
försvunnit med platinabaserade läkemedel. 
•  Kvinnor vars cancer har kommit tillbaka efter att ha svarat på tidigare behandling och hos vilka 
cancern har krympt eller försvunnit med platinabaserade läkemedel. 
Äggstockscancer är sällsynt och Zejula klassificerades som särläkemedel (ett läkemedel som används 
vid sällsynta sjukdomar) den 4 augusti 2010. Mer information om klassificeringen som särläkemedel 
finns här: 
ema.europa.eu/Find medicine/Human medicines/Rare disease designation 
Zejula innehåller den aktiva substansen niraparib. 
Hur används Zejula? 
Zejula finns som kapslar (100 mg) som tas genom munnen. Dosen är 2 eller 3 kapslar en gång om 
dagen, beroende på patientens vikt, antal blodplättar eller om cancern har kommit tillbaka efter 
tidigare behandling. Behandlingen ska pågå så länge patienten har nytta av den. Läkaren kan avbryta 
behandlingen eller minska dosen om patienten får vissa biverkningar. 
Läkemedlet är receptbelagt och behandling ska sättas in och övervakas av en läkare med erfarenhet 
av användning av cancerläkemedel. 
För mer information om hur du använder Zejula, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2020. Reproduction is authorised provided the source is acknowledged. 
 
 
 
 
 
 
Hur verkar Zejula? 
Den aktiva substansen i Zejula, niraparib, blockerar verkan av de enzymer som kallas PARP-1 och 
PARP-2 och som hjälper till att reparera skadat DNA i cellerna när cellerna delar sig för att bilda nya 
celler. När PARP-enzymerna blockeras kan de inte reparera skadat DNA i cancercellerna, vilket gör att 
cancercellerna dör. 
Vilka fördelar med Zejula har visats i studierna? 
Zejula ökade tiden som kvinnorna levde utan att sjukdomen förvärrades i två huvudstudier som 
omfattade över 1 000 kvinnor med äggstockscancer, inklusive cancer i äggledarna eller bukhinnan. 
En studie omfattade kvinnor med höggradig epitelial äggstockscancer som hade kommit tillbaka efter 
tidigare behandling med två eller flera platinabaserade behandlingar. Kvinnorna hade uppnått ett 
varaktigt svar (det hade gått minst sex månader utan att cancern förvärrats) före den senaste 
platinabaserade behandlingen. Efter behandling med Zejula levde kvinnorna i genomsnitt 
11,3 månader utan att sjukdomen förvärrades, jämfört med 4,7 månader för kvinnor som fick placebo 
(overksam behandling). 
En annan studie omfattade kvinnor med avancerad höggradig epitelial äggstockscancer som endast 
hade behandlats med ett platinabaserat läkemedel och vars cancer hade krympt eller försvunnit. 
Kvinnor som sedan fortsatte behandlingen med Zejula levde 13,8 månader utan att sjukdomen 
förvärrades, jämfört med 8,2 månader för kvinnor som fick placebo (overksam behandling). 
Vilka är riskerna med Zejula? 
De vanligaste biverkningarna som orsakas av Zejula (kan förekomma hos fler än 1 av 10 användare) 
är illamående, trombocytopeni (lågt antal blodplättar), trötthet och svaghet, anemi (lågt antal röda 
blodkroppar), förstoppning, kräkningar, buksmärta, neutropeni (låga halter av neutrofiler, en typ av 
vita blodkroppar), sömnlöshet, huvudvärk, minskad aptit, diarré, dyspné (andnöd), hypertoni (högt 
blodtryck), ryggsmärta, yrsel, hosta, ledsmärta, värmevallningar och minskat antal vita blodkroppar. 
Allvarliga biverkningar är till exempel trombocytopeni och anemi. En fullständig förteckning över 
biverkningar som rapporterats för Zejula finns i bipacksedeln. 
Zejula får inte ges till kvinnor som ammar. En fullständig förteckning över restriktioner finns i 
bipacksedeln. 
Varför är Zejula godkänt i EU? 
Även om det finns behandlingar mot avancerad äggstockscancer kommer sjukdomen oundvikligen 
tillbaka. Zejula har visats förlänga tiden innan sjukdomen förvärras igen hos patienter som har svarat 
på platinabaserade behandlingar. Detta kan göra det möjligt att fördröja behandlingen av 
äggstockscancer. Vad gäller säkerheten kan biverkningarna i allmänhet hanteras genom 
dosminskningar. 
Europeiska läkemedelsmyndigheten (EMA) fann därför att fördelarna med Zejula är större än riskerna 
och rekommenderade att Zejula kan godkännas för försäljning i EU. 
Vad görs för att garantera säker och effektiv användning av Zejula? 
Företaget som marknadsför Zejula kommer att lämna de slutliga analyserna av studien av Zejulas 
effekt vid avancerad epitelial (FIGO-stadierna III och IV) höggradig äggstockscancer. 
Zejula (niraparib) 
EMA/505047/2020 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Zejula har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Zejula kontinuerligt. Biverkningar 
som har rapporterats för Zejula utvärderas noggrant och nödvändiga åtgärder vidtas för att skydda 
patienter. 
Mer information om Zejula 
Den 16 november 2017 beviljades Zejula ett godkännande för försäljning som gäller i hela EU. 
Mer information om Zejula finns på EMA:s webbplats: 
https://www.ema.europa.eu/en/medicines/human/EPAR/zejula. 
Denna sammanfattning uppdaterades senast 10-2020. 
Zejula (niraparib) 
EMA/505047/2020 
Sida 3/3 
 
 
 
 
