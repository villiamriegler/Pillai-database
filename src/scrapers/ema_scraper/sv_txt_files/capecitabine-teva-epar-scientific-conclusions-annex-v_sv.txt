Bilaga IV 
Vetenskapliga slutsatser 
1 
 
 
 
 
 
 
 
 
 
 
 
 
Vetenskapliga slutsatser 
5-fluorouracil (5-FU) är en pyrimidinanalog som kompetitivt hämmar enzymet tymidylatsyntas (TS) och 
därmed skapar en tyminbrist som leder till hämning av syntesen av deoxiribonukleinsyra (DNA) och till 
cytotoxicitet.  Den  hämmar  i  mindre  utsträckning  även  syntesen  av  ribonukleinsyra  (RNA).  Effekterna 
märks mest i snabbväxande celler och kan leda till celldöd. 
Dihydropyrimidindehydrogenas (DPD) är det hastighetsbegränsande steget i nedbrytningen av 5-
fluorouracil och spelar en avgörande roll för elimineringen av 5-fluorouracil (och relaterade 
substanser). Patienter med DPD-brist som behandlas med fluorouracil eller relaterade substanser kan 
därför drabbas av allvarlig och fatal toxicitet. 
Trots att DPD-brist är en känd riskfaktor vid användning av dessa läkemedel och att genetisk testning 
för DPD-brist rekommenderas när läkemedel används vid onkologiska indikationer, krävs det i nuläget 
ingen förhandsscreening avseende DPD-brist innan behandling sätts in. 
Det franska cancerinstitutet (INCA) inrättade och startade år 2014 ett treårigt kliniskt 
forskningsprogram på sjukhus (PHRC), FUSAFE (2015–2017), samordnat av den franska gruppen för 
klinisk onkofarmakologi (GPCO-Unicancer) och det franska nätverket för farmakogenetik (RNPGx). 
Syftet med FUSAFE var att utarbeta rekommendationer för läkare för att uppnå säker förskrivning av 
fluoropyrimidiner baserat på en på förhand konstaterad DPD-brist. 
År 2018 inledde INCA en djupgående granskning av alla tillgängliga data om förhandstestning för att 
upptäcka DPD-brist, och i december 2018 publicerades en detaljerad rekommendation om de 
lämpligaste metoderna för screening av DPD-brist med tanke på nuvarande klinisk praxis inom 
onkologi. 
På grundval av dessa rekommendationer ansåg den franska läkemedelsmyndigheten (ANSM) att 
produktinformationen om systemiskt fluorouracil och dess prodrugs (kapecitabin och tegafur) inte 
återspeglar aktuella kunskaper om de olika screeningtester som användes för att påvisa DPD-brist och 
den 13 mars 2019 inledde Frankrike ett hänskjutningsförfarande i enlighet med artikel 31 i direktiv 
2001/83/EG till följd av farmakovigilansdata, med en begäran om att PRAC skulle bedöma behovet av 
åtgärder på EU-nivå när det gäller upptäckt av patienter med DPD-brist (särskilt genom genotypning 
och/eller fenotypning) hos patienter som behandlas med systemiskt fluorouracil och 
fluorouracilbesläktade substanser (kapecitabin och tegafur) och utfärda en rekommendation om 
huruvida relevanta godkännanden för försäljning ska bibehållas, ändras, tillfälligt upphävas eller 
återkallas. 
Eftersom risken för systemisk exponering av 5-fluorouracil efter administrering av topikal beredning 
eller efter metabolisering av flucytosin inte helt kunde uteslutas, enades PRAC vid sitt plenarmöte i 
mars 2019 om att utöka omfattningen av hänskjutningsförfarandet så att det även inkluderade en 
granskning av dessa läkemedel. 
PRAC  antog  en  rekommendation  den  12 mars  2020,  vilken  sedan  beaktades  av  kommittén  för 
humanläkemedel (CHMP) i enlighet med artikel 107k i direktiv 2001/83/EG. 
Övergripande sammanfattning av PRAC:s vetenskapliga utvärdering 
Parenteralt 5-fluorouracil och relaterade substanser som kapecitabin och tegafur är systemiska 
fluoropyrimidiner, allmänt använda inom onkologin som grundpelare i en stor del av de 
kemoterapibehandlingar som används mot ett brett spektrum av cancersjukdomar i dagsläget. 
5-fluorouracil finns även som topikala beredningar för behandling av knappt palpabel och/eller måttligt 
tjock hyperkeratotisk aktinisk keratos (grad I/II) hos immunkompetenta vuxna, liksom för behandling 
2 
 
av vårtor (5-fluorouracil, 0,5 % lösning) eller behandling av ytliga premaligna och maligna 
hudlesioner; keratoser inklusive senila, aktiniska och arsenikorsakade former, keratoakantom, Bowens 
sjukdom och ytligt basalcellskarcinom (5-FU, 5 % kräm). 
Flucytosin (5-FC), en annan prodrug till 5-fluorouracil, är avsedd specifikt för behandling av svåra 
systemiska svampinfektioner av känsliga patogener. 
DPD är det viktigaste metaboliserande enzymet för 5-fluorouracil (80-85 % katabol clearance). Dess 
aktivitet kan variera betydligt och leda till en möjlig enzymatisk brist som kan innebära allt från en 
partiell till en total förlust av enzymaktiviteten. DPD-brist är delvis kopplat till genetiska polymorfismer 
i genen DPYD, men kan också ha andra orsaker. Prevalensen för partiell respektive total DPD-brist i 
hela populationen varierar i olika källor och har uppskattats till cirka 3-9 % respektive 0,01-0,3 %. 
Om patienter med DPD-brist behandlas med 5-fluorouracil eller relaterade substanser kan det leda till 
allvarliga och livshotande biverkningar såsom svår diarré, stomatit, neutropeni och neurotoxicitet. 
Fluoropyrimidinets toxicitet hos patienter med DPD-brist verkar ha samband med DPD-aktiviteten, där 
de starkaste och ofta livshotande eller till och med fatala toxiska effekterna observerats hos patienter 
med total DPD-brist. PRAC anser därför att nytta-riskförhållandet för parenteralt 5-fluorouracil och 
relaterade substanser som kapecitabin, tegafur och flucytosin inte är positivt hos patienter med total 
DPD-brist, och att dessa läkemedel därför ska vara kontraindicerade till patienter med konstaterad 
total DPD-brist. 
Den kliniska situationen vid partiellt nedsatt DPD-aktivitet är inte lika entydig. Partiell DPD-brist är 
också förknippat med ökad risk för allvarlig toxicitet, men i avsaknad av lämpliga alternativa 
behandlingar kan patienterna behandlas med försiktighet. Dosminskning kan övervägas. 
För att utvärdera metoder som kan identifiera patienter med partiell eller total DPD-brist före 
behandlingen och minska risken för livshotande biverkningar, har PRAC beaktat data som inlämnats 
under hänskjutningsförfarandet från innehavare av godkännande för försäljning av de berörda 
läkemedlen vad gäller risken för toxicitet på grund av brist på dihydropyrimidindehydrogenas (DPD) 
och de olika screeningmetoder som i nuläget finns tillgängliga för att upptäcka patienter med DPD-
brist, liksom en analys av EudraVigilance-data som utförts av EMA samt interventioner från tredje part. 
PRAC beaktade även resultatet av ett samråd med den vetenskapliga rådgivande gruppen för onkologi 
och EMA:s arbetsgrupp för farmakogenomik. 
Möjligheten att identifiera patienter med total och partiell DPD-brist kan ge vägledning inför beslutet 
om vilka som inte ska behandlas med fluoropyrimidiner och vilka som ska behandlas med lägre dos på 
grund av den ökade risken för svåra eller livshotande toxiciteter. Genotypning och fenotypning 
betraktas i dag som de bästa metoderna för att identifiera patienter med DPD-brist, men båda har sina 
begränsningar. 
Genom genotypning kan bara DPD-brist kopplad till de testade DPYD-varianterna upptäckas, men det 
verkar som om andra sällsynta eller okända DPYD-varianter, eller icke-genetiska faktorer, också kan 
bidra till en lägre DPD-aktivitet. Dessutom finns det endast ett måttligt samband mellan DPYD-genotyp 
och DPD-aktivitet. Ett antal patienter med heterozygot DPYD-genotyp har visat sig ha normal DPD-
aktivitet, och kan därför komma att diagnostiseras som falskt positiva. Bland de tillgängliga metoderna 
för DPD-screening är dock genotypning den enklaste att utföra, den mest robusta och mest använda 
tekniken. 
DPD-fenotypning kan lösa de nämnda problemen genom direkt mätning av det endogena DPD-
substratet uracil (U). Det finns dock en osäkerhet kring vilka gränsvärden för uracil som ska användas 
för total respektive partiell DPD-brist eftersom dessa inte har validerats prospektivt. Dessutom saknas 
tillförlitliga data om både säkerhet och effekt vid dosering anpassad efter testresultatet vid DPD-
fenotypning. 
3 
Så länge det inte finns några data som jämför de båda metoderna föreslår PRAC att båda ska 
beskrivas i produktresumén som möjliga strategier för att identifiera patienter med DPD-brist. 
Tester för sällsynta mutationer i DPYD-genen som utförs före behandlingen kan identifiera patienter med 
DPD-brist. 
De fyra DPYD-varianterna c.1905+1G>A (även benämnd DPYD*2A), c.1679T>G (DPYD*13), 
c.2846A>T och c.1236G>A/HapB3 kan orsaka total frånvaro av eller försvagad DPD-enzymaktivitet. 
Andra sällsynta varianter kan också ha samband med ökad risk för allvarlig eller livshotande toxicitet. 
Patienter med vissa heterozygota DPYD-varianter (såsom c.1905+1G>A, c.1679T>G, c.2846A>T och 
c.1236G>A/HapB3) löper ökad risk för allvarlig toxicitet vid behandling med fluoropyrimidiner. Vissa 
homozygota och kombinerade heterozygota mutationer i DPYD-genens lokus (t.ex. kombinationer av 
de fyra varianterna där minst en allel är c.1905+1G>A eller c.1679T>G) är kända för att orsaka total 
eller nästan total frånvaro av DPD-enzymaktivitet. 
Frekvensen för den heterozygota c.1905+1G>A-genotypen i DPYD-genen hos kaukasiska patienter är 
cirka 1 %, 1,1 % för c.2846A>T, 2,6-6,3 % för c.1236G>A/HapB3-varianterna och 0,07-0,1 % för 
c.1679T>G. Data om frekvensen för de fyra DPYD-varianterna i andra populationer än den kaukasiska 
är begränsade. I nuläget anses de fyra DPYD-varianterna (c.1905+1G>A, c.1679T>G, c.2846A>T och 
c.1236G>A/HapB3) vara praktiskt taget frånvarande i populationer av afrikanskt (och 
afroamerikanskt) eller asiatiskt ursprung. 
Bland de många metoder för fenotypning som hittills undersökts har mätning av uracilhalten i blodet 
befunnits vara den som är mest kliniskt användbar. För beskrivning av fenotypen vid DPD-brist 
rekommenderas mätning av det endogena DPD-substratet uracil (U) i blodet före behandlingen. 
Förhöjda uracilkoncentrationer före behandlingen är kopplat till högre risk för toxicitet. Trots 
osäkerheten kring vilka tröskelvärden för uracil som gäller för total respektive partiell DPD-brist, ska 
en uracilkoncentration i blodet på ≥ 16 ng/ml och < 150 ng/ml anses tyda på partiell DPD-brist och 
vara associerad med ökad risk för toxicitet av fluoropyrimidin. En uracilkoncentration i blodet på 
≥ 150 ng/ml ska anses tyda på total DPD-brist och vara associerad med risk för livshotande eller fatal 
toxicitet av fluoropyrimidin. Det behövs fortsatt forskning för att bättre kunna fastställa gränsvärdena 
för DPD-brist och bästa möjliga dosjustering med hänsyn till detta. 
Förutom förebyggande DPD-testning rekommenderas terapeutisk farmakovigilans av koncentrationen 
av 5-fluorouracil i blodet för att anpassa dosen av 5-fluorouracil på bästa möjliga sätt. För patienter 
som behandlas med 5-fluorouracil (i.v.) kan sådan farmakovigilans vara ett värdefullt komplement till 
förhandstesterna för att upptäcka DPD-brist, som fenotypning och genotypning, och lösa problemen 
med de bristande kunskaperna om säkerheten och effekten av en lägre dos. Genom att kombinera 
fenotypning eller genotypning med terapeutisk farmakovigilans kan nytta-riskförhållandet för 5-
fluorouracilbaserad behandling förbättras. Av detta skäl ingår information om terapeutisk 
farmakovigilans i produktresumén för produkter som innehåller 5-fluorouracil (i.v.). Terapeutisk 
farmakovigilans anses inte vara till någon nytta för patienter som behandlas med kapecitabin eftersom 
systemisk exponering för kapecitabin och dess metaboliter i plasma verkar vara en dålig prediktor för 
läkemedlets säkerhet och effekt. 
De nya rekommendationerna för DPD-testning före behandling blir en viktig förändring av nu gällande 
praxis för läkemedlen och berörd hälso- och sjukvårdspersonal ska meddelas via DHPC 
(direktadresserade informationsbrev till hälso- och sjukvården). 
Vad som är bästa möjliga behandling av patienter med partiell DPD-brist och bästa testmetoden för att 
hitta patienter med ökad risk för svår toxicitet är fortfarande oklart och bör undersökas vidare. 
Innehavarna av godkännande för försäljning och andra intressenter, inklusive den akademiska världen, 
uppmanas att bedriva fortsatt forskning med fokus på de kunskapsluckor och den osäkerhet som 
4 
fortfarande finns, vilket bland annat gäller vilken testmetod som är bäst för att hitta patienter som 
löper risk för svår DPD-associerad toxicitet, optimal dos för patienter som testats positivt för partiell 
DPD-brist, kliniskt utfall vad gäller effekt (OS, PFS) och säkerhet (frekvensen av toxicitet ≥ 3) hos 
patienter med partiell DPD-brist, robustheten hos de föreslagna övre (> 150 ng/ml) och nedre 
(≤ 16 ng/ml) gränsvärdena för uracilemi för att urskilja vilka patienter som har normal DPD-aktivitet, 
partiell DPD-brist respektive total DPD-brist, samt införande av rekommendationen att screena 
patienter för DPD-brist och använda terapeutisk farmakovigilans i de olika medlemsstaterna i EU. 
Vid topikal applicering är den systemiska tillgängligheten till 5-fluorouracil oftast mycket låg, till 
skillnad från fluoropyrimidinexponeringen vid cancer. Hos patienter som behandlades med 5 % 
fluorouracil och hade mätbara plasmakoncentrationer av 5-fluorouracil och tillräckliga datapunkter för 
beräkning av farmakokinetiska parametrar, varierade AUC från 14,507 till 37,518 ng-h/ml, vilket är 
100-1 000 gånger lägre än rekommenderad AUC för fluoropyrimidinbaserad behandling av cancer. 
Nytta-riskförhållandet för topikalt 5-fluorouracil vid alla godkända indikationer är därmed fortsatt 
oförändrat och något DPD-test före behandlingen krävs inte för patienter som behandlas med topikalt 
5-fluorouracil. PRAC ansåg emellertid att information ska ges i produktinformationen för dessa 
produkter för att återspegla den låga risken för patienter med DPD-brist och den potentiellt högre 
risken vid systemisk behandling. 
Fluorouracil är en metabolit till flucytosin. DPD är ett viktigt enzym som medverkar i metabolismen och 
elimineringen av fluorouracil, och även om endast en liten mängd flucytosin metaboliseras till 
fluorouracil kan risken för allvarlig fluorouracilorsakad toxicitet på grund av DPD-brist inte helt 
uteslutas. PRAC ansåg därför att flucytosin inte ska användas till patienter med känd total DPD-brist. 
Bestämning av DPD-aktiviteten kan också övervägas om toxicitet av läkemedlet bekräftas eller 
misstänks. Vid misstänkt läkemedelstoxicitet ska utsättning av behandlingen övervägas. PRAC 
rekommenderade att denna information meddelas berörd hälso- och sjukvårdspersonal via DPHC 
(direktadresserade informationsbrev till hälso- och sjukvården). Eftersom svampinfektioner ska 
behandlas snabbt är en fördröjd insättning av flucytosin inte lämplig och därför krävs inte någon DPD-
testning före behandlingen. 
Skäl till PRAC:s rekommendation 
Skälen är som följer: 
•  PRAC beaktade förfarandet enligt artikel 31 i direktiv 2001/83/EG till följd av 
farmakovigilansdata för läkemedel som innehåller 5-fluorouracil och relaterade substanser. 
• 
PRAC beaktade alla de data som lämnades in under denna översyn vad gäller risken för 
toxicitet vid brist på dihydropyrimidindehydrogenas (DPD) och de olika screeningmetoder som 
för närvarande finns tillgängliga för att identifiera patienter med DPD-brist. Dessa uppgifter 
omfattade de svar som inkommit skriftligen från innehavarna av godkännande för försäljning, 
en analys av EudraVigilance-data utförd av EMA, tredje parts interventioner, liksom resultatet 
av samråd med den vetenskapliga rådgivande gruppen för onkologi och EMA:s arbetsgrupp för 
farmakogenomik. 
• 
• 
PRAC bekräftade dagens kunskaper om att 5-fluorouracil och relaterade substanser, när de 
används systemiskt till patienter med DPD-brist, har samband med en ökad risk för toxicitet. 
PRAC drog slutsatsen att nytta-riskförhållandet för 5-fluorouracil (i.v.) och de relaterade 
substanserna kapecitabin, tegafur och flucytosin är negativt hos patienter med total DPD-brist 
och att dessa läkemedel ska vara kontraindicerade till patienter med konstaterad total DPD-
5 
 
brist. PRAC drog även slutsatsen att patienter med partiell DPD-brist ska behandlas med en 
anpassad startdos. 
• 
För att minimera risken för ökad toxicitet rekommenderade PRAC att testning för DPD-brist 
utförs innan behandling sätts in. PRAC ansåg att genotypning och fenotypning genom mätning 
av uracil i blodet är de i nuläget lämpligaste metoderna för att identifiera patienter med DPD-
brist. Även om båda metoderna har begränsningar, enades PRAC om att produktinformationen 
för läkemedel som innehåller 5-fluorouracil (i.v.), kapecitabin och tegafur ska innehålla 
information om dessa två testmetoder tillsammans med en uppmaning att beakta tillämpliga 
kliniska riktlinjer. 
• 
För patienter som behöver behandling med flucytosin ansåg PRAC att DPD-testning före 
behandlingen inte skulle vara kompatibelt med den omedelbara behandling som är nödvändig 
vid systemiska jäst- och svampinfektioner, och enades därför om att testning för DPD-brist 
före behandlingen inte behövs. 
•  Med tanke på den låga systemiska tillgängligheten till 5-fluorouracil vid topikal applicering drog 
PRAC slutsatsen att nytta-riskförhållandet för topikala 5-fluorouracilberedningar förblir 
oförändrat för alla godkända indikationer, men att information om risken för toxicitet i 
händelse av systemisk exponering hos patienter med DPD-brist ska läggas till i 
produktinformationen. 
• 
PRAC enades även om ett meddelande till hälso- och sjukvården (direktadresserade 
informationsbrev, DHPC) och tidpunkter för distribution av detta. 
Mot bakgrund av det ovanstående anser kommittén att nytta-riskförhållandet för 5-fluorouracil och de 
relaterade substanserna kapecitabin, tegafur och flucytosin är fortsatt gynnsamt under förutsättning 
att de överenskomna ändringarna görs i produktinformationen. 
Kommittén rekommenderar därför att villkoren för godkännande för försäljning ändras för läkemedel 
som innehåller 5-fluorouracil eller de relaterade substanserna kapecitabin, flucytosin och tegafur. 
CHMP:s yttrande 
Efter att ha granskat PRAC:s rekommendation instämmer CHMP i PRAC:s övergripande slutsatser och 
skäl till rekommendation. 
6 
 
