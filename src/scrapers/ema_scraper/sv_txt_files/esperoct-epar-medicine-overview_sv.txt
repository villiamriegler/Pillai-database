EMA/244278/2019 
EMEA/H/C/004883 
Esperoct (turoktokog alfa pegol) 
Sammanfattning av Esperoct och varför det är godkänt inom EU 
Vad är Esperoct och vad används det för? 
Esperoct är ett läkemedel som används för att behandla och förebygga blödning hos patienter med 
hemofili A, en ärftlig blödningssjukdom som beror på brist på ett koagulationsprotein som kallas 
faktor VIII. Esperoct kan ges till vuxna och barn från 12 års ålder. 
Den aktiva substansen i Esperoct är turoktokog alfa pegol. 
Hur används Esperoct? 
Esperoct är receptbelagt och behandling ska inledas av en läkare med erfarenhet av att behandla 
hemofili. 
Läkemedlet ges som en injektion i en ven. Dosen, behandlingstiden och hur ofta läkemedlet ska ges 
beror på om det används för att behandla eller förebygga blödning, hur allvarlig hemofilin är, 
omfattningen och platsen för blödningen samt patientens tillstånd och kroppsvikt. Patienterna eller 
deras vårdare kan själva injicera Esperoct hemma efter att de fått lämplig utbildning. 
För att få mer information om hur du använder Esperoct, läs bipacksedeln eller tala med läkare eller 
apotekspersonal. 
Hur verkar Esperoct? 
Patienter med hemofili A har brist på faktor VIII, ett protein som behövs för att blodet ska kunna 
koagulera normalt, och de har därför lätt för att blöda. Den aktiva substansen i Esperoct, turoktokog 
alfa pegol, verkar i kroppen på samma sätt som human faktor VIII. Den ersätter den saknade 
faktor VIII och hjälper på så sätt blodet att koagulera, vilket ger tillfällig kontroll över 
blödningssjukdomen. 
I den aktiva substansen ingår polyetylenglykol, PEG. Det är ett ämne som gör att läkemedlet stannar 
kvar i kroppen under längre tid och därmed förlänger läkemedlets verkan. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Vilken nytta med Esperoct har visats i studierna? 
Esperoct har visat sig vara effektivt när det gäller att förebygga och behandla blödningsepisoder hos 
patienter med allvarlig hemofili som fått tidigare behandling med andra faktor VIII-produkter. 
I en studie fick 175 patienter i åldern 12–66 år Esperoct som förebyggande behandling var fjärde dag 
eller två gånger i veckan. Under behandlingen drabbades patienterna i genomsnitt av omkring fyra 
blödningsepisoder per år, vilket innebar att studiens mål – att understiga 8,5 episoder per år – 
uppnåddes. När blödningsepisoder inträffade behandlades de med framgång med en eller två 
ytterligare injektioner i 94 procent av fallen. 
Tolv av patienterna i denna studie fick ingen förebyggande behandling, utan gavs Esperoct efter behov 
när blödningar uppstod. Dessa patienter hade i genomsnitt omkring 32 blödningsepisoder per år. I 
97 procent av dessa fall stoppades blödningen efter en eller två Esperoctinjektioner. 
I en annan studie, som omfattade 68 barn yngre än 12 år, gavs Esperoct som förebyggande 
behandling och minskade antalet blödningsepisoder till omkring två per år. 
Vilka är riskerna med Esperoct? 
Överkänslighetsreaktioner (allergiska reaktioner) med Esperoct är ovanliga men kan förekomma (hos 
upp till 1 av 100 personer). Dessa reaktioner kan bestå av svullnad, en brännande och stickande 
känsla vid injektionsstället, frossa, blodvallningar, kliande utslag, huvudvärk, nässelfeber, lågt 
blodtryck, letargi, illamående och kräkningar, rastlöshet, snabba hjärtslag, tryck över bröstet, 
krypningar och väsande andning. I vissa fall kan reaktionerna vara allvarliga. 
I mycket sällsynta fall kan patienten utveckla antikroppar mot det hamsterprotein som ingår i 
läkemedlet och få allergiska reaktioner. Esperoct får inte ges till patienter med allergi mot 
hamsterprotein. 
Efter behandling med faktor VIII-läkemedel, inklusive Esperoct, finns det en risk att vissa patienter 
utvecklar hämmare (antikroppar) mot faktor VIII, vilket leder till att läkemedlet slutar verka med 
förlorad blödningskontroll som följd. I sådana fall bör en specialiserad hemofiliavdelning kontaktas. 
En fullständig förteckning över biverkningar och restriktioner för Esperoct finns i bipacksedeln. 
Varför är Esperoct godkänt i EU? 
Studier har visat att Esperoct effektivt förebygger och behandlar blödning hos patienter med 
hemofili A. Eftersom Esperoct är ”pegylerat” behöver inte patienterna ta lika många injektioner eller ta 
dem lika ofta jämfört med konventionella FVIII-läkemedel. En del av den aktiva substansen i Esperoct 
(den som kallas PEG) kan dock ansamlas i kroppen efter långvarig behandling, bland annat i en 
struktur i hjärnan som kallas plexus choroideus. Eftersom detta eventuellt skulle kunna orsaka problem 
hos i synnerhet barn under 12 års ålder, är Esperoct bara godkänt för att ges till vuxna och barn från 
12 års ålder. 
Europeiska läkemedelsmyndigheten fann att fördelarna med Esperoct är större än riskerna och att 
Esperoct kan godkännas för försäljning i EU. 
Vad görs för att garantera säker och effektiv användning av Esperoct? 
Företaget som marknadsför Esperoct kommer att genomföra en studie för att undersöka de potentiella 
effekterna av PEG-ansamling i plexus choroideus i hjärnan och i andra organ. 
Esperoct (turoctocog alfa pegol) 
EMA/244278/2019 
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Esperoct har också tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Esperoct kontinuerligt. 
Biverkningar som har rapporterats för Esperoct utvärderas noggrant och nödvändiga åtgärder vidtas 
för att skydda patienterna. 
Mer information om Esperoct 
Mer information om Esperoct finns på EMA:s webbplats 
ema.europa.eu/medicines/human/EPAR/esperoct.  
Esperoct (turoctocog alfa pegol) 
EMA/244278/2019 
Sida 3/3 
 
 
 
