EMA/277823/2015  
EMEA/H/C/003870 
Sammanfattning av EPAR för allmänheten 
Hetlioz 
tasimelteon 
Detta är en sammanfattning av det offentliga europeiska utredningsprotokollet (EPAR) för Hetlioz. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Hetlioz ska användas. 
Praktisk information om hur Hetlioz ska användas finns i bipacksedeln. Du kan också kontakta din 
läkare eller apotekspersonal. 
Vad är Hetlioz och vad används det för? 
Hetlioz används för att behandla helt blinda vuxna med sömnstörningen non-24-hour sleep-wake 
disorder. Sömnstörningen non-24-hour sleep-wake disorder är ett tillstånd som nästan uteslutande 
uppstår hos personer som är fullständigt blinda, där patienterna har sömnmönster som inte är 
synkroniserade med dag och natt och ofta följer en cykel som är längre än den vanliga på 24 timmar. 
Detta gör att patienterna somnar och vaknar på ovanliga tider. 
Hetlioz innehåller den aktiva substansen tasimelteon.  
Eftersom antalet patienter med non-24-hour sleep-wake disorder är litet betraktas sjukdomen som 
sällsynt, och Hetlioz klassificerades som särläkemedel (ett läkemedel som används vid sällsynta 
sjukdomar) den 23 februari 2011. 
Hur används Hetlioz? 
Hetlioz finns som 20 mg kapslar och är receptbelagt. 
Hetlioz är avsett för långvarig användning. Den rekommenderade dosen Hetlioz är en kapsel per dag, 
som tas en timme före sänggående vid samma tidpunkt varje kväll. Läkemedlet ska tas utan mat. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European 
Union   
© European Medicines Agency, 2015. Reproduction is authorised provided the source is acknowledged. 
 
 
 
 
  
 
 
 
Hur verkar Hetlioz? 
Ett hormon som kallas melatonin spelar en central roll i samordningen av kroppens sömn-
vakenhetscykel. Hos personer med en normal uppfattning av ljus och mörker produceras melatonin 
under de mörka timmarna och främjar sömnen genom att verka på melatoninreceptorer i specifika 
områden i hjärnan. Den aktiva substansen i Hetlioz, tasimelteon, verkar på samma receptorer som 
melatonin för att främja sömnen och reglera sömnmönstren. Genom att ta den vid en lämplig tid varje 
dag kan den hjälpa till att ställa om sömn-vakenhetscykeln så att denna hamnar närmare standardtid. 
Vilken nytta med Hetlioz har visats i studierna? 
Hetlioz har i två huvudstudier visat sig vara effektivt när det gäller att hjälpa patienter att ställa om till 
den vanliga cykeln på 24 timmar.  
Den första studien, i vilken ingick sammanlagt 84 helt blinda patienter med sömnstörningen non-24-
hour sleep-wake disorder, jämfördes Hetlioz med placebo (en overksam behandling). Huvudmåttet på 
effekt var procentandelen patienter som kunde ställa om till 24-timmarscykeln, vilket beräknades 
genom att se på hur mängden nedbrytningsprodukter av melatonin förändrades i patientens urin över 
tid. 20 procent av patienterna som fick Hetlioz (8 av 40) kunde ställa om till 24-timmarscykeln efter 1 
månads behandling, jämfört med omkring 3 procent av patienterna som fick placebo (1 av 38). 
Förbättrade resultat sågs i en undergrupp patienter efter 7 månaders behandling, vilket visar att det 
kan ta veckor eller månader innan patienterna svarar på behandling. 
I den andra studien fick 57 patienter först Hetlioz i omkring 11 veckor. De patienter som kunde ställa 
om till 24-timmarscykeln (20 patienter totalt) fick därefter Hetlioz eller placebo i ytterligare 8 veckor för 
att undersöka hur väl effekten av Hetlioz kvarhölls. Av de 10 patienter som stod kvar på Hetlioz behöll 9 
personer sin omställning till 24-timmarscykeln vid slutet av studien, jämfört med 2 av de 10 patienter 
som växlades över till placebo. 
Vilka är riskerna med Hetlioz? 
De vanligaste biverkningarna som orsakas av Hetlioz (kan uppträda hos fler än 3 av 100 personer) är 
huvudvärk, sömnighet, illamående och yrsel. Dessa är vanligtvis lindriga eller medelsvåra och 
övergående. 
En fullständig förteckning över biverkningar och restriktioner för Hetlioz finns i bipacksedeln. 
Varför godkänns Hetlioz? 
Kommittén för humanläkemedel (CHMP) fann att nyttan med Hetlioz är större än riskerna och 
rekommenderade att Hetlioz skulle godkännas för försäljning i EU. CHMP noterade att bara omkring 
20 procent av patienterna skulle kunna dra nytta av behandling med Hetlioz, men med tanke på bristen 
på godkända behandlingar för non-24-hour sleep-wake disorder, som är ett funktionsnedsättande 
tillstånd, ansågs detta måttliga svar ändå vara av betydelse. Fortsatt behandling skulle dock behövas 
för att bevara de gynnsamma effekterna. Vad gäller säkerheten visade sig Hetlioz tolereras väl och bara 
orsaka ett fåtal lindriga biverkningar. 
Vad görs för att garantera säker och effektiv användning av Hetlioz? 
En riskhanteringsplan har tagits fram för att se till att Hetlioz används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Hetlioz. 
Där anges också lämpliga försiktighetsåtgärder som vårdpersonal och patienter ska vidta. 
Hetlioz  
EMA/277823/2015 
Sida 2/3 
 
 
 
I sammanfattningen av riskhanteringsplanen finns mer information. 
Mer information om Hetlioz 
Den 3 juli 2015 beviljade Europeiska kommissionen ett godkännande för försäljning av Hetlioz som 
gäller i hela EU.  
EPAR och sammanfattningen av riskhanteringsplanen finns i sin helhet på EMA:s 
webbplats ema.europa.eu/Find medicine/Human medicines/European public assessment reports. Mer 
information om behandling med Hetlioz finns i bipacksedeln (ingår också i EPAR). Du kan också 
kontakta din läkare eller apotekspersonal. 
Sammanfattningen av ställningstagandet om Hetlioz från kommittén för särläkemedel finns på EMA:s 
webbplats ema.europa.eu/Find medicine/Human medicines/Rare disease designation. 
Denna sammanfattning uppdaterades senast 07-2015. 
Hetlioz  
EMA/277823/2015 
Sida 3/3 
 
 
 
