EMA/687395/2022 
EMEA/H/C/005019 
Ranivisio (ranibizumab) 
Sammanfattning av Ranivisio och varför det är godkänt inom EU 
Vad är Ranivisio och vad används det för? 
Ranivisio används för att  behandla vuxna med vissa synproblem som orsakas av skador på näthinnan 
(det ljuskänsliga skiktet i ögats bakre del), närmare bestämt på makulan (gula fläcken), som är 
näthinnans centrala del. Makulan gör det möjligt  för oss att urskilja sådana detaljer som krävs för 
vardagliga sysslor som bilkörning eller läsning och för att känna igen ansikten. Ranivisio används för 
att  behandla följande tillstånd: 
•  Våta formen av åldersrelaterad makuladegeneration (AMD). Den våta formen av AMD orsakas av 
koroidal kärlnybildning (onormal tillväxt av blodkärl under näthinnan,  vilka kan utsöndra vätska 
och blod och orsaka svullnad). 
•  Makulaödem (svullnad i gula fläcken) orsakat av diabetes eller av ocklusion (tilltäppning)  av 
venerna bakom näthinnan. 
• 
Proliferativ diabetisk retinopati  (tillväxt av onormala och mycket små blodkärl i ögat, vilket är 
förknippat med diabetes). 
•  Andra problem med synen som har samband med koroidal kärlnybildning. 
Ranivisio är en biosimilar (liknande biologiskt läkemedel), vilket innebär att  det i hög grad liknar ett 
annat biologiskt läkemedel (”referensläkemedel”) som redan är godkänt i EU. Referensläkemedlet för 
Ranivisio är Lucentis. Mer information om biosimilarer finns här. 
Ranivisio innehåller den aktiva substansen ranibizumab. 
Hur används Ranivisio? 
Ranivisio är en injektionsvätska, lösning för injicering av 0,5  mg i glaskroppen, den geléliknande 
vätskan i ögat. Läkemedlet är receptbelagt och ska ges av en kvalificerad ögonläkare med erfarenhet 
av att  ge injektioner i ögat. 
Behandlingen inleds med en injektion i månaden, med regelbundna synkontroller och undersökningar 
av den bakre delen av ögat. Behandlingen fortsätter fram till  dess att  patienten har bästa möjliga syn 
och/eller inte  längre uppvisar några tecken på sjukdom. Intervallet mellan två injektioner av Ranivisio i 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2022. Reproduction is authorised provided the source is acknowledged. 
 
 
 
 
 
 
 
samma öga måste vara minst  fyra veckor. Behandlingen med Ranivisio ska avslutas om patienten  inte 
har någon nytta  av den. 
För mer information om hur du använder Ranivisio, läs bipacksedeln eller tala med läkare eller 
apotekspersonal. 
Hur verkar Ranivisio? 
Den aktiva substansen i Ranivisio, ranibizumab, utgörs av ett litet  fragment av en monoklonal 
antikropp. En monoklonal antikropp är ett  slags protein som har utformats för att  känna igen och binda 
till  ett visst mål (ett så kallat antigen) som finns på vissa av kroppens celler. 
Ranibizumab har utformats för att binda till  och blockera vaskulär endotelial tillväxtfaktor A (VEGF-A), 
ett  protein som gör att blodkärlen växer och läcker vätska och blod, vilket skadar makulan. 
Ranibizumab blockerar VEGF-A, vilket minskar blodkärlstillväxten och leder till att  vätskeutsöndringen 
och svullnaden kontrolleras. 
Vilka fördelar med Ranivisio har visats i studierna? 
Laboratoriestudier där Ranivisio jämfördes med Lucentis  har visat att  den aktiva substansen i Ranivisio 
är mycket lik den i Lucentis  vad gäller struktur, renhet och biologisk aktivitet. Studier har också visat 
att  behandling med Ranivisio leder till liknande halter av den aktiva substansen i kroppen som vid 
behandling med Lucentis. 
I en studie  på 477  patienter med åldersrelaterad makuladegeneration fann man dessutom att 
behandling med Ranivisio gav förbättringar av sjukdomstillståndet som var jämförbara med dem som 
sågs vid behandling med Lucentis. Efter 8 veckors behandling inom ramen för denna studie hade det 
genomsnittliga antalet  bokstäver som patienterna kunde läsa vid en vanlig synundersökning ökat med 
5 hos patienterna som behandlades med Ranivisio och med 6 hos patienterna som fick Lucentis. 
Eftersom Ranivisio är en biosimilar behöver inte alla studier om ranibizumabs effekt och säkerhet som 
utförts med Lucentis utföras på nytt med Ranivisio. 
Vilka är riskerna med Ranivisio? 
Ranivisios säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Lucentis ger upphov till. 
De vanligaste biverkningarna som orsakas av ranibizumab (kan förekomma hos fler än 1  av 10 
användare) är förhöjt intraokulärt tryck (tryck inuti  ögat), huvudvärk, vitrit (inflammation i ögat), 
glaskroppsavlossning (glaskroppen lossnar från bakre delen av ögat), näthinneblödning  (blödning i 
ögats bakre del), synrubbningar, ögonsmärta, grumlingar i glaskroppen (prickar/fläckar i synfältet), 
konjunktival blödning  (blödning i ögats främre del), ögonirritation, känsla av en främmande kropp i 
ögat, ökad tårbildning,  blefarit (inflammation i ögonlocken), torrhet i ögat, okulär hyperemi (ökad 
blodtillförsel till ögat som leder till  röda ögon), ögonklåda, artralgi (ledsmärta) och nasofaryngit 
(inflammation i näsa och svalg). Endoftalmit  (en infektion inuti ögat), blindhet  liksom allvarliga skador 
på näthinnan och grå starr (grumling av linsen) kan uppträda i sällsynta fall. 
Ranivisio får inte ges till patienter som kan ha en infektion i eller runt  ögat eller som har en allvarlig 
inflammation i ögat. En fullständig  förteckning över biverkningar och restriktioner för Ranivisio finns i 
bipacksedeln. 
Ranivisio (ranibizumab)  
EMA/687395/2022  
Sida 2/3 
 
 
 
Varför är Ranivisio godkänt i EU? 
Europeiska läkemedelsmyndigheten (EMA) fann att det styrkts att  Ranivisio i enlighet med EU:s krav 
för biosimilarer har en struktur, renhet och biologisk aktivitet som i hög grad liknar Lucentis och att  det 
fördelas i kroppen på samma sätt.  Dessutom har studier på patienter med åldersrelaterad 
makuladegeneration visat att  Ranivisios säkerhet och effekt motsvarar Lucentis vid denna indikation. 
Alla dessa data ansågs räcka för att  dra slutsatsen  att Ranivisio kommer att  verka på samma sätt  som 
Lucentis vad gäller effekt och säkerhet vid dess godkända användningar. EMA fann därför att 
fördelarna är större än de konstaterade riskerna, liksom för Lucentis, och att  Ranivisio kan godkännas 
för användning i EU. 
Vad görs för att garantera säker och effektiv användning av Ranivisio? 
Företaget som marknadsför Ranivisio kommer att tillhandahålla informationspaket till  patienterna för 
att  de ska kunna förbereda sig för behandlingen, känna igen allvarliga biverkningar och veta när de 
ska söka akut läkarvård. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ranivisio har också tagits  med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Ranivisio kontinuerligt. 
Misstänkta biverkningar som har rapporterats för Ranivisio utvärderas noggrant och nödvändiga 
åtgärder vidtas för att skydda patienterna. 
Mer information om Ranivisio 
Mer information om Ranivisio finns på EMA:s webbplats: 
ema.europa.eu/medicines/human/EPAR/ranivisio 
Ranivisio (ranibizumab)  
EMA/687395/2022  
Sida 3/3 
 
 
 
