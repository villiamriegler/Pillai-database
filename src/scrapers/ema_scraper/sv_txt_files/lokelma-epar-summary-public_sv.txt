EMA/143445/2017  
EMEA/H/C/004029 
Sammanfattning av EPAR för allmänheten 
Lokelma 
natrium-zirkonium-cyklosilikat 
Detta är en sammanfattning av det offentliga europeiska utredningsprotokollet (EPAR) för Lokelma. 
Det förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Lokelma ska användas. 
Praktisk information om hur Lokelma ska användas finns i bipacksedeln. Du kan också kontakta din 
läkare eller apotekspersonal. 
Vad är Lokelma och vad används det för? 
Lokelma är ett läkemedel som används för att behandla hyperkalemi (höga kaliumnivåer i blodet) hos 
vuxna. Det innehåller den aktiva substansen natrium-zirkonium-cyklosilikat. 
Hur används Lokelma? 
Lokelma är tillgängligt som dospåsar med pulver (5 g och 10 g). Pulvret rörs ned i vatten för att 
åstadkomma en blandning som ska drickas genast. Den rekommenderade startdosen av Lokelma är 
10 g tre gånger om dagen. Så snart kaliumnivåerna i blodet återgår till det normala (vanligtvis inom 
1–2 dagar) ska patienterna ta den lägsta effektiva dosen av Lokelma för att förhindra att hyperkalemin 
återkommer, till en början 5 g en gång om dagen och inte överstigande 10 g en gång om dagen. Mer 
information finns i bipacksedeln. 
Läkemedlet är receptbelagt. 
Hur verkar Lokelma? 
Den aktiva substansen i Lokelma, natrium-zirkonium-cyklosilikat, är en kaliumbindare. När Lokelma 
tas via munnen binds det till kalium från föda och kroppsvätskor i tarmen, och bildar en förening som 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2018. Reproduction is authorised provided the source is acknowledged. 
 
 
 
  
 
 
 
 
sedan transporteras ut ur kroppen genom avföringen. Denna verkan gör att kalium avlägsnas från hela 
kroppen, och bidrar därmed till att sänka kaliumnivåerna i blodet. 
Vilken nytta med Lokelma har visats i studierna? 
Lokelma är effektivt för att sänka kaliumnivåerna i blodet och hålla kaliumnivåerna inom det normala 
intervallet. 
I en huvudstudie med 754 patienter med hyperkalemi hade 86 procent av patienterna som tog 
Lokelma 10 g normala kaliumnivåer efter 2 dagar jämfört med 48 procent av dem som tog placebo 
(overksam behandling). Dessutom, när patienter som hade normala kaliumnivåer efter behandling 
med Lokelma fick ytterligare behandling med antingen Lokelma eller placebo, höll sig kaliumnivåerna 
normala en längre tid med Lokelma än med placebo. 
En annan huvudstudie utfördes med 258 patienter som hade normala kaliumnivåer efter behandling 
med Lokelma. I denna 4-veckorsstudie hade patienter som fick ytterligare behandling med Lokelma 
lägre kaliumnivåer från den andra behandlingsveckan än patienter som tog placebo. 
Vilka är riskerna med Lokelma? 
De vanligaste biverkningarna som orsakas av Lokelma (kan drabba upp till 1 av 10 personer) är ödem 
(vätskeansamling med svullna fotleder och fötter) och hypokalemi (låga kaliumnivåer i blodet). 
En fullständig förteckning över biverkningar och restriktioner för Lokelma finns i bipacksedeln. 
Varför godkänns Lokelma? 
Europeiska läkemedelsmyndigheten fann att nyttan med Lokelma är större än riskerna och 
rekommenderade att Lokelma skulle godkännas för försäljning i EU. Myndigheten ansåg att Lokelma är 
effektivt för att reglera kaliumnivåerna i blodet, särskilt under initial (akut) behandling. Den totala 
säkerhetsprofilen anses godtagbar. 
Vad görs för att garantera säker och effektiv användning av Lokelma? 
Rekommendationer och försiktighetsåtgärder som hälso- och sjukvårdpersonal och patienter ska iaktta 
för säker och effektiv användning av Lokelma har tagits med i produktresumén och bipacksedeln. 
Mer information om Lokelma 
EPAR för Lokelma finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Lokelma finns i 
bipacksedeln (ingår också i EPAR). Du kan också kontakta din läkare eller apotekspersonal. 
Lokelma  
EMA/143445/2017 
Sida 2/2 
 
 
 
 
