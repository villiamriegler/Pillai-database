September 2020 
EMA/354428/2020 
Peyona: risk för doseringsfel 
Peyona, ett läkemedel för behandling av apné (andningsuppehåll) hos för tidigt födda barn, är en 
lösning som innehåller den aktiva substansen koffeincitrat 20 mg/ml. Det kan ges antingen som 
infusion (dropp) i en ven eller genom munnen. Det finns en risk för att barnet får fel dos om inte hela 
namnet på den aktiva substansen skrivs ut när läkemedlet ordineras (2 mg koffeincitrat motsvarar 
1 mg koffein), eller om fel styrka på den aktiva substansen används vid beräkning av dosen. Det finns 
ett annat läkemedel för behandling av apné hos för tidigt födda barn, som innehåller koffeincitrat i en 
annan styrka. 
Information till hälso- och sjukvårdspersonal 
•  Systemen för förskrivning och utlämning, administreringsprotokoll och infusionsutrustning, måste 
vara anpassade till den styrka av koffeincitrat som används på en neonatal intensivvårdsavdelning. 
•  Eftersom läkemedel med koffeincitrat finns i olika styrkor måste man vid beräkning av dosen 
förvissa sig om styrkan hos det läkemedel som man avser att använda. 
•  Dosen av den aktiva substansen ska beräknas som dosen koffeincitrat och ordineras i mängd 
koffeincitrat (i mg). Det finns en risk för fel om den aktiva substansen anges på något annat sätt. 
•  Nedanstående tabell visar doser uttryckta som mängd koffeincitrat, samt motsvarande volym 
Peyonalösning som ska användas: 
Dos uttryckt som 
Administreringsväg 
Volym Peyonalösning 
mängd koffeincitrat 
(20 mg/ml) 
Laddningsdos 
20 mg/kg som 
Via intravenös infusion 
1,0 ml/kg som 
engångsdos 
(under 30 minuter) 
engångsdos 
Underhållsdos 
5 mg/kg var 24:e timme  Via intravenös infusion 
0,25 ml/kg var 24:e 
(med början 
24 timmar efter 
laddningsdosen) 
(under 10 minuter) 
timme  
eller genom munnen 
•  Ett informationskort med information, varningar och försiktighetsåtgärder för korrekt och säker 
användning av Peyona finns att ställa fram på neonatala intensivvårdsavdelningar. Kortet ska 
användas för att underlätta förskrivning och administrering av Peyona. 
•  Hälso- och sjukvårdspersonal ska rapportera alla misstänkta biverkningar av koffeincitrat till sin 
nationella läkemedelsmyndighet. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2020. Reproduction is authorised provided the source is acknowledged. 
 
 
  
 
 
 
 
 
Mer om läkemedlet 
Peyona är ett läkemedel för behandling av apné (andningsuppehåll) hos för tidigt födda barn. Det finns 
i ampuller med en lösning innehållande koffeincitrat 20 mg/ml, avsett för intravenös infusion eller för 
att ges genom munnen (t.ex. genom nasogastrisk sond). Läkemedlet ska endast användas på en 
neonatal intensivvårdsavdelning där adekvat utrustning finns för att noga övervaka barnet och 
effekterna av läkemedlet. 
Mer information om läkemedlet finns på Europeiska läkemedelsmyndighetens 
webbplats: ema.europa.eu/medicines/human/EPAR/peyona 
Peyona: risk för doseringsfel  
EMA/354428/2020  
Sida 2/2 
 
 
 
 
 
 
