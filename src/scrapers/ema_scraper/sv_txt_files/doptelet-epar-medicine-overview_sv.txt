EMA/121180/2023 
EMEA/H/C/004722 
Doptelet (avatrombopag) 
Sammanfattning av Doptelet och varför det är godkänt inom EU 
Vad är Doptelet och vad används det för? 
Doptelet är ett  läkemedel som används för att behandla 
• 
• 
svår trombocytopeni (låga nivåer av blodplättar som kan leda till  blödning) till  följd av långvarig 
leversjukdom hos vuxna som måste genomgå ett invasivt ingrepp (ett medicinskt ingrepp som 
innebär att man skär i eller punkterar huden, alternativt att  instrument förs in i kroppen där det 
finns risk för blödning), 
vuxna med primär kronisk immuntrombocytopeni (ITP), en sjukdom där patientens immunsystem 
förstör blodplättar.  Det används när andra behandlingar (t.ex. kortikosteroider eller 
immunoglobuliner) inte har fungerat. 
Doptelet innehåller den aktiva substansen avatrombopag. 
Hur används Doptelet? 
Doptelet är receptbelagt och behandlingen ska inledas och övervakas av en läkare med erfarenhet av 
att  behandla blodsjukdomar. Doptelet finns som tabletter.    
Patienter med svår trombocytopeni till  följd av långvarig leversjukdom som står inför ett  invasivt 
ingrepp ska ges Doptelet en gång dagligen i 5 dagar och behandlingen ska inledas 10–13  dagar före 
ingreppet. Ett  blodprov ska tas samma dag som ingreppet ska ske för att kontrollera att  antalet 
blodplättar är lämpligt och inte på en oväntat hög nivå. 
För patienter med primär kronisk ITP anpassas dosen Doptelet och hur ofta den ska tas utifrån  antalet 
blodplättar som uppmäts under behandlingen. Blodplättnivåerna måste kontrolleras regelbundet för att 
säkerställa att de varken är för låga eller för höga, och för att  vid behov justera Doptelet-dosen. 
Behandlingen ska avbrytas om antalet  blodplättar inte har ökat tillräckligt  efter 4 veckors behandling 
vid den högsta dosen eller om antalet är för stort  efter 2 veckors behandling vid den lägsta dosen. 
För mer information om hur du använder Doptelet, läs bipacksedeln eller tala med läkare eller 
apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European  Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur verkar Doptelet? 
I kroppen finns ett hormon, trombopoetin, som stimulerar produktionen av blodplättar genom att 
binda till  receptorer (mål) i benmärgen. Den aktiva substansen i Doptelet, avatrombopag, binder till 
samma receptorer som trombopoetin, vilket bidrar till  att  öka antalet blodplättar. 
Vilka fördelar med Doptelet har visats i studierna? 
I två huvudstudier på 435  patienter med lågt antal  blodplättar på grund av långvarig leversjukdom 
konstaterades att Doptelet var effektivt för att öka antalet  blodplättar inför ett  invasivt ingrepp. 
Huvudeffektmåttet var antalet patienter hos vilka det inte krävdes en transfusion av blodplättar eller 
annan behandling (räddningsinsats) för att  förhindra överdriven blödning efter att behandlingen med 
Doptelet inletts och i upp till  7 dagar efter det invasiva ingreppet. 
Hos 88 procent av de patienter som fick Doptelet dagligen i dessa studier krävdes ingen transfusion 
eller räddningsinsats, jämfört med 36  procent av de patienter som fick placebo (overksam behandling). 
Bland patienter med svårare trombocytopeni behövde 67 procent av dem som fick Doptelet dagligen 
ingen transfusion eller räddningsinsats, jämfört med 29  procent av dem som fick placebo. 
I en annan studie,  på 49  vuxna med kronisk ITP, jämfördes Doptelet-behandling med placebo. 
Patienterna behandlades i 24 veckor och huvudeffektmåttet utgjordes av ökningen av antalet 
trombocyter över ett  tröskelvärde på 50 miljoner blodplättar  per milliliter blod. Om antalet blodplättar 
är lägre än 30 miljoner per milliliter riskerar patienterna att  blöda, medan det normala antalet ligger på 
150–400  miljoner per milliliter. Hos de patienter som behandlades med Doptelet i studien  hölls antalet 
blodplättar över tröskelvärdet under i  genomsnitt 12 veckor, medan motsvarande värde för 
patienterna som behandlades med placebo var 0 veckor. 
Vilka är riskerna med Doptelet? 
En fullständig  förteckning över biverkningar och restriktioner för Doptelet finns i bipacksedeln. 
Hos patienter med trombocytopeni på grund av långvarig leversjukdom är de vanligaste 
biverkningarna som orsakas av Doptelet (kan förekomma hos upp till 1 av 10 användare) trötthet. 
De vanligaste biverkningarna som orsakas av Doptelet hos patienter med kronisk primär ITP (kan 
förekomma hos fler än 1  av 10 användare) är huvudvärk och trötthet. 
Varför är Doptelet godkänt i EU? 
Studier har visat att  Doptelet ökar antalet blodplättar och minskar behovet av blodplättstransfusioner 
eller andra räddningsinsatser för att förhindra kraftig blödning  inför ett  invasivt ingrepp och i upp till 
7 dagar efter ingreppet. Antalet blodplättar ökade hos patienter som behandlades med Doptelet. De 
oönskade effekter som konstaterades under behandling med Doptelet tros bero på patienternas 
hälsotillstånd och typen av invasivt ingrepp som läkemedlet användes för. 
Läkemedlet ökade också snabbt antalet blodplättar  hos patienter med ITP och effekten varade i flera 
månader. Även om de långsiktiga säkerhetsuppgifterna var begränsade ansågs säkerhetsprofilen vara 
godtagbar. 
Europeiska läkemedelsmyndigheten (EMA) fann att fördelarna med Doptelet är större än riskerna och 
att  Doptelet kan godkännas för försäljning i EU. 
Doptelet (avatrombopag)  
EMA/121180/2023 
Sida 2/3 
 
 
 
Vad görs för att garantera säker och effektiv användning av Doptelet? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Doptelet har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för Doptelet kontinuerligt. 
Biverkningar som har rapporterats för Doptelet utvärderas noggrant och nödvändiga åtgärder vidtas 
för att skydda patienterna. 
Mer information om Doptelet 
Den 20  juni 2019 beviljades Doptelet ett godkännande för försäljning som gäller i  hela EU. 
Mer information om Doptelet finns på EMA:s webbplats: 
ema.europa.eu/medicines/human/EPAR/doptelet. 
Denna sammanfattning  uppdaterades senast 03-2023. 
Doptelet (avatrombopag)  
EMA/121180/2023 
Sida 3/3 
 
 
 
