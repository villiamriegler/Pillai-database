EMA/88215/2017 
EMEA/H/C/004016 
Sammanfattning av EPAR för allmänheten 
Yargesa 
miglustat 
Detta är en sammanfattning av det offentliga europeiska utredningsprotokollet (EPAR) för Yargesa. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Yargesa ska användas. 
Praktisk information om hur Yargesa ska användas finns i bipacksedeln. Du kan också kontakta din 
läkare eller apotekspersonal. 
Vad är Yargesa och vad används det för? 
Yargesa är ett läkemedel som används för att behandla vuxna med lindrig till måttlig Gauchers 
sjukdom typ 1.  
Patienter med denna sjukdom saknar ett enzym som bryter ned en typ av fett som kallas 
glukosylceramid. Det leder till att glukosylceramid ansamlas i olika delar av kroppen, däribland 
mjälten, levern och skelettet. Yargesa ges till patienter som inte kan få enzymersättningsterapi. 
Yargesa är ett generiskt läkemedel, vilket innebär att det innehåller samma aktiva substans 
(miglustat) och verkar på samma sätt som ett referensläkemedel som redan är godkänt i EU. 
Referensläkemedlet är Zavesca. Mer information om generiska läkemedel finns i dokumentet med 
frågor och svar här. 
Hur används Yargesa? 
Yargesa finns som kapslar på 100 mg som tas genom munnen. Den rekommenderade startdosen är en 
kapsel tre gånger om dagen. En lägre dos ska ges till patienter med nedsatt njurfunktion och till dem 
som får diarré.  
Läkemedlet är receptbelagt och behandling ska inledas av läkare med erfarenhet av att behandla 
Gauchers sjukdom. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
Mer information finns i bipacksedeln. 
Hur verkar Yargesa? 
Den aktiva substansen i Yargesa, miglustat, hindrar ett enzym som kallas glukosylceramidsyntetas från 
att verka. Detta enzym medverkar i det första skedet av bildandet av glukosylceramid. Genom att 
hindra enzymet från att verka kan miglustat minska bildandet av glukosylceramid i cellerna och på så 
sätt minska symtomen på Gauchers sjukdom typ 1. 
Hur har Yargesas effekt undersökts? 
Studier av nyttan och riskerna med den aktiva substansen vid den godkända användningen har redan 
utförts med referensläkemedlet Zavesca och behöver inte utföras på nytt med Yargesa.  
Liksom för alla läkemedel lade företaget fram studier av kvaliteten på Yargesa. Företaget genomförde 
också studier som visade att det är bioekvivalent med referensläkemedlet. Två läkemedel är 
bioekvivalenta när de bildar samma halter av den aktiva substansen i kroppen. De förväntas därför ha 
samma effekt. 
Vad är nyttan och riskerna med Yargesa? 
Eftersom Yargesa är ett generiskt läkemedel och är bioekvivalent med referensläkemedlet anses dess 
nytta och risker vara desamma som för referensläkemedlet. 
Varför godkänns Yargesa? 
Kommittén för humanläkemedel (CHMP) fann att det styrkts att Yargesa i enlighet med EU:s krav har 
likvärdig kvalitet och är bioekvivalent med Zavesca. CHMP fann därför att nyttan är större än de 
konstaterade riskerna, liksom för Zavesca. Kommittén rekommenderade att Yargesa skulle godkännas 
för användning i EU. 
Vad görs för att garantera säker och effektiv användning av Yargesa? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Yargesa har tagits med i produktresumén och bipacksedeln.   
Mer information om Yargesa 
EPAR för Yargesa finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Yargesa finns i 
bipacksedeln (ingår också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Yargesa  
EMA/88215/2017 
Sida 2/2 
 
 
 
