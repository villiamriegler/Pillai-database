EMA/413932/2013 
EMEA/H/C/002559 
Sammanfattning av EPAR för allmänheten 
Cholib 
fenofibrat/simvastatin 
Detta är en sammanfattning av det offentliga europeiska utredningsprotokollet (EPAR) för Cholib. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Cholib ska användas. 
Praktisk information om hur Cholib ska användas finns i bipacksedeln. Du kan också kontakta din 
läkare eller apotekspersonal. 
Vad är Cholib och vad används det för? 
Cholib är ett läkemedel som förbättrar blodfettnivåerna. Det innehåller två aktiva substanser, 
fenofibrat och simvastatin, och används tillsammans med en fettsnål diet och motion för att sänka 
patienternas nivåer av triglycerider (en typ av fett) och öka deras nivåer av det ”goda” kolesterolet 
(HDL-kolesterolet). Cholib ska ges till vuxna som löper hög risk för hjärtsjukdom och vars nivåer av 
”dåligt” kolesterol (LDL-kolesterolet) redan regleras med motsvarande dos av simvastatin som enda 
läkemedel. 
Hur används Cholib? 
Innan behandling påbörjas med Cholib ska de möjliga orsakerna till de onormala blodfettnivåerna vara 
adekvat behandlade och patienten ställas på en fettsänkande standarddiet. 
Cholib är receptbelagt och finns som tabletter (145/20 mg och 145/40 mg). Rekommenderad dos är en 
tablett om dagen som ska sväljas hel med ett glas vatten. Grapefruktjuice får inte drickas under 
behandling med Cholib eftersom den är känd för att påverka mängden simvastatin i blodet. 
Hur verkar Cholib? 
De aktiva substanserna i Cholib, fenofibrat och metformin, verkar på olika sätt och deras verkan 
kompletterar varandra. 
7 Westferry Circus ● Canary Wharf ● London E14 4HB ● United Kingdom 
Telephone  +44 (0)20 7418 8400  Facsimile +44 (0)20 7418 8416   
E-mail info@ema.europa.eu  Website www.ema.europa.eu 
An agency of the European Union   
© European Medicines Agency, 2013. Reproduction is authorised provided the source is acknowledged. 
 
 
 
  
 
 
 
 
Fenofibrat är en ”PPARα-agonist”. Detta innebär att den aktiverar en typ av receptor som kallas 
”peroxisome proliferator-activated receptor” typ alfa (PPARα), vilken deltar i nedbrytningen av fett från 
kosten, särskilt triglycerider. När dessa receptorer är aktiverade påskyndas fettnedbrytningen, vilket 
hjälper till att rena blodet från det ”dåliga” kolesterolet och triglycerider. 
Den andra aktiva substansen, simvastatin, tillhör gruppen ”statiner”. Den sänker nivån av totalt 
kolesterol i blodet genom att blockera verkan av HMG-CoA-reduktas, ett enzym i levern som deltar i 
framställningen av kolesterol. Eftersom levern behöver kolesterol för sin gallproduktion medför den 
sänkta kolesterolnivån i blodet att levercellerna framställer receptorer som drar ut kolesterol ur blodet, 
och sänker dess nivå ännu mer. Det kolesterol som dras ut ur blodet på detta sätt är det ”dåliga” 
kolesterolet. 
Vilken nytta med Cholib har visats i studierna? 
Cholib har visat sig vara effektivare än statiner som enda läkemedel när det gäller att sänka nivåerna 
av triglycerider och öka nivåerna av det goda kolesterolet. 
I en huvudstudie där Cholib 145/20 mg jämfördes med simvastatin 40 mg hos 1 050 patienter som 
inte var adekvat behandlade med 20 mg simvastatin som enda läkemedel sänktes triglyceridnivåerna 
med omkring 36 procent med Cholib efter 12 veckor jämfört med 12 procent med simvastatin. 
Dessutom höjdes nivåerna av det goda kolesterolet med omkring 7 procent med Cholib jämfört med 
omkring 2 procent med simvastatin. 
I en annan studie jämfördes Cholib 145/40 mg med simvastatin 40 mg hos 450 patienter som inte var 
adekvat behandlade med 40 mg simvastatin som enda läkemedel. Denna visade att Cholib ledde till en 
större sänkning av triglyceridnivåerna (33 procent jämfört med 7 procent) och till högre nivåer av det 
goda kolesterolet (6 procents ökning jämfört med 1 procents sänkning). 
I två andra studier jämfördes Cholib med andra statiner (atorvastatin och pravastatin). Där visades att 
Cholib var effektivare än dessa statiner som enda läkemedel. 
Vilka är riskerna med Cholib? 
De vanligaste biverkningarna som orsakas av Cholib är förhöjda nivåer av kreatinin i blodet, övre 
luftvägsinfektioner (förkylningar), lågt antal trombocyter i blodet, gastroenterit (diarré och kräkningar) 
samt förhöjda nivåer av alaninaminotransferas (ett leverenzym). En fullständig förteckning över 
biverkningar som rapporterats för Cholib finns i bipacksedeln. 
Cholib får inte ges till patienter som är överkänsliga (allergiska) mot jordnötter, sojalecitin eller mot 
något innehållsämne i läkemedlet. Det får heller inte ges till gravida eller ammande kvinnor, till 
personer med kända reaktioner mot fibrater eller ketoprofen efter att de utsätts för ljus, eller som har 
en sjukdom i levern eller gallblåsan, pankreatit eller måttligt eller kraftigt nedsatt leverfunktion, eller 
som tidigare fått muskelproblem medan de tagit statiner eller fibrater. En fullständig förteckning över 
restriktioner finns i bipacksedeln. 
Varför godkänns Cholib? 
Myndighetens kommitté för humanläkemedel (CHMP) fann att kombinationen av fenofibrat och 
simvastatin har visat sig vara effektiv när det gällde att förbättra blodfettnivåerna. I samtliga studier 
var sänkningarna av triglycerider och ökningarna av det goda kolesterolet större med Cholib än med 
statin som enda läkemedel. Kommittén konstaterade även att kombinationen av fenofibrat och 
simvastatin redan används kliniskt. 
Cholib  
EMA/413932/2013 
Sida 2/3 
 
 
 
Vad gäller säkerheten för Cholib överensstämde de rapporterade biverkningarna i studierna med vad 
som är känt om de två aktiva substanserna och det fanns inga större invändningar Kommittén drog 
därför slutsatsen att nyttan med Cholib är större än riskerna och rekommenderade att Cholib skulle 
godkännas för försäljning i EU. 
Vad görs för att garantera säker och effektiv användning av Cholib? 
En riskhanteringsplan har tagits fram för att se till att Cholib används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Cholib. 
Där anges också lämpliga försiktighetsåtgärder som vårdpersonal och patienter ska vidta. 
Mer information om Cholib 
Den 26 augusti 2013 beviljade Europeiska kommissionen ett godkännande för försäljning av Cholib 
som gäller i hela EU. 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Cholib finns i bipacksedeln (ingår 
också i EPAR). Du kan också kontakta din läkare eller apotekspersonal. 
Denna sammanfattning aktualiserades senast 08-2013. 
Cholib  
EMA/413932/2013 
Sida 3/3 
 
 
 
