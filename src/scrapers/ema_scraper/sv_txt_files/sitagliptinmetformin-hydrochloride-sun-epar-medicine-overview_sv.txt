EMA/95270/2023 
EMEA/H/C/005778 
Sitagliptin/Metformin hydrochloride Sun 
(sitagliptin/metforminhydroklorid) 
Sammanfattning av Sitagliptin/Metformin hydrochloride Sun och varför det är 
godkänt inom EU 
Vad är Sitagliptin/Metformin hydrochloride Sun och vad används det för? 
Sitagliptin/Metformin hydrochloride Sun är ett läkemedel som används för att reglera 
blodsockernivåerna hos vuxna med typ 2-diabetes. Det används som tillägg till kost och motion och 
ges till följande patientgrupper: 
• 
Till patienter vars blodsockernivåer inte kontrolleras tillräckligt väl med metformin (ett 
diabetesläkemedel) som enda behandling. 
• 
• 
Till patienter som redan tar en kombination av sitagliptin och metformin som separata tabletter. 
I kombination med en sulfonureid, en PPAR-gammaagonist, som till exempel en tiazolidindion, eller 
insulin (andra typer av diabetesläkemedel) till patienter vars blodsockernivåer inte kontrolleras 
tillräckligt väl med något av dessa enskilda läkemedel och metformin. 
Sitagliptin/Metformin hydrochloride Sun innehåller de aktiva substanserna sitagliptin och 
metforminhydroklorid och är ett generiskt läkemedel. Det innebär att Sitagliptin/Metformin 
hydrochloride Sun innehåller samma aktiva substanser och verkar på samma sätt som ett 
”referensläkemedel” som redan är godkänt i EU. Referensläkemedlet är Janumet. Mer information om 
generiska läkemedel finns i dokumentet med frågor och svar här. 
Hur används Sitagliptin/Metformin hydrochloride Sun? 
Sitagliptin/Metformin hydrochloride Sun finns som tabletter och är receptbelagt. Läkemedlet tas två 
gånger om dagen och dosen varierar beroende på hur stor dos patienten tidigare tog av andra 
diabetesläkemedel. 
Om Sitagliptin/Metformin hydrochloride Sun tas tillsammans med en sulfonureid eller insulin kan dosen 
sulfonureid eller insulin behöva sänkas för att undvika hypoglykemi (lågt blodsocker). 
För mer information om hur du använder Sitagliptin/Metformin hydrochloride Sun, läs bipacksedeln 
eller tala med läkare eller apotekspersonal. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
Hur verkar Sitagliptin/Metformin hydrochloride Sun? 
Typ 2-diabetes är en sjukdom som innebär att bukspottkörteln inte producerar tillräckligt med insulin 
för att kontrollera blodsockernivåerna eller att kroppen inte kan använda insulinet effektivt. De aktiva 
substanserna i Sitagliptin/Metformin hydrochloride Sun har olika verkningssätt för att motverka detta. 
Sitagliptin är en dipeptidylpeptidas-4-hämmare (DPP-4-hämmare). Den verkar genom att blockera 
nedbrytningen av inkretinhormoner i kroppen som frisätts efter en måltid och stimulerar 
bukspottkörteln att producera insulin. Genom att öka mängden inkretinhormoner i blodet stimulerar 
sitagliptin bukspottkörteln att producera mer insulin när blodsockernivåerna är höga. Sitagliptin har 
ingen effekt när blodsockernivån är låg. Sitagliptin minskar också den mängd blodsocker som bildas i 
levern genom att höja insulinnivåerna och sänka nivåerna av hormonet glukagon. 
Metformin verkar främst genom att hämma blodsockerproduktionen och minska upptaget i tarmen. 
Tillsammans sänker dessa effekter blodsockernivåerna, vilket hjälper till att kontrollera typ 2-diabetes. 
Hur har Sitagliptin/Metformin hydrochloride Suns effekt undersökts? 
Fördelarna och riskerna med de aktiva substanserna vid godkänd användning har redan studerats för 
referensläkemedlet, Janumet, och behöver inte studeras igen för Sitagliptin/Metformin hydrochloride 
Sun. 
Liksom för alla läkemedel har företaget lagt fram kvalitetsdata för Sitagliptin/Metformin hydrochloride 
Sun. Företaget har också visat i studier att det är ”bioekvivalent” med referensläkemedlet. Två 
läkemedel är bioekvivalenta när de bildar samma halter av den aktiva substansen i kroppen och 
förväntas därmed ha samma effekt. 
Vilka är fördelarna och riskerna med Sitagliptin/Metformin hydrochloride 
Sun? 
Eftersom Sitagliptin/Metformin hydrochloride Sun är ett generiskt läkemedel och är bioekvivalent med 
referensläkemedlet anses dess fördelar och risker vara desamma som för referensläkemedlet. 
Varför är Sitagliptin/Metformin hydrochloride Sun godkänt i EU? 
Europeiska läkemedelsmyndigheten (EMA) fann att det styrkts att Sitagliptin/Metformin hydrochloride 
Sun i enlighet med EU:s krav har likvärdig kvalitet och är bioekvivalent med Janumet. EMA fann därför 
att fördelarna är större än de konstaterade riskerna, liksom för Janumet, och att Sitagliptin/Metformin 
hydrochloride Sun kan godkännas för försäljning i EU. 
Vad görs för att garantera säker och effektiv användning av 
Sitagliptin/Metformin hydrochloride Sun? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Sitagliptin/Metformin hydrochloride Sun har tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Sitagliptin/Metformin 
hydrochloride Sun kontinuerligt. Misstänkta biverkningar som har rapporterats för 
Sitagliptin/Metformin hydrochloride Sun utvärderas noggrant och nödvändiga åtgärder vidtas för att 
skydda patienterna. 
Sitagliptin/Metformin hydrochloride Sun (sitagliptin/metforminhydroklorid)  
EMA/95270/2023  
Sida 2/3 
 
 
 
 
Mer information om Sitagliptin/Metformin hydrochloride Sun 
Mer information om Sitagliptin/Metformin hydrochloride Sun finns på EMA:s webbplats: 
ema.europa.eu/medicines/human/EPAR/sitagliptin-metformin-hydrochloride-Sun. Information om 
referensläkemedlet finns också på EMA:s webbplats. 
Sitagliptin/Metformin hydrochloride Sun (sitagliptin/metforminhydroklorid)  
EMA/95270/2023  
Sida 3/3 
 
 
 
 
