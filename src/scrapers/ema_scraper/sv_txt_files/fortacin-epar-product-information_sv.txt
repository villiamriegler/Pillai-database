BILAGA I 
PRODUKTRESUMÉ 
1 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
1. 
LÄKEMEDLETS NAMN 
Fortacin 150 mg/ml + 50 mg/ml kutan spray, lösning 
2. 
KVALITATIV OCH KVANTITATIV SAMMANSÄTTNING 
1 ml lösning innehåller 150 mg lidokain och 50 mg prilokain. 
1 spraypuff ger 50 mikroliter vilket innehåller 7,5 mg lidokain och 2,5 mg prilokain. 
1 dos motsvarar 3 spraypuffar. 
För fullständig förteckning över hjälpämnen, se avsnitt 6.1. 
3. 
LÄKEMEDELSFORM 
Kutan spray, lösning 
Färglös till ljusgul lösning 
4. 
KLINISKA UPPGIFTER 
4.1  Terapeutiska indikationer 
Fortacin är avsett för behandling av primär för tidig utlösning hos vuxna män. 
4.2  Dosering och administreringssätt 
Dosering 
Rekommenderad dos är 3 spraypuffar som appliceras så de täcker glans penis. Varje dos består av 
totalt 22,5 mg lidokain och 7,5 mg prilokain per applicering (1 dos motsvarar 3 spraypuffar). 
Maximalt 3 doser kan användas inom 24 timmar med minst 4 timmar mellan doserna. 
Specialpopulationer 
Äldre 
Dosjusteringar är inte nödvändigt hos äldre personer (se avsnitt 5.1). 
Njurinsufficiens 
Kliniska studier har inte utförts på patienter med nedsatt njurfunktion, men till följd av läkemedlets 
administreringssätt och mycket låga systemiska absorption är ingen dosjustering nödvändig. 
Leverinsufficiens 
Kliniska studier har inte utförts hos patienter med nedsatt leverfunktion, men till följd av läkemedlets 
administreringssätt och mycket låga systemiska absorption är ingen dosjustering nödvändig. 
Försiktighet tillråds vid gravt nedsatt leverfunktion (se avsnitt 4.4). 
Pediatrisk population 
Det finns ingen relevant användning av Fortacin för en pediatrisk population för indikationen 
behandling av primär för tidig utlösning. 
Administreringssätt 
Kutan användning. 
2 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Fortacin är endast avsett för applicering på glans penis. 
Innan den används första gången ska spraybehållaren skakas och sedan laddar man den genom att 
spraya i luften tre gånger. 
Före varje efterföljande användning ska spraybehållaren skakas en kort stund och sedan åter laddas 
genom att spraya i luften en gång. 
Eventuell förhud ska dras tillbaka från glans penis. Spraybehållaren ska hållas upprätt innan den 
används. Fortacin  ska appliceras på hela glans penis genom att puffa ventilen 3 gånger. En tredjedel 
av glans penis ska täckas med varje spraypuff. Efter 5 minuter ska eventuellt överskott av spray torkas 
av före samlag. 
4.3  Kontraindikationer 
Överkänslighet hos patienten eller partnern mot de aktiva substanserna eller mot något hjälpämne som 
anges i avsnitt 6.1. 
Patienter eller deras partner med känd känslighet för lokalanestetika av amidtyp. 
4.4  Varningar och försiktighet 
Särskilda försiktighetsmått 
För tidig utlösning kan vara orsakat av ett tillstånd som kräver medicinsk undersökning. Om detta 
läkemedel inte hjälper trots att det används enligt anvisningarna ska patienten avbryta användningen 
och söka medicinsk hjälp. 
Undvik kontakt med ögon och öron 
När Fortacin används nära ögonen kan det orsaka ögonirritation. Dessutom kan förlust av skyddande 
reflexer orsaka korneal irritation och eventuellt korneala skrapsår. Vid ögonkontakt ska ögat 
omedelbart sköljas med vatten eller natriumkloridlösning och skyddas tills sensibiliteten återkommit. 
Om produkten appliceras på en skadad trumhinna kan Fortacin orsaka ototoxicitet i mellanörat.  
Risk för skador 
Fortacin som sprayas mot patienten eller partnerns slemhinnor, t.ex. mun, näsa och hals, eller 
överföres till de kvinnliga genitalierna eller ändtarmens invändiga beklädnad kan tas upp och en 
tillfällig lokal domning/bedövning kan bli följden av detta. Denna hypestesi kan dölja de normala 
smärtintrycken och kan därför öka risken för lokala skador. 
Användning samtidigt med kondom 
Fortacin får inte användas tillsammans med polyuretanbaserade kondomer för kvinnor och män 
eftersom materialnedbrytning har observerats och skyddet mot sexuellt överförbara sjukdomar eller 
graviditet kan försämras. Fortacin kan användas samtidigt med preventivmedel av latex, polyisopren, 
nitril eller silikon eftersom ingen försämring av dessa material har påvisats. 
Erektil dysfunktion och manlig genital hypestesi kan oftare uppstå när Fortacin används tillsammans 
med kondomer för män. 
Anemirelaterade tillstånd 
Patienter eller partner med glukos-6-fosfatdehydrogenas-brist eller kongenital eller idiopatisk 
methemoglobinemi är känsligare för läkemedelsinducerad methemoglobinemi (se avsnitt 4.5). 
Även om prilokains systemiska tillgänglighet genom kutan absorption av Fortacin är låg ska 
försiktighet iakttas hos patienter med anemi, kongenital eller förvärvad methemoglobinemi eller 
patienter på samtidig behandling med läkemedel som man vet orsakar dessa tillstånd.  
3 
 
 
 
 
 
 
 
 
 
 
 
 
 
 
 
 
Överkänslighet 
Patienter som är allergiska mot paraaminobensoesyra-derivat (prokain, tetrakain, bensokain, osv.) har 
inte uppvisat korskänslighet för lidokain och/eller prilokain, men Fortacin ska ändå ges med 
försiktighet till patienter (eller partner) med tidigare känslighet för läkemedel, särskilt om det är 
osäkert vilket läkemedel som är orsaken. 
Effekter på huden 
Om patienten eller partnern får hudutslag eller hudirritation ska behandlingen med Fortacin avbrytas. 
Om symtomen kvarstår ska patienten söka läkare. 
Patienter med gravt nedsatt leverfunktion 
Patienter med svår leversjukdom löper högre risk att utveckla toxiska plasmakoncentrationer av 
lidokain och prilokain, då de inte kan bryta ner lokalanestetika på normalt sätt (se avsnitt 4.2). 
4.5 
Interaktioner med andra läkemedel och övriga interaktioner 
Methemoglobinemi kan förstärkas hos patienter som redan tar läkemedel som man vet inducerar 
tillståndet, t.ex. sulfonamider, acetanilid, anilinfärger, bensokain, klorokin, dapson, metoklopramid, 
naftalen, nitrater och nitriter, nitrofurantoin, nitroglycerin, nitroprussid, pamakin, 
paraaminosalicylsyra, fenobarbital, fenytoin, primakin och kinin (se avsnitt 4.4). 
Risken för ytterligare systemisk toxicitet bör beaktas när stora doser av Fortacin appliceras hos 
patienter som redan använder andra lokalanestetika eller strukturellt relaterade läkemedel, t.ex. 
antiarytmiska läkemedel av klass I såsom mexiletin. 
Inga specifika interaktionsstudier med lidokain/prilokain och antiarytmiska läkemedel av klass III 
(t.ex. amiodaron) har utförts, men försiktighet tillråds på grund av potentiell ökning av den 
antiarytmiska effekten. 
Läkemedel som hämmar cytokrom P450 (CYP) 1A2 minskar clearance för lidokain (t.ex. fluvoxamin, 
cimetidin eller betablockerare) och kan ge upphov till potentiellt toxiska plasmakoncentrationer när 
lidokain ges intravenöst i upprepade höga doser under längre tid (30 timmar). 
4.6  Fertilitet, graviditet och amning 
Fortacin är inte avsett att användas av kvinnor. Emellertid kan viss exponering uppstå hos kvinnliga 
partner till män som behandlas med Fortacin. 
Fertila kvinnor/födelsekontroll hos män och kvinnor 
Patienter som hoppas på befruktning bör antingen undvika att använda Fortacin eller, om det är 
avgörande för att uppnå penetration, tvätta glans penis så noga som möjligt 5 minuter efter applicering 
av sprayen men före samlag. 
Graviditet 
Det finns inga eller begränsade data från användning av lidokain och prilokain hos gravida kvinnor. 
Djurförsök har inte visat på reproduktionstoxicitet (se avsnitt 5.3). Som en försiktighetsåtgärd bör 
användning av Fortacin helst undvikas under graviditet om inte effektiva manliga barriärmetoder 
tillämpas för att undvika potentiell fosterexponering. 
Amning 
Lidokain och prilokain utsöndras i bröstmjölk, men vid behandlingsdoser av Fortacin förväntas inga 
effekter på ammade nyfödda/småbarn till följd av överföring av aktiv substans från den manliga 
4 
 
 
 
 
 
 
 
 
 
 
 
 
 
 
 
 
 
patienten till hans kvinnliga partner. Fortacin kan användas under amning om det är kliniskt 
nödvändigt. 
Fertilitet 
Det finns inga adekvata data från användning av lidokain och prilokain på människors fertilitet. En 
studie på råttor visade att Fortacin orsakade minskad spermiemotilitet (se avsnitt 5.3). Läkemedlet kan 
minska möjligheten att bli gravid men ska inte användas som preventivmedel. 
4.7  Effekter på förmågan att framföra fordon och använda maskiner 
Fortacin har ingen eller försumbar effekt på förmågan att framföra fordon och använda maskiner. 
4.8  Biverkningar 
Sammanfattning av säkerhetsprofilen 
De oftast rapporterade biverkningarna vid användningen av detta läkemedel hos manliga patienter var 
lokala effekter av genital hypestesi (4,5 procent) och erektil dysfunktion (4,4 procent). Dessa 
biverkningar ledde till att behandlingen avbröts hos 0,2 procent respektive 0,5 procent av patienterna. 
De oftast rapporterade biverkningarna vid användningen av detta läkemedel hos kvinnliga partner var 
vulvovaginal sveda (3,9 procent) och genital hypestesi (1,0 procent). Vulvovaginalt besvär eller sveda 
ledde till att behandlingen avbröts hos 0,3 procent av patienterna. 
Tabellista över biverkningar 
Biverkningsfrekvens definieras som: mycket vanliga (≥ 1/10), vanliga (≥ 1/100, < 1/10), mindre 
vanliga (≥ 1/1 000, < 1/100), sällsynta (≥ 1/10 000, < 1/1000), mycket sällsynta (< 1/10 000), ingen 
känd frekvens (kan inte beräknas från tillgängliga data). Biverkningarna presenteras inom varje 
frekvensområde efter fallande allvarlighetsgrad.  
Biverkningar hos manliga patienter som fått behandling av glans penis 
Organsystem 
Frekvens 
Biverkningar 
Psykiatriska tillstånd 
Centrala och perifera 
nervsystemet 
Respiratoriska, torakala och 
mediastinala sjukdomar 
Sjukdomar i hud och subkutan 
vävnad 
Mindre 
vanliga  
Mindre 
vanliga  
Mindre 
vanliga  
Mindre 
vanliga  
Onormal orgasm  
Huvudvärk 
Halsirritation 
Hudirritation 
5 
 
 
 
 
 
 
 
 
 
 
 
 
Biverkningar hos manliga patienter som fått behandling av glans penis 
Organsystem 
Frekvens 
Biverkningar 
Sjukdomar i 
fortplantningssystem och bröst 
Vanliga  
Mindre 
vanliga  
Manlig genital hypestesi 
Erektil dysfunktion 
Genital sveda 
Genitalt erytem 
Misslyckad ejakulation 
Manlig genital parestesi 
Penil smärta 
Penisstörning 
Genital pruritus 
Allmänna sjukdomaroch 
tillstånd på 
administreringsställe 
Mindre 
vanliga  
Pyrexi 
Biverkningar hos sexpartner  
Organsystem 
Frekvens  
Biverkningar 
Infektioner och infestationer 
Centrala och perifera 
nervsystemet 
Respiratoriska, torakala och 
mediastinala sjukdomar 
Magtarmkanalen 
Njur- och urinvägssjukdomar 
Sjukdomar i 
fortplantningssystem och bröst 
Mindre 
vanliga  
Mindre 
vanliga  
Mindre 
vanliga  
Mindre 
vanliga  
Mindre 
vanliga  
Vanliga  
Mindre 
vanliga  
Rapportering av misstänkta biverkningar 
Vaginal candidainfektion 
Huvudvärk 
Halsirritation 
Anorektalt besvär-Oral parestesi 
Dysuri 
Vulvovaginal sveda 
Hypestesi 
Vulvovaginalt besvär 
Vaginal smärta 
Vulvovaginal pruritus 
Det är viktigt att rapportera misstänkta biverkningar efter att läkemedlet godkänts. Det gör det möjligt 
att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas 
att rapportera varje misstänkt biverkning via det nationella rapporteringssystemet listat i bilaga V. 
4.9  Överdosering 
Det är osannolikt att Fortacin vid de rekommenderade doserna skulle leda till överdosering. 
Skulle symtom på systemisk toxicitet ändå uppstå förväntas tecknen likna dem som följer efter 
administrering av lokalanestetika via andra administreringsvägar. Lokalanestetisk toxicitet visar sig 
genom symtom på excitation av nervsystemet (t.ex. rastlöshet, vertigo, hörsel- och syneffekter, 
illamående, kräkningar, tremor och muskelryckningar) och, i svåra fall, centralnervös och 
6 
 
 
 
 
 
 
kardiovaskulär depression (t.ex. hypotoni, bradykardi och cirkulationskollaps som kan leda till 
hjärtstopp). 
Svåra neurologiska symtom (konvulsioner, CNS-depression) måste behandlas symtomatiskt med hjälp 
av andningsstöd och administrering av antikonvulsiva läkemedel. 
Höga doser av prilokain kan leda till en förhöjning av methemoglobinnivån, särskilt i samband med 
methemoglobin-inducerande läkemedel (t.ex. sulfonamider). Kliniskt signifikant methemoglobinemi 
ska behandlas med en långsam intravenös injektion av metyltioninklorid. 
5. 
FARMAKOLOGISKA EGENSKAPER 
5.1  Farmakodynamiska egenskaper 
Farmakoterapeutisk grupp: Anestetika, amider, ATC-kod: N01BB20 
Verkningsmekanism 
Fortacin ger utvärtes anestesi av glans penis. De aktiva substanserna lidokain och prilokain blockerar 
överföringen av nervimpulser i glans penis, vilket minskar känsligheten hos glans penis. Detta omsätts 
i en fördröjd latenstid för ejakulationen utan att negativt påverka känslan i samband med ejakulation. 
Farmakodynamisk effekt 
Kliniska studier har visat att Fortacin förlänger latenstiden för intravaginal ejakulation (IELT), ökar 
ejakulationskontrollen och minskar ängslan hos patienter med för tidig utlösning enligt uppmätning 
genom ”Index of Premature Ejaculation” (IPE). Läkemedlet har en snabbt insättande verkan och är 
verksamt inom 5 minuter efter appliceringen. Effekten av detta läkemedel har visats kvarstå vid längre 
tids upprepad användning. 
Klinisk effekt och säkerhet 
Effekten av Fortacin påvisades i två multicenter, multinationella, randomiserade, dubbelblinda, 
placebokontrollerade studier (PSD502-PE-002 och PSD502-PE-004), som båda följdes av en öppen 
fas. Män som kunde skrivas in uppfyllde kriterierna för ”International Society for Sexual Medicine” 
(ISSM) avseende för tidig utlösning med en baseline-IELT ≤ 1 minut vid minst 2 av de 3 första 
gångerna av sexuellt umgänge under screening. 
ITT-populationen i de två kombinerade pivotala studierna utgjordes av 539 patienter, varav 358 deltog 
i Fortacingruppen och 181 i placebogruppen (2:1-förhållande) i den initiala 3 månader långa 
dubbelblinda fasen. Per prototokoll-populationen bestod av 430 patienter (284 i Fortacin- och 146 i 
placebogruppen). 
Demografiska karaktäristika för ITT-populationen i PSD502-PE-002 och PSD502-PE-004 
sammanfattas i nedanstående tabell. 
7 
 
 
 
 
 
 
 
 
 
 
 
 
 
 
Demografiska egenskaper i ITT-populationen (individuella resultat för PSD502-PE.002 och 
PSD502-PE-004) 
PSD502-PE-002 
PSD502-PE-004 
PSD502 
N=167 
Placebo 
N=82 
Totalt 
N=249 
PSD502 
N=191 
Placebo 
N=99 
Totalt 
N=290 
Demografi 
Ålder (år) 
n 
Medelvärde 
SD 
Intervall 
Medianvärde 
Åldersgrupp (år) 
18 till < 25 
25 till < 35 
35 till < 45 
45 till < 55 
55 till < 65 
≥ 65 
Etnicitet 
Kaukasier 
Afroamerikaner/-
karibianer 
Latinamerikaner 
Asiater 
Övriga 
167 
39,1 
11,71 
18-67 
39,0 
14 
(8,4 %) 
53 
(31,7 %) 
44 
(26,3 %) 
39 
(23,4 %) 
13 
(7,8 %) 
4 (2,4 %) 
133 
(79,6 %) 
17 
(10,2 %) 
82 
37,9 
11,97 
18-68 
36,0 
12 
(14,6 %) 
26 
(31,7 %) 
18 
(22,0 %) 
18 
(22,0 %) 
249 
38,7 
11,97 
18-68 
38,0 
191 
34,6 
9,56 
19-65 
33,0 
99 
35,2 
11,20 
20-60 
33,0 
26 (10,4) 
27 (14,1 %) 
19 (19,2 %) 
79 (31,7) 
82 (42,9 %) 
36 (36,4 %) 
62 (24,9) 
50 (26,2 %) 
20 (20,2 %) 
57 (22,9) 
24 (12,6 %) 
19 (19,2 %) 
290 
34,8 
10,13 
19-65 
33,0 
46 
(15,9 %) 
118 
(40,7 %) 
70 
(24,1 %) 
43 
(14,8 %) 
7 (8,5 %) 
20 (8,0) 
7 (3,7 %) 
5 (5,1 %) 
12 (4,1 %) 
1 (1,2 %) 
5 (2,0) 
1 (0,5 %) 
0 
1 (0,3 %) 
74 
(90,2 %) 
4 (4,9 %) 
207 
(83,1 %) 
21 
(8,4 %) 
11 
(4,4 %) 
7 (2,8 %) 
3 (1,2 %) 
188 
(98,4 %) 
1 (0,5 %) 
0 
1 (0,5 %) 
1 (0,5 %) 
99 (100 %) 
0 
0 
0 
0 
287 
(99,0 %) 
1 (0,3 %) 
0 
1 (0,3 %) 
1 (0,3 %) 
9 (5,4 %) 
2 (2,4 %) 
5 (3,0 %) 
3 (1,8 %) 
2 (2,4 %) 
0 
Förkortningar: ITT = intention-to-treat; SD = standardavvikelse 
Effekten av Fortacin vid behandling av för tidig utlösning bedömdes genom mätning av IELT och de 
co-primära effektmåtten ejakulationskontroll, sexuell tillfredsställelse och ängslan med hjälp av 
IPE-indexet. Under de 3 månaderna av den dubbelblinda behandlingsfasen steg det geometriska 
medelvärdet för IELT från 0,58 till 3,17 minuter i Fortacin-gruppen och från 0,56 till 0,94 minuter i 
placebogruppen.  
85,2 procent av patienterna i Fortacin-gruppen uppnådde ett medelvärde för IELT på > 1 minut under 
förloppet av 3 månaders behandling med läkemedlet, medan 46,4 procent av placebopatienterna hade 
ett medelvärde för IELT på > 1 minut. 66,2 procent av de Fortacin-behandlade patienterna och 
18,8 procent av patienterna som fick placebo uppnådde ett medelvärde för IELT på > 2 minuter. 
De kliniskt signifikanta förbättringarna av IELT skedde samtidigt med signifikanta skillnader i 
IPE-värdena (p < 0,0001). De justerade värdena för genomsnittlig förändring (Fortacin mot placebo) 
vid månad 3 var 8,2 mot 2,2 för ejakulationskontroll, 7,2 mot 1,9 för sexuell tillfredsställelse och 3,7 
mot 1,1 för ängslan.  
Hos patienter som behandlats med Fortacin steg IELT- och IPE-värdena vid den första uppmätta 
tidpunkten. Både IELT- och IPE-värdet fortsatte att stiga något under den återstående 
dubbelblindfasen. De positiva förändringarna inom IELT- och IPE-värdena kvarstod under den öppna 
behandlingsfasen.  
Vid var och en av de tre månatliga bedömningarna fyllde samtliga patienter i ett formulär avseende för 
tidig utlösning (Premature Ejaculation Profile, PEP) över uppfattad ejakulationskontroll, personlig 
ängslan i samband med ejakulation, tillfredsställelse vid samlag och kontaktsvårigheter i samband med 
8 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
ejakulation. PEP-värdena följde ett liknande mönster av förbättrade IELT- och IPE-värden. I samtliga 
av de tre månatliga bedömningar som patienterna fyllde i påvisades en signifikant skillnad mellan 
Fortacin och placebo (p < 0,0001). Partner fyllde i PEP-frågeformuläret vid tredje månaden. Det fanns 
även en signifikant skillnad jämfört med placebo inom alla områden för svaren från patienternas 
partner (p < 0,0001). 
Äldre patienter 
Patienter rekryterade till de kliniska prövningar var i åldern 18-68 år. I de pivotala kliniska studierna 
visade undergruppsanalyser av effekten i olika åldersgrupper att effekten och säkerheten var 
konsekvent i de olika åldersgrupperna. 
Det finns en omfattande säkerhetsdatabas för lidokain och prilokain då de är läkemedel med etablerad 
användning, vilket tyder på att det inte finns några säkerhetsfarhågor vad gäller äldre patienter. 
Pediatrisk population 
Europeiska läkemedelsmyndigheten har beviljat undantag från kravet att skicka in studieresultat för 
Fortacin för alla grupper av den pediatriska populationen för primär för tidig utlösning (information 
om pediatrisk användning finns i avsnitt 4.2). 
5.2  Farmakokinetiska egenskaper 
Absorption 
Plasmanivåerna av lidokain och prilokain hos manliga och kvinnliga patienter underskred nivån som 
förknippas med toxicitet (5 000 ng/ml). Manliga frivilliga hade maximala plasmakoncentrationer av 
lidokain under 4 procent av de toxiska nivåerna och av prilokain som underskred 0,4 procent av de 
toxiska nivåerna, efter upprepade doser. Kvinnliga frivilliga som fick upprepade doser direkt mot 
livmoderhalsen och slidan med upp till fem gånger den rekommenderade dosen för den manliga 
partnern hade maximala plasmakoncentrationer av lidokain under 8 procent av de toxiska nivåerna och 
av prilokain som underskred 1 procent av de toxiska nivåerna. 
Systemisk exponering för lidokain och prilokain och deras metaboliter (2,6-xylidin respektive 
o-toluidin) är låg efter applicering mot glans penis hos manliga patienter och applicering mot 
livmoderhalsen/slidvalvet hos kvinnliga patienter, vid högre doser än rekommenderat.  
Distribution 
Lidokain 
Distributionsvolymen vid steady-state är 1,1 till 2,1 l/kg efter intravenös administrering. Lidokain 
rapporteras vara bundet till plasmaproteiner till 66 procent, inbegripet alfa-1-glykoprotein.  
Lidokain kan passera blod-hjärnbarriären och placenta och distribueras i bröstmjölk. 
Prilokain 
Efter intravenös administrering är prilokains distributionsvolym vid steady-state 0,7 till 4,4 l/kg. 
Prilokain rapporteras vara bundet till plasmaproteiner till 55 procent, däribland alfa-1-glykoprotein. 
Prilokain passerar blod-hjärnbarriären och passerar även placenta. Prilokain distribueras också i 
bröstmjölk.  
Metabolism 
Lidokain metaboliseras till största delen i levern av cytokrom P450 (CYP 3A4) och troligen till en 
mindre del i huden. Första-passagemetabolismen är snabb och omfattande med en biotillgänglighet på 
omkring 35 procent efter orala doser. 
Prilokain metaboliseras snabbt i både levern, av cytokrom P450, och i njurarna av amidaser. 
9 
 
 
 
 
 
 
 
 
 
 
 
 
 
 
Metaboliseringen av lidokain och prilokain ger bland annat upphov till metaboliterna 2,6-xylidin 
respektive o-toluidin. Plasmanivåerna av dessa metaboliter som spårades efter administrering av 
Fortacin under kliniska prövningar var låga hos både manliga och kvinnliga patienter, också efter att 
doser använts långt över den kliniska dosen. Inga nivåer av 2,6-xylidin eller o-toluidin spårades vid 
någon tidpunkt i vaginalvätskan efter att kvinnliga frivilliga fått läkemedlet lokalt applicerat. 
Eliminering 
Lidokain 
Lidokains terminala elimineringshalveringstid från plasma efter intravenös administrering är omkring 
65–150 minuter och systemiskt clearance är 10–20 ml/min/kg. Lidokain utsöndras i urinen främst i 
form av metaboliter, där bara en liten del utsöndras oförändrad.  
Prilokain 
Prilokains elimineringshalveringstid efter intravenös administrering är omkring 10–150 minuter. 
Systemiskt clearance är 18–64 ml/min/kg. Prilokain utsöndras i urinen främst i form av metaboliter, 
där bara en liten del utsöndras oförändrad.  
5.3  Prekliniska säkerhetsuppgifter 
Reproduktionstoxicitet 
Lidokain 
Inga teratogena effekter sågs i studier av embryo-/fosterutvecklingen hos råttor och kaniner som fick 
doser under organogenesen. Embryotoxicitet sågs hos kaniner vid doser som var toxiska för modern. 
Postnatal överlevnadstid för avkommor till råttor som behandlats under dräktigheten och digivningen 
med en dos som var toxisk för modern visade sig vara reducerad. 
Prilokain 
I en studie på dräktiga råttor som fick en kombination av lidokain och prilokain under organogenesen 
sågs inga effekter på embryo-/fosterutvecklingen. Det finns dock inga uppgifter om systemisk 
exponering för jämförelse med klinisk exponering. 
Genotoxicitet och karcinogenicitet 
Lidokain 
Lidokain var inte genotoxiskt och den karcinogena potentialen av lidokain har inte studerats. 
Lidokainmetaboliten 2,6-xylidin har genotoxisk potential in vitro. I en karcinogenicitetsstudie på råttor 
som exponerades för 2,6-xylidin in utero, postnatalt och under hela deras livstid sågs tumörer i 
näshåla, subkutana tumörer och levertumörer. Den kliniska relevansen av tumörfynd i samband med 
kortvarig/intermittent användning av lidokain hos människa är okänd. Klinisk exponering från 
Fortacin är 20–30 gånger mindre än den minsta dos som inte orsakade tumörer och 200 gånger mindre 
än den minsta dos som faktiskt orsakade tumörer. 
Prilokain 
Prilokain var inte genotoxiskt och prilokains karcinogena potential har inte studerats. 
Prilokainmetaboliten o-toluidin har genotoxisk potential in vitro. I karcinogenicitetsstudier av 
o-toluidin i råttor, möss och hamstrar sågs tumörer i flera organ. Den kliniska relevansen av tumörfynd 
när det gäller kortvarig/intermittent användning av prilokain hos människa är okänd. Klinisk 
exponering är 1 000 gånger mindre än den minsta dos som studerats. Observera att denna dos faktiskt 
orsakade tumörer.  
Effekt på fertilitet 
I en in vitro-studie på råttor har Fortacin visat en minskad spermiemotilitet när 22,5 mg lidokain och 
7,5 mg prilokain (dvs. mängden i 1 klinisk dos) var i direktkontakt med råttspermier. Denna studie 
återgav dock inte förhållandena vid klinisk användning, eftersom koncentrationen av Fortacin i 
10 
 
 
 
 
 
 
 
 
 
 
  
 
direktkontakt med spermierna skulle ha varit många gånger lägre. Potentialen för en nedsatt 
spermiemotilitet efter den kliniska användningen av läkemedlet kan inte uteslutas, och det är därför 
inte möjligt att säga om Fortacin kan förhindra graviditet. 
6. 
FARMACEUTISKA UPPGIFTER 
6.1  Förteckning över hjälpämnen 
Norfluran 
6.2 
Inkompatibiliteter 
Försämring sågs när Fortacin användes med polyuretanbaserade kondomer för kvinnor och män (se 
avsnitt 4.4). Patienterna ska uppmanas att använda andra preventivmetoder. 
6.3  Hållbarhet 
18 månader. 
Efter första användningen: 12 veckor 
6.4  Särskilda förvaringsanvisningar 
Förvaras under 25 °C. Får ej frysas. 
6.5  Förpackningstyp och innehåll 
En spraybehållare av aluminium med doseringsventil.  
Doseringsventilen är tillverkad av rostfritt stål, POM (polyoximetylen), TPE (termoplastisk 
elastomer), polypropen, klorbutylgummi och HDPE (högdensitetspolyeten). 
Varje förpackning innehåller en spraybehållare som innehåller 6,5 ml eller 5 ml lösning.  
Varje behållare på 6,5 ml ger minst 20 doser (1 dos motsvarar 3 spraypuffar). 
Varje behållare på 5 ml ger minst 12 doser (1 dos motsvarar 3 spraypuffar). 
6.6  Särskilda anvisningar för destruktion och övrig hantering 
Metallbehållaren är trycksatt. Den får inte punkteras, brytas sönder eller brännas, inte heller när den 
verkar vara tom.  
En restmängd vätska som inte kan användas kommer att finnas kvar i behållaren efter att alla doser 
administrerats. 
Ej använt läkemedel och avfall ska kasseras enligt gällande anvisningar. 
7. 
INNEHAVARE AV GODKÄNNANDE FÖR FÖRSÄLJNING 
Recordati Ireland Limited 
Raheens East 
Ringaskiddy Co. Cork P43 KD30  
Irland 
11 
 
 
 
 
 
 
 
 
 
 
  
 
 
 
 
 
 
 
 
 
 
 
 
8. 
NUMMER PÅ GODKÄNNANDE FÖR FÖRSÄLJNING  
EU/1/13/881/001 
EU/1/13/881/002 
9. 
DATUM FÖR FÖRSTA GODKÄNNANDE/FÖRNYAT GODKÄNNANDE 
Datum för det första godkännandet: 15 november 2013 
Datum för den senaste förnyelsen: 17 september 2018 
10.  DATUM FÖR ÖVERSYN AV PRODUKTRESUMÉN 
{MM/ÅÅÅÅ} 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu 
12 
 
 
 
 
 
 
 
 
 
 
BILAGA II 
A. 
B. 
C. 
D. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS  
VILLKOR ELLER BEGRÄNSNINGAR FÖR TILLHANDAHÅLLANDE 
OCH ANVÄNDNING 
ÖVRIGA VILLKOR OCH KRAV FÖR GODKÄNNANDET FÖR 
FÖRSÄLJNING 
VILLKOR ELLER BEGRÄNSNINGAR AVSEENDE EN SÄKER OCH 
EFFEKTIV ANVÄNDNING AV LÄKEMEDLET 
13 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. 
TILLVERKARE SOM ANSVARAR FÖR FRISLÄPPANDE AV 
TILLVERKNINGSSATS 
Namn och adress till tillverkare som ansvarar för frisläppande av tillverkningssats 
Genetic S.p.A. 
Via Canfora, 64 
84084 Fisciano (SA) 
Italien 
Recordati Industria Chimica e Farmaceutica S.p.A. 
Via Matteo Civitali 1 
20148 Milano 
Italien  
I läkemedlets tryckta bipacksedel ska namn och adress till tillverkaren som ansvarar för frisläppandet 
av den relevanta tillverkningssatsen anges. 
B.  VILLKOR ELLER BEGRÄNSNINGAR FÖR TILLHANDAHÅLLANDE OCH 
ANVÄNDNING 
Receptfritt läkemedel.  
C.  ÖVRIGA VILLKOR OCH KRAV FÖR GODKÄNNANDET FÖR FÖRSÄLJNING  
• 
Periodiska säkerhetsrapporter  
Kraven för att lämna in periodiska säkerhetsrapporter för detta läkemedel anges i den 
förteckning över referensdatum för unionen (EURD-listan) som föreskrivs i artikel 107c.7 i 
direktiv 2001/83/EG och eventuella uppdateringar och som offentliggjorts på webbportalen för 
europeiska läkemedel. 
D.  VILLKOR ELLER BEGRÄNSNINGAR AVSEENDE EN SÄKER OCH EFFEKTIV 
ANVÄNDNING AV LÄKEMEDLET 
•  Riskhanteringsplan 
Innehavaren av godkännandet för försäljning ska genomföra de erforderliga 
farmakovigilansaktiviteter och -åtgärder som finns beskrivna i den överenskomna 
riskhanteringsplanen (Risk Management Plan, RMP) som finns i modul 1.8.2 i godkännandet för 
försäljning samt eventuella efterföljande överenskomna uppdateringar av riskhanteringsplanen. 
En uppdaterad riskhanteringsplan ska lämnas in  
på begäran av Europeiska läkemedelsmyndigheten, 
• 
•  när riskhanteringssystemet ändras, särskilt efter att ny information framkommit som kan leda till 
betydande ändringar i läkemedlets nytta-riskprofil eller efter att en viktig milstolpe (för 
farmakovigilans eller riskminimering) har nåtts.  
14 
 
 
 
 
 
 
 
 
 
 
 
 
 
 
 
 
 
 
 
BILAGA III 
MÄRKNING OCH BIPACKSEDEL 
15 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
A. MÄRKNING 
16 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
UPPGIFTER SOM SKA FINNAS PÅ YTTRE FÖRPACKNINGEN 
YTTERKARTONGEN 
1. 
LÄKEMEDLETS NAMN 
Fortacin 150 mg/ml + 50 mg/ml kutan spray, lösning 
lidokain/prilokain 
2. 
DEKLARATION AV AKTIV(A) SUBSTANS(ER) 
1 ml lösning innehåller 150 mg lidokain och 50 mg prilokain. 
1 spraypuff ger 50 mikroliter vilket innehåller 7,5 mg lidokain och 2,5 mg prilokain. 
3. 
FÖRTECKNING ÖVER HJÄLPÄMNEN 
Innehåller även: norfluran 
4. 
LÄKEMEDELSFORM OCH FÖRPACKNINGSSTORLEK 
Kutan spray, lösning 
Varje behållare på 6,5 ml ger minst 20 doser (1 dos motsvarar 3 spraypuffar) 
Varje behållare på 5 ml ger minst 12 doser (1 dos motsvarar 3 spraypuffar) 
6,5 ml 
5 ml 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Endast användning på huden. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
Kasseras 12 veckor efter första användning. 
17 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9. 
SÄRSKILDA FÖRVARINGSANVISNINGAR 
Förvaras under 25 °C. Får ej frysas. 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Recordati Ireland Ltd. 
Raheens East 
Ringaskiddy Co. Cork 
Irland 
12.  NUMMER PÅ GODKÄNNANDE FÖR FÖRSÄLJNING  
EU/1/13/881/001 
EU/1/13/881/002 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
Receptfritt läkemedel. 
15.  BRUKSANVISNING 
Behandling av för tidig utlösning som inträffar hos män äldre än 18 år från första samlaget. 
Dosen är 3 spraypuffar på penishuvudet minst 5 minuter före samlag. 
Högst 3 doser per dag med minst 4 timmar mellan doserna. 
Undvik kontakt med ögon, näsa, mun och öron. 
Använd inte Fortacin tillsammans med polyuretanbaserade kondomer. 
QR-kod: www.fortacin.eu 
16. 
INFORMATION I PUNKTSKRIFT 
fortacin 
17.  UNIK IDENTITETSBETECKNING – TVÅDIMENSIONELL STRECKKOD  
Ej relevant  
18 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
Ej relevant  
19 
 
 
 
 
 
UPPGIFTER SOM SKA FINNAS PÅ INNERFÖRPACKNINGEN 
SPRAYBEHÅLLARENS ETIKETT 
1. 
LÄKEMEDLETS NAMN 
Fortacin 150 mg/ml + 50 mg/ml kutan spray, lösning 
lidokain/prilokain 
2. 
DEKLARATION AV AKTIV(A) SUBSTANS(ER) 
1 ml lösning innehåller 150 mg lidokain och 50 mg prilokain. 
1 spraypuff ger 50 mikroliter vilket innehåller 7,5 mg lidokain och 2,5 mg prilokain. 
1 dos motsvarar 3 spraypuffar. 
3. 
FÖRTECKNING ÖVER HJÄLPÄMNEN 
Innehåller även: norfluran 
4. 
LÄKEMEDELSFORM OCH FÖRPACKNINGSSTORLEK 
Kutan spray, lösning 
6,5 ml 
5 ml 
5. 
ADMINISTRERINGSSÄTT OCH ADMINISTRERINGSVÄG 
Läs bipacksedeln före användning. 
Endast användning på huden. 
6. 
SÄRSKILD VARNING OM ATT LÄKEMEDLET MÅSTE FÖRVARAS UTOM 
SYN- OCH RÄCKHÅLL FÖR BARN 
Förvaras utom syn- och räckhåll för barn. 
7. 
ÖVRIGA SÄRSKILDA VARNINGAR OM SÅ ÄR NÖDVÄNDIGT 
8. 
UTGÅNGSDATUM 
Utg.dat. 
Kasseras 12 veckor efter första användning. 
9. 
SÄRSKILDA FÖRVARINGSANVISNINGAR 
Förvaras under 25 °C. Får ej frysas. 
20 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
10.  SÄRSKILDA FÖRSIKTIGHETSÅTGÄRDER FÖR DESTRUKTION AV EJ ANVÄNT 
LÄKEMEDEL OCH AVFALL I FÖREKOMMANDE FALL 
11. 
INNEHAVARE AV GODKÄNNANDE FÖR FÖRSÄLJNING (NAMN OCH ADRESS) 
Recordati Ireland Ltd. 
Raheens East 
Ringaskiddy Co. Cork 
Irland 
12.  NUMMER PÅ GODKÄNNANDE FÖR FÖRSÄLJNING  
EU/1/13/881/001 
EU/1/13/881/002 
13.  TILLVERKNINGSSATSNUMMER 
Lot 
14.  ALLMÄN KLASSIFICERING FÖR FÖRSKRIVNING 
15.  BRUKSANVISNING 
16. 
INFORMATION I PUNKTSKRIFT 
17.  UNIK IDENTITETSBETECKNING – TVÅDIMENSIONELL STRECKKOD  
18.  UNIK IDENTITETSBETECKNING – I ETT FORMAT LÄSBART FÖR MÄNSKLIGT 
ÖGA 
21 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
B. BIPACKSEDEL 
22 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bipacksedel: Information till användaren 
Fortacin 150 mg/ml + 50 mg/ml kutan spray, lösning 
lidokain/prilokain 
Läs noga igenom denna bipacksedel innan du börjar använda detta läkemedel. Den innehåller 
information som är viktig för dig. 
Använd alltid detta läkemedel exakt enligt beskrivning i denna bipacksedel eller enligt anvisningar 
från din läkare eller apotekspersonal. 
- 
- 
- 
Spara denna information, du kan behöva läsa den igen. 
Vänd dig till apotekspersonalen om du behöver mer information eller råd. 
Om du får biverkningar, tala med läkare eller apotekspersonal. Detta gäller även biverkningar 
som inte nämns i denna information. Se avsnitt 4. 
Du måste tala med läkare om du inte mår bättre eller om du mår sämre. 
- 
I denna bipacksedel finns information om följande: 
1. 
2. 
3. 
4. 
5. 
6. 
Vad Fortacin är och vad det används för 
Vad du behöver veta innan du använder Fortacin  
Hur du använder Fortacin 
Eventuella biverkningar 
Hur Fortacin ska förvaras 
Förpackningens innehåll och övriga upplysningar 
1. 
Vad Fortacin är och vad det används för 
Fortacin är en kombination av två läkemedel (lidokain och prilokain). Dessa läkemedel hör till en 
grupp mediciner som kallas lokalanestetika (lokalbedövning). 
Fortacin är avsett för behandling av för tidig utlösning hos vuxna män (från 18 års ålder) från det 
första samlaget. För tidig utlösning är när du alltid, eller nästan alltid, har fått utlösning efter en minuts 
sexuellt umgänge och detta har en negativ inverkan på ditt känsloliv. Fortacin verkar genom att 
minska penishuvudets (ollonets) känslighet för att förlänga tiden fram till utlösningen. 
2. 
Vad du behöver veta innan du använder Fortacin  
Använd inte Fortacin 
• 
om du eller din partner är allergisk mot lidokain eller prilokain eller något annat innehållsämne i 
detta läkemedel (anges i avsnitt 6), 
om du eller din partner har en känd allergi eller känslighet för andra lokalbedövningsmedel med 
en liknande struktur (kallas för lokalbedövningsmedel av amidtyp). 
Varningar och försiktighet 
Tala med läkare eller apotekspersonal innan du använder Fortacin 
• 
om du eller din partner har fått diagnos på en genetisk sjukdom eller annat tillstånd som 
påverkar de röda blodkropparna (glukos-6-fosfatdehydrogenas-brist, anemi eller 
methemoglobinemi), 
om du har en känd känslighet för läkemedel, särskilt om du inte är säker på vilket läkemedel 
som orsakar känsligheten, 
om du lider av allvarliga leverproblem. 
• 
• 
• 
För tidig utlösning kan vara orsakat av ett tillstånd som kräver medicinsk undersökning. Sök läkare om 
detta läkemedel inte hjälper trots att det används enligt anvisningarna. 
23 
 
 
 
 
 
 
 
 
 
 
 
 
 
 
• 
• 
• 
Användning samtidigt med kondom 
• 
Fortacin får inte användas tillsammans med latexfria kondomer av polyuretan för kvinnor och 
män eftersom nedbrytning av materialet i dessa kondomer har setts när de används tillsammans 
med Fortacin och därmed kanske inte fungerar som skydd mot sexuellt överförbara sjukdomar 
eller graviditet. Fortacin kan användas samtidigt med preventivmedel av latex, polyisopren, 
nitril eller silikon eftersom ingen försämring har påvisats. Kontrollera noggrant vilket material 
ditt eller din partners preventivmedel är framställt av innan ni använder produkten. Fråga 
apotekspersonalen om du är osäker. 
Om du använder både Fortacin och kondomer kan det vara troligare att du inte kan få erektion 
eller bibehålla den. Du kan också löpa större risk att få nedsatt känsel i och runtom penis. 
Undvik oavsiktlig kontakt 
• 
När du använder detta läkemedel, och särskilt medan du laddar behållaren, ska behållaren 
vändas bort från ansiktet så att inte medlet kommer i kontakt med öron, ögon, näsa och mun. 
Om något av läkemedlet råkar komma i dina ögon eller din partners ögon, skölj dem genast med 
kallt vatten eller natriumkloridlösning och håll dem slutna så mycket som möjligt tills alla 
eventuella effekter, t.ex. domningar, har gått över. Tänk på att normala skyddsmekanismer, 
såsom att blinka eller kunna märka en främmande partikel i ögat, kanske inte fungerar förrän 
domningen har gått över. 
Fortacin får inte komma i kontakt med en skadad trumhinna. 
Kontakt med andra slemhinnor 
• 
Fortacin kan också komma i kontakt med andra slemhinnor, såsom din eller din partners mun, 
näsa och hals, och göra att de känns lätt avdomnade en kort stund. Då detta minskar förmågan 
att känna smärta i dessa områden ska man vara särskilt noga med att de inte blir skadade tills 
domningen gått över. 
Eventuell överföring till partner, exempelvis till slidan eller anus 
• 
Under samlaget kan en liten mängd av detta läkemedel överföras, exempelvis till slidan eller 
anus. Därför kan både du och din partner känna lätta domningar en kort stund och ska vara noga 
med att inte skada er, särskilt under sexuell aktivitet. Se avsnitt 4 för mera information om 
eventuella biverkningar hos sexpartner. 
Om du eller din partner får hudutslag eller hudirritation ska behandlingen med Fortacin avbrytas. Sök 
läkare om symtomen inte försvinner. 
Barn och ungdomar 
Detta läkemedel ska inte användas av barn eller ungdomar under 18 år. 
Andra läkemedel och Fortacin 
Tala om för läkare eller apotekspersonal om du tar, nyligen har tagit eller kan tänkas ta andra 
läkemedel. Det är särskilt viktigt att du talar med din läkare innan du använder Fortacin om du tar 
något av följande läkemedel som kan samverka med Fortacin: 
• 
• 
• 
• 
Andra lokalbedövningsmedel såsom bensokain och prokain. 
Hjärtläkemedel (antiarytmiska läkemedel såsom mexiletin och amiodaron)  
Fluvoxamin, cimetidin eller betablockerare, vilka kan öka mängden lidokain i blodet. 
Läkemedel som man vet ökar risken för en sjukdom som minskar syremängden i blodet 
(methemoglobinemi), bland annat följande: 
•  Bensokain – ett lokalbedövningsmedel som används för att behandla smärta och klåda. 
•  Klorokin, pamakin, primakin, kinin – används för att behandla malaria.  
•  Metoklopramid – används för att behandla illamående och kräkning, bland annat hos 
patienter med migrän. 
•  Glyceryltrinitrat (nitroglycerin), isosorbidmononitrat, erytroltetranitrat, 
pentaerytritoltetranitrat och andra nitrat- och nitritläkemedel – används för att behandla 
angina pectoris (bröstsmärta som orsakas av hjärtat). 
24 
 
 
 
 
 
 
•  Natriumnitroprussid, isosorbiddinitrat – används för att behandla högt blodtryck och 
hjärtinsufficiens. 
•  Nitrofurantoin – ett antibiotikum som används för att behandla infektioner i urinvägarna 
• 
och njurarna. 
Sulfonamider (även kallade sulfaläkemedel), t.ex. sulfametoxazol – ett antibiotikum som 
används för att behandla urinvägsinfektioner, och sulfasalazin – används för att behandla 
Crohns sjukdom, ulcerös kolit och reumatoid artrit. 
•  Dapson – används för att behandla hudåkommor som lepra och dermatit och dessutom för 
att förebygga malaria och pneumoni hos högriskpatienter. 
Fenobarbital, fenytoin – används för att behandla epilepsi. 
Para-aminosalicylsyra (PAS) – används för att behandla tuberkulos. 
• 
• 
Risken för methemoglobinemi kan också öka vid användning av vissa färger (anilinfärger) eller 
bekämpningsmedlet naftalen, och du bör därför berätta för läkaren om du arbetar med färger eller 
kemiska bekämpningsmedel. 
Graviditet, amning och fertilitet 
Fortacin är inte godkänt för användning av kvinnor.  
Be läkare eller apotekspersonal om råd innan du tar något läkemedel. 
Graviditet 
Fortacin ska inte användas medan din partner är gravid såvida du inte använder en effektiv kondom för 
män, som i ovanstående lista i avsnitt 2 ”Användning samtidigt med kondom”, för att inte exponera 
det ofödda barnet. 
Amning 
Detta läkemedel kan användas medan din partner ammar. 
Fertilitet 
Fortacin kan minska möjligheten att bli gravid. Patienter som hoppas på befruktning bör antingen 
undvika att använda Fortacin eller, om detta läkemedel är avgörande för att uppnå penetration, tvätta 
glans penis så noga som möjligt fem minuter efter appliceringen av Fortacin men före samlag. 
Körförmåga och användning av maskiner 
Fortacin har ingen eller försumbar effekt på förmågan att framföra fordon och använda maskiner när 
det används i rekommenderade doser. 
3. 
Hur du använder Fortacin 
Använd alltid detta läkemedel exakt enligt beskrivning i denna bipacksedel. Rådfråga läkare eller 
apotekspersonal om du är osäker.  
Rekommenderad dos av Fortacin är 3 spraypuffar (3 spraypuffar = 1 dos) på penishuvudet minst 
5 minuter före samlag. Maximalt 3 doser kan användas inom 24 timmar med minst 4 timmar mellan 
doserna. 
Den högsta rekommenderade dosen (3 doser inom 24 timmar) ska inte överskridas. 
Anvisningar för användning 
• 
Innan den används första gången ska spraybehållaren skakas en kort stund och sedan laddar man 
pumpmekanismen genom att spraya med ventilen tre gånger i luften. Vänd bort behållaren från 
ansiktet så att inte medlet kommer i kontakt med ögon, näsa, mun och öron. 
Före varje efterföljande användning ska spraybehållaren skakas en kort stund och sedan laddar 
man pumpen igen genom att spraya 1 gång i luften. 
• 
25 
 
 
 
 
 
 
 
 
 
 
 
 
• 
• 
Dra tillbaka eventuell förhud från penishuvudet. Håll behållaren upprätt (med ventilen uppåt) 
och lägg 1 dos (3 spraypuffar) Fortacin på hela penishuvudet, genom att täcka en tredjedel med 
varje spraypuff.  
Vänta 5 minuter och torka sedan av eventuellt överskott av spray före samlag. Det är viktigt att 
du torkar av eventuellt överskott av spray också om du använder kondom (se även avsnitt 2 för 
övrig viktig information om användning samtidigt med kondom). 
Om du har använt för stor mängd av Fortacin 
Torka av om du lägger på för mycket. 
Symtomen av att ha använt för mycket Fortacin står i nedanstående lista. Kontakta läkare eller 
apotekspersonal om du upplever något av dessa. Det är mycket liten risk att de inträffar om läkemedlet 
används enligt anvisningarna: 
• 
• 
• 
• 
• 
• 
Svimfärdighet eller yrsel. 
Krypningar i huden runt munnen och domnad tunga. 
Onormal smak. 
Dimsyn. 
Tinnitus (ringningar i öronen). 
Det finns också en risk för en sjukdom som minskar syremängden i blodet (methemoglobinemi). 
Detta är troligare när vissa läkemedel har tagits samtidigt. Om detta händer blir huden blågrå till 
följd av syrebrist. 
Vid allvarliga överdoseringsfall kan symtomen omfatta anfall, lågt blodtryck, förlångsammad andning, 
upphörd andning och förändrad hjärtrytm. Dessa effekter kan vara livshotande. 
Om du har ytterligare frågor om detta läkemedel, kontakta läkare eller apotekspersonal. 
4. 
Eventuella biverkningar 
Liksom alla läkemedel kan detta läkemedel orsaka biverkningar, men alla användare behöver inte få 
dem. 
Följande effekter har rapporterats med Fortacin hos manliga patienter: 
Vanliga (kan förekomma hos upp till 1 av 10 personer) 
• 
Oförmåga att få erektion eller bibehålla den. 
• 
Nedsatt känsel i och runtom penis. 
• 
Sveda i och runtom penis. 
Mindre vanliga (kan förekomma hos upp till 1 av 100 personer) 
• 
• 
• 
• 
• 
• 
• 
• 
• 
• 
Huvudvärk. 
Lokal irritation i halsen (om det andas in).  
Hudirritation. 
Rodnad på och runtom penis. 
Misslyckad utlösning under samlag. 
Onormal orgasm. 
Krypningar i och runtom penis. 
Smärta eller obehag i och runtom penis. 
Klåda i och runtom penis. 
Hög kroppstemperatur. 
26 
 
 
 
 
 
 
 
 
 
 
 
Följande effekter har rapporterats med Fortacin hos sexpartner: 
Vanliga (kan förekomma hos upp till 1 av 10 personer) 
• 
• 
Sveda i och runtom slidan. 
Nedsatt känsel i och runtom slidan. 
Mindre vanliga (kan förekomma hos upp till 1 av 100 personer) 
• 
• 
• 
• 
• 
• 
• 
• 
Huvudvärk. 
Lokal irritation i halsen (om det andas in). 
Vaginal torsk (Candida) infektion. 
Obehag i anus och rektum. 
Förlorad känsel i munnen. 
Svårighet att kissa eller smärta i samband med urinering. 
Smärta i slidan. 
Obehag eller klåda i blygden och slidan. 
Rapportering av biverkningar 
Om du eller din sexualpartner får biverkningar ska ni tala med läkare eller apotekspersonal. Detta 
gäller även eventuella biverkningar som inte nämns i denna information. Du kan också rapportera 
biverkningar direkt via det nationella rapporteringssystemet listat i bilaga V. Genom att rapportera 
biverkningar kan du bidra till att öka informationen om läkemedels säkerhet. 
5. 
Hur Fortacin ska förvaras 
Förvara detta läkemedel utom syn- och räckhåll för barn. 
Används före utgångsdatum som anges på spraybehållarens etikett och kartongen efter ”Utg.dat.” eller 
”EXP”. Utgångsdatumet är den sista dagen i angiven månad.  
Förvaras vid högst 25 °C. Får ej frysas. Du måste kasta behållaren 12 veckor efter att den användes 
första gången. 
Metallbehållaren är trycksatt. Du får inte punktera, bryta sönder eller bränna den, inte heller när den 
verkar vara tom. En restmängd vätska som inte kan användas kommer att finnas kvar i behållaren efter 
att alla doser använts. 
Läkemedel ska inte kastas i avloppet eller bland hushållsavfall. Fråga apotekspersonalen hur man 
kastar läkemedel som inte längre används. Dessa åtgärder är till för att skydda miljön. 
6. 
Förpackningens innehåll och övriga upplysningar 
Innehållsdeklaration  
• 
• 
• 
• 
• 
De aktiva substanserna är lidokain och prilokain. 
1 ml lösning innehåller 150 mg lidokain och 50 mg prilokain. 
1 spraypuff ger 50 mikroliter vilket innehåller 7,5 mg lidokain och 2,5 mg prilokain. 
1 dos motsvarar 3 spraypuffar. 
Det andra innehållsämnet är norfluran. 
Läkemedlets utseende och förpackningsstorlekar 
Fortacin är en färglös till ljusgul kutan spray, lösning i en spraybehållare av aluminium med 
doseringsventil. 
Doseringsventilen är tillverkad av rostfritt stål, POM (polyoximetylen), TPE (termoplastisk 
elastomer), polypropen, klorbutylgummi och HDPE (högdensitetspolyeten). 
27 
 
 
 
 
 
 
 
 
 
 
 
 
 
 
Varje förpackning innehåller 1 spraybehållare med 6,5 ml eller 5 ml lösning. 
• 
• 
Varje behållare på 6,5 ml ger minst 20 doser. 
Varje behållare på 5 ml ger minst 12 doser. 
Innehavare av godkännande för försäljning  
Recordati Ireland Limited 
Raheens East 
Ringaskiddy Co. Cork P43 KD30 
Irland 
Tillverkare 
Genetic S.p.A. 
Via Canfora, 64 
84084 Fisciano (SA) 
Italien 
Recordati Industria Chimica e Farmaceutica S.p.A. 
Via Matteo Civitali 1 
20148 Milano 
Italien  
Kontakta ombudet för innehavaren av godkännandet för försäljning om du vill veta mer om detta 
läkemedel: 
België/Belgique/Belgien 
Recordati Ireland Ltd. 
Tél/Tel: + 353 21 4379400 
България 
Recordati Ireland Ltd. 
Teл.: + 353 21 4379400 
Česká republika 
Herbacos Recordati s.r.o. 
Tel: + 420 466 741 915 
Danmark 
Recordati Ireland Ltd. 
Tlf: + 353 21 4379400 
Deutschland 
Recordati Pharma GmbH 
Tel: + 49 (0) 731 7047 0 
Eesti 
Recordati Ireland Ltd. 
Tel: + 353 21 4379400 
Lietuva 
Recordati Ireland Ltd. 
Tel: + 353 21 4379400 
Luxembourg/Luxemburg 
Recordati Ireland Ltd. 
Tél/Tel: + 353 21 4379400 
Magyarország 
Recordati Ireland Ltd. 
Tel.: + 353 21 4379400 
Malta 
Recordati Ireland Ltd. 
Tel: + 353 21 4379400 
Nederland 
Recordati Ireland Ltd. 
Tel: + 353 21 4379400 
Norge 
Recordati Ireland Ltd. 
Tlf: + 353 21 4379400 
28 
 
 
 
 
 
 
 
 
 
 
 
 
 
 
 
 
 
Ελλάδα 
Recordati Hellas Pharmaceuticals A.E. 
Τηλ: + 30 210-6773822 
Österreich 
Recordati Ireland Ltd. 
Tel: + 353 21 4379400 
España 
Casen Recordati, S.L. 
Tel: + 34 91 659 15 50 
Polska 
RECORDATI POLSKA sp. z o.o. 
Tel.: + 48 22 206 84 50 
France 
Laboratoires BOUCHARA-RECORDATI 
Tél: + 33 1 45 19 10 00 
Portugal 
Jaba Recordati, S.A. 
Tel: + 351 21 432 95 00 
Hrvatska 
Recordati Ireland Ltd. 
Tel: + 353 21 4379400 
Ireland 
Recordati Ireland Ltd. 
Tel: + 353 21 4379400 
Ísland 
Recordati Ireland Ltd. 
Sími: + 353 21 4379400 
Italia 
Recordati Industria Chimica e Farmaceutica 
S.p.A. 
Tel: + 39 02 487871 
Κύπρος 
Recordati Ireland Ltd. 
Τηλ: + 353 21 4379400 
Latvija 
Recordati Ireland Ltd. 
Tel: + 353 21 4379400 
România 
Recordati România S.R.L. 
Tel: + 40 21 667 17 41 
Slovenija 
Recordati Ireland Ltd. 
Tel: + 353 21 4379400 
Slovenská republika 
Herbacos Recordati s.r.o. 
Tel: + 420 466 741 915 
Suomi/Finland 
Recordati Ireland Ltd. 
Puh/Tel: + 353 21 4379400 
Sverige 
Recordati Ireland Ltd. 
Tel: + 353 21 4379400 
United Kingdom (Northern Ireland) 
Recordati Ireland Ltd. 
Tel: + 353 21 4379400 
Denna bipacksedel ändrades senast {MM/ÅÅÅÅ}  
Övriga informationskällor 
Detaljerad och uppdaterad information om detta läkemedel kan erhållas genom skanning av den 
QR-kod som finns nedan och på ytterkartongen med en smarttelefon. 
Samma information finns även på följande URL: www.fortacin.eu 
QR-kod www.fortacin.eu 
Ytterligare information om detta läkemedel finns på Europeiska läkemedelsmyndighetens webbplats 
http://www.ema.europa.eu. 
29 
 
 
 
 
 
 
 
 
 
 
 
 
 
 
 
 
 
 
 
 
 
 
