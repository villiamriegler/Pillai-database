EMA/144181/2018 
EMEA/H/C/004187 
Ivabradine Anpharm (ivabradin) 
Sammanfattning av Ivabradine Anpharm och varför det är godkänt inom EU 
Vad är Ivabradine Anpharm och vad används det för? 
Ivabradine Anpharm är en hjärtmedicin som används för att behandla symtomen på kronisk stabil 
angina (smärtor i bröst, käke och rygg vid fysisk ansträngning) hos vuxna med kranskärlssjukdom 
(hjärtsjukdom som orsakas av förträngning av blodkärlen som försörjer hjärtmuskeln med blod). 
Läkemedlet ges till patienter som har normal hjärtrytm och vars hjärtfrekvens är minst 70 slag per 
minut. Det ges till dem som inte kan behandlas med betablockerare (en annan typ av läkemedel vid 
behandling av angina) eller i kombination med en betablockerare till patienter vars sjukdom inte 
kontrolleras med bara betablockerare. 
Ivabradine Anpharm ges också till patienter med kronisk hjärtsvikt (när hjärtat inte kan pumpa ut 
tillräckligt med blod till resten av kroppen) som har normal hjärtrytm och vars hjärtfrekvens är minst 
75 slag per minut. Det ges i kombination med standardterapi som innehåller betablockerare eller till 
patienter som inte kan behandlas med betablockerare. 
Ivabradine Anpharm innehåller den aktiva substansen ivabradin.  
Hur används Ivabradine Anpharm? 
Ivabradine Anpharm finns som tabletter (5 och 7,5 mg) och är ett receptbelagt läkemedel. Den 
rekommenderade startdosen är 5 mg två gånger dagligen i samband med måltider, vilket läkaren kan 
öka till 7,5 mg två gånger dagligen eller minska till 2,5 mg (en halv 5 mg-tablett) två gånger dagligen 
beroende på patientens hjärtfrekvens och symtom. För patienter som är äldre än 75 år kan en lägre 
startdos på 2,5 mg två gånger dagligen användas. Behandlingen ska avbrytas om hjärtfrekvensen 
stadigvarande är lägre än 50 slag per minut eller om symtom på bradykardi (låg hjärtfrekvens) 
fortsätter trots dosminskning. När det används för angina ska behandlingen avbrytas om symtomen 
inte förbättrats efter tre månader. Läkaren ska också överväga att avbryta behandlingen om 
läkemedlet inom tre månader bara haft begränsad effekt vad gäller att minska anginasymtomen eller 
sänka hjärtfrekvensen. 
För att få mer information om hur du använder Ivabradine Anpharm, läs bipacksedeln eller tala med 
läkare eller apotekspersonal.  
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2019. Reproduction is authorised provided the source is acknowledged. 
 
 
 
  
 
 
 
Hur verkar Ivabradine Anpharm? 
Symtomen på angina orsakas av att hjärtat inte får tillräckligt med syresatt blod. Vid stabil angina 
uppträder dessa symtom vid fysisk ansträngning. Den aktiva substansen i Ivabradine Anpharm, 
ivabradin, verkar genom att blockera If-kanalerna i sinusknutan, hjärtats naturliga ”pacemaker” som 
kontrollerar dess sammandragningar och reglerar hjärtfrekvensen. När dessa kanaler är blockerade 
sänks hjärtfrekvensen så att hjärtat inte behöver arbeta så mycket och därför behöver mindre syresatt 
blod. Ivabradine Anpharm minskar eller förhindrar därför symtomen på angina. 
Symtomen vid hjärtsvikt orsakas av att hjärtat inte pumpar runt tillräckligt med blod i kroppen. Genom 
att sänka hjärtfrekvensen minskar Ivabradine Anpharm påfrestningen på hjärtat, vilket bromsar 
förloppet vid hjärtsvikt och förbättrar symtomen. 
Vilka fördelar med Ivabradine Anpharm har visats i studierna? 
Angina 
Ivabradine Anpharm jämfördes med placebo (overksam behandling) och andra behandlingar i fem 
huvudstudier på över 4 000 vuxna med kronisk stabil angina. Huvudeffektmåttet var hur länge 
patienterna kunde motionera på cykel eller löpband, vilket mättes i början och slutet av varje studie. 
Varje studie pågick i tre till fyra månader. 
Resultaten visade att läkemedlet var effektivare än placebo i en av studierna på 360 patienter. Det var 
lika effektivt som atenolol (en betablockerare) i en studie på 939 patienter och lika effektivt som 
amlodipin (ett annat läkemedel som används för att behandla angina) i en studie på 1 195 patienter. I 
en fjärde studie på 889 patienter var Ivabradine Anpharm effektivare än placebo när båda medlen 
tillsattes till atenolol. En femte studie på 728 patienter visade dock att tillägg av Ivabradine Anpharm 
till amlodipin inte gav någon ytterligare nytta. 
I en sjätte studie jämfördes Ivabradine Anpharm med placebo hos 19 102 patienter med 
kranskärlssjukdom och utan klinisk hjärtsvikt. Huvudeffektmåttet var minskning av risken för att 
patienten skulle avlida på grund av hjärtproblem och risken för hjärtattack utan dödlig utgång. I denna 
studie hade en särskild undergrupp av patienter med symtomatisk angina en liten men signifikant 
ökning av den kombinerade risken för kardiovaskulär död eller hjärtattack utan dödlig utgång med 
Ivabradine Anpharm jämfört med placebo (3,4 mot 2,9 procents årlig incidens). Det bör dock noteras 
att patienterna i denna studie fick högre doser än den rekommenderade dosen (upp till 10 mg två 
gånger dagligen). 
Hjärtsvikt 
Ivabradine Anpharm jämfördes med placebo i en huvudstudie med över 6 500 patienter med kronisk 
medelsvår till svår hjärtsvikt. Enligt resultaten var det effektivare än placebo när det gällde att 
förhindra att patienten avled på grund av sjukdom i hjärtat eller blodkärlen eller behövde läggas in på 
sjukhus på grund av förvärrad hjärtsvikt: Av de patienter som behandlats med Ivabradine Anpharm 
ledde förvärrad hjärtsvikt till att 24,5 procent (793 av 3 241) avled eller lades in på sjukhus, jämfört 
med 28,7 procent (937 av 3 264) av de patienter som fått placebo. 
Vilka är riskerna med Ivabradine Anpharm? 
Den vanligaste biverkningen som orsakas av Ivabradine Anpharm (kan uppträda hos fler än 1 av 10 
personer) är ljusfenomen eller ”fosfener” (en tillfällig ljusreflex i synfältet). Bradykardi (låg 
Ivabradine Anpharm (ivabradin) 
EMA/144181/2018 
Sida 2/3 
 
 
 
hjärtfrekvens) är vanligt (kan uppträda hos upp till 1 av 10 personer). En fullständig förteckning över 
biverkningar som rapporterats för Ivabradine Anpharm finns i bipacksedeln. 
Ivabradine Anpharm får inte ges till patienter som har en vilopuls under 70 slag per minut, mycket lågt 
blodtryck, olika typer av hjärtrubbningar (däribland kardiogen chock, rytmrubbningar, hjärtattack, 
instabil eller akut (plötslig) hjärtsvikt eller instabil angina) eller svåra leverproblem. Det får inte ges till 
kvinnor som är gravida eller ammar eller till kvinnor som kan tänkas bli gravida och som inte använder 
lämpliga preventivmedel. Ivabradine Anpharm får inte tas med ett antal andra läkemedel.  
En fullständig förteckning över restriktioner för Ivabradine Anpharm finns i bipacksedeln. 
Varför är Ivabradine Anpharm godkänt i EU? 
Europeiska läkemedelsmyndigheten (EMA) fann att det visats att Ivabradine Anpharm var effektivt vid 
kronisk angina med en godtagbar säkerhetsprofil för att det ska vara en alternativ behandling för 
patienter som inte kan ta betablockerare eller vars sjukdom inte kontrolleras med dessa. EMA fann 
också att Ivabradine Anpharm var effektivt vid kronisk hjärtsvikt med en godtagbar säkerhetsprofil. 
EMA fann att fördelarna med Ivabradine Anpharm är större än riskerna och att Ivabradine Anpharm 
skulle godkännas för försäljning i EU.  
Vad görs för att garantera säker och effektiv användning av Ivabradine 
Anpharm? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Ivabradine Anpharm har tagits med i produktresumén och 
bipacksedeln. 
Liksom för alla läkemedel övervakas de vetenskapliga uppgifterna för läkemedlet kontinuerligt. 
Biverkningar som har rapporterats för Ivabradine Anpharm utvärderas noggrant och nödvändiga 
åtgärder för att skydda patienter vidtas. 
Mer information om Ivabradine Anpharm 
Den 8 september 2015 beviljades Ivabradine Anpharm ett godkännande för försäljning som gäller i 
hela EU. 
Godkännandet baserades på det godkännande som beviljades 2005 för Procoralan (informerat 
samtycke). 
Mer information om Ivabradine Anpharm finns på EMA:s 
webbplats ema.europa.eu/medicines/human/EPAR/Ivabradine-Anpharm.  
Denna sammanfattning uppdaterades senast 11-2018. 
Ivabradine Anpharm (ivabradin) 
EMA/144181/2018 
Sida 3/3 
 
 
 
