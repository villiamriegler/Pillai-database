EMA/606136/2015 
EMEA/H/C/002025 
Sammanfattning av EPAR för allmänheten 
Iasibon 
ibandronatsyra 
Detta är en sammanfattning av det offentliga europeiska utredningsprotokollet (EPAR) för Iasibon. Det 
förklarar hur kommittén för humanläkemedel (CHMP) bedömt läkemedlet och hur den kommit fram till 
sitt ställningstagande om att bevilja godkännande för försäljning och sina rekommendationer om hur 
Iasibon ska användas. 
Vad är Iasibon? 
Iasibon är ett läkemedel som innehåller den aktiva substansen ibandronatsyra. Iasibon finns som 
koncentrat som bereds till en infusionsvätska, lösning (ges som dropp i en ven), och som tabletter 
(50 mg). 
Iasibon är ett generiskt läkemedel, vilket innebär att Iasibon liknar ett referensläkemedel som redan är 
godkänt i EU. Referensläkemedlet är Bondronat. Mer information om generiska läkemedel finns i 
dokumentet med frågor och svar här. 
Vad används Iasibon för? 
Iasibon används på följande sätt: 
•  Som en infusion eller en tablett för att förebygga ”skelettrelaterade händelser” (frakturer 
[benbrott] eller skelettkomplikationer som kräver behandling) hos patienter med bröstcancer och 
skelettmetastaser (när cancern har spridit sig till skelettet). 
•  Som en infusion för att behandla hyperkalcemi (hög kalciumhalt i blodet) som orsakas av tumörer. 
Läkemedlet är receptbelagt. 
Hur används Iasibon? 
Behandling med Iasibon ska endast påbörjas av läkare som har erfarenhet av att behandla cancer. 
Vid förebyggande av skelettrelaterade händelser ges Iasibon antingen som en infusion med 6 mg som 
varar i minst 15 minuter var tredje till var fjärde vecka, eller som en tablett en gång dagligen. 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2015. Reproduction is authorised provided the source is acknowledged. 
 
 
  
 
 
 
Tabletterna ska alltid tas på morgonen, när patienten inte har ätit på minst sex timmar, och minst 30 
minuter före dagens första intag av mat eller dryck. Tabletterna ska tas tillsammans med ett helt glas 
vanligt vatten. (I områden där vattnet är hårt och kranvattnet innehåller mycket kalk kan buteljerat 
vatten med låg mineralhalt användas.) Tabletterna ska tas medan patienten står eller sitter och får 
inte tuggas, smälta på tungan eller krossas. Patienten får inte ligga ned förrän det gått en timme efter 
tablettintaget. Patienter med måttliga eller svåra njurproblem ska få infusionerna med Iasibon i en 
lägre dos som ges under en timme, eller få tabletter varannan dag eller en gång i veckan. 
Vid behandling av hyperkalcemi orsakad av tumörer ges Iasibon som en infusion under två timmar 
med endera 2 mg eller 4 mg, beroende på hur svår hyperkalcemin är. Infusionen återställer normalt 
kalciumhalten i blodet till normal nivå inom en vecka. 
Hur verkar Iasibon? 
Den aktiva substansen i Iasibon, ibandronatsyra, är en bisfosfonat. Den blockerar effekten av 
osteoklasterna, de celler i kroppen som medverkar till att bryta ned benvävnaden. Detta minskar 
förlusten av benvävnad. Den minskade benvävnadsförlusten gör att skelettbenen bryts mindre lätt, 
vilket bidrar till att förebygga frakturer hos cancerpatienter med skelettmetastaser. 
Patienter med tumörer kan ha hög kalciumhalt i blodet eftersom kalcium frisätts från skelettbenen. 
Genom att Iasibon förhindrar nedbrytningen av benvävnad bidrar det till att mindre kalcium frisätts till 
blodet. 
Hur har Iasibons effekt undersökts? 
Eftersom Iasibon är ett generiskt läkemedel har studierna begränsats till tester som visar att det är 
bioekvivalent med referensläkemedlet Bondronat. Två läkemedel är bioekvivalenta när de bildar 
samma halter av den aktiva substansen i kroppen. 
Vilka är fördelarna och riskerna med Iasibon? 
Eftersom Iasibon är ett generiskt läkemedel och är bioekvivalent med referensläkemedlet anses dess 
nytta och risker vara desamma som för referensläkemedlet. 
Varför har Iasibon godkänts? 
CHMP fann att det styrkts att Iasibon i enlighet med EU:s krav har likvärdig kvalitet och är 
bioekvivalent med Bondronat. CHMP fann därför att nyttan är större än de konstaterade riskerna, 
liksom för Bondronat. Kommittén rekommenderade att Iasibon skulle godkännas för försäljning. 
Vad görs för att garantera säker och effektiv användning av Iasibon? 
En riskhanteringsplan har tagits fram för att se till att Iasibon används så säkert som möjligt. I 
enlighet med denna plan har säkerhetsinformation tagits med i produktresumén och bipacksedeln för 
Iasibon. Där anges också lämpliga försiktighetsåtgärder som vårdpersonal och patienter ska vidta. 
Mer information om Iasibon 
Den 21 januari 2011 beviljade Europeiska kommissionen ett godkännande för försäljning av Iasibon 
som gäller i hela EU. 
Iasibon  
EMA/606136/2015  
Sida 2/3 
 
 
 
 
 
EPAR finns i sin helhet på EMA:s webbplats ema.europa.eu/Find medicine/Human medicines/European 
Public Assessment Reports. Mer information om behandling med Iasibon finns i bipacksedeln (ingår 
också i EPAR). Du kan också kontakta din läkare eller apotekspersonal. 
EPAR för referensläkemedlet finns också i sin helhet på EMA:s webbplats. 
Denna sammanfattning uppdaterades senast 10-2015. 
Iasibon  
EMA/606136/2015  
Sida 3/3 
 
 
 
 
 
