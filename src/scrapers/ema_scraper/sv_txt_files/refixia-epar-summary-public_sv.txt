EMA/319898/2023 
EMEA/H/C/004178 
Refixia (nonakog beta pegol) 
Sammanfattning av Refixia och varför det är godkänt inom EU 
Vad är Refixia och vad används det för? 
Refixia är ett läkemedel som används för att behandla och förebygga blödning hos patienter med 
hemofili B. Detta är en ärftlig blödningssjukdom som orsakas av brist på faktor IX, ett protein som 
behövs för att hjälpa blodet att bilda koagel i syfte att stoppa blödning. 
Refixia innehåller den aktiva substansen nonakog beta pegol. 
Hur används Refixia? 
Refixia är receptbelagt och behandling ska ske under överinseende av läkare som har erfarenhet av att 
behandla hemofili. 
Refixia ges som en injektion i en ven. Dosens storlek och hur ofta den ges varierar beroende på 
blödningens omfattning och plats, patientens kroppsvikt samt på om Refixia används för att 
behandla/förebygga blödning eller för att minska blödning under operation. 
Patienter eller deras vårdare kan själva ta/ge Refixia hemma efter att de fått lämplig utbildning. 
Fullständig information finns i bipacksedeln. 
För mer information om hur du använder Refixia, läs bipacksedeln eller tala med läkare eller 
apotekspersonal. 
Hur verkar Refixia? 
Patienter med hemofili B saknar faktor IX, ett protein som behövs för en normal blodkoagulering, och 
har därför lätt för att blöda. Den aktiva substansen i Refixia, nonakog beta pegol, verkar i kroppen på 
samma sätt som human faktor IX. Den ersätter den faktor IX som saknas, hjälper blodet att koagulera 
och ger tillfällig kontroll över blödningen. 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
An agency of the European Union   
© European Medicines Agency, 2023. Reproduction is authorised provided the source is acknowledged. 
 
 
  
 
 
 
 
 
Vilka fördelar med Refixia har visats i studierna? 
Refixia har visat sig vara effektivt både när det gäller att behandla blödningsepisoder och hålla nere 
antalet episoder. 
I en studie på 74 vuxna och ungdomar från 13 års ålder hade 29 patienter som fick Refixia som 
förebyggande behandling varje vecka omkring 1 blödningsepisod om året, medan 15 patienter som fick 
Refixia för behandling av blödningar ”vid behov” hade omkring 16 blödningsepisoder om året. När 
blödning inträffade bedömdes dessutom effekten av Refixia vara utmärkt eller god vid behandling av 
omkring 92 procent av blödningsepisoderna. Totalt upphörde 87 procent av blödningsepisoderna efter 
en injektion med Refixia. 
I den andra studien, som omfattade 25 barn under 13 år som tidigare behandlats med andra faktor IX-
produkter, fick alla patienter Refixia som förebyggande behandling varje vecka. Efter ett års 
behandling hade patienterna omkring 1 blödningsepisod om året. Effekten av Refixia bedömdes vara 
utmärkt eller god vid behandling av omkring 93 procent av blödningsepisoderna. Omkring 86 procent 
av blödningsepisoderna upphörde efter en injektion. Studien tillhandahöll även data om långvarig 
användning av Refixia. Under upp till 8 års behandling med Refixia var den genomsnittliga årliga 
blödningsfrekvensen 0,9 blödningar per år. Effekten av Refixia bedömdes vara utmärkt eller god vid 
behandling av omkring 89 procent av blödningsepisoderna. Omkring 82 procent av 
blödningsepisoderna upphörde efter en injektion med Refixia. 
I en tredje studie på 50 barn under 7 års ålder som inte tidigare behandlats med andra faktor IX-
produkter, gavs Refixia som förebyggande behandling varje vecka. Under upp till 6 års behandling med 
Refixia var den genomsnittliga blödningsfrekvensen 0,7 blödningar per år. Effekten av Refixia 
bedömdes vara utmärkt eller god vid behandling av omkring 96 procent av blödningsepisoderna. 
Omkring 91 procent av blödningsepisoderna upphörde efter en injektion med Refixia. 
Resultaten från båda studierna på barn visade också att patienterna, efter cirka 6 års behandling med 
Refixia, uppnådde stabila nivåer av faktor IX som låg inom det intervall som förväntades för patienter 
med lindrig hemofili. 
Vilka är riskerna med Refixia? 
En fullständig förteckning över biverkningar och restriktioner för Refixia finns i bipacksedeln. 
Överkänslighetsreaktioner (allergiska reaktioner) är mindre vanliga med Refixia (kan förekomma hos 
upp till 1 av 100 patienter) och dessa inbegriper svullnad, sveda och stickningar på injektionsstället, 
frossa, rodnad, kliande utslag, huvudvärk, nässelutslag, lågt blodtryck, letargi, illamående och 
kräkning, rastlöshet, hjärtklappning, tryck över bröstet och väsande andning. I vissa fall kan 
reaktionerna vara allvarliga. 
Vissa patienter som tar faktor IX-läkemedel kan utveckla hämmande substanser (antikroppar) mot 
faktor IX, vilket leder till att läkemedlet slutar verka, med förlorad blödningskontroll som följd. 
Faktor IX-läkemedel kan även potentiellt orsaka problem på grund av att det bildas blodproppar i 
blodkärlen. 
Refixia får inte ges till patienter som är allergiska mot nonakog beta pegol eller något av 
innehållsämnena i läkemedlet, eller till patienter med känd allergi mot hamsterproteiner. 
Refixia (nonakog beta pegol)  
EMA/319898/2023  
Sida 2/3 
 
 
 
Varför är Refixia godkänt i EU? 
Europeiska läkemedelsmyndigheten (EMA) fann att fördelarna med Refixia är större än riskerna och 
rekommenderade att Refixia skulle godkännas för försäljning i EU. 
Studier har visat att Refixia är effektivt vid förebyggande och behandling av blödningsepisoder hos 
patienter med hemofili B och att dess säkerhet är jämförbar med den för andra faktor IX-produkter. 
Efter långvarig behandling kan dock en viss del av den aktiva substansen i Refixia (dvs. PEG) ansamlas 
i kroppen, bland annat i plexus choroideus, en struktur i hjärnan. 
Långvarig användning av Refixia hos barn under 13 år ledde till en låg årlig blödningsfrekvens. 
Dessutom ansågs Refixia ge en skyddande effekt mot blödningsepisoder genom att generera stabila 
faktor IX-nivåer hos barn under 13 år som fick läkemedlet för att förebygga blödning. Refixia har 
tidigare inte varit godkänt för barn under 12 år på grund av betänkligheter gällande ansamlingen av 
PEG hos barn i ung ålder. Omfattande data från studier, inklusive data om långvarig användning, har 
inte visat något samband med biverkningar på nervsystemet på grund av ansamlingen av PEG. 
Vad görs för att garantera säker och effektiv användning av Refixia? 
Företaget som marknadsför Refixia kommer att utföra en studie för att undersöka de potentiella 
effekterna av PEG-ansamling i plexus choroideus i hjärnan samt i andra organ. 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Refixia har tagits med i produktresumén och bipacksedeln. 
Mer information om Refixia 
Den 2 juni 2017 beviljades Refixia ett godkännande för försäljning som gäller i hela EU. 
Mer information om Refixia finns på EMA:s webbplats: ema.europa.eu/medicines/human/EPAR/refixia 
Denna sammanfattning uppdaterades senast 07-2023. 
Refixia (nonakog beta pegol)  
EMA/319898/2023  
Sida 3/3 
 
 
 
