EMA/358015/2016 
EMEA/H/C/004020 
Sammanfattning av EPAR för allmänheten 
Flixabi 
infliximab 
Detta är en sammanfattning av det offentliga europeiska utredningsprotokollet (EPAR) för Flixabi. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Flixabi ska användas. 
Praktisk information om hur Flixabi ska användas finns i bipacksedeln. Du kan också kontakta din 
läkare eller apotekspersonal. 
Vad är Flixabi och vad används det för? 
Flixabi är ett antiinflammatoriskt läkemedel. Det används till vuxna för behandling av följande 
sjukdomar, oftast när andra läkemedel eller behandlingar har misslyckats eller inte kan användas: 
•  Reumatoid artrit (en sjukdom i immunsystemet som orsakar inflammation i lederna). Flixabi ges 
tillsammans med metotrexat (ett läkemedel som verkar på immunsystemet). 
•  Crohns sjukdom (en sjukdom som orsakar inflammation i mag-tarmkanalen) när sjukdomen är 
måttlig till allvarlig eller orsakar fistlar (onormala gångar mellan tarmen och andra organ). 
•  Ulcerös kolit (en sjukdom som orsakar inflammation och sår i tarmväggen). 
•  Ankyloserande spondylit (en sjukdom som orsakar inflammation och smärta i lederna i ryggraden). 
• 
• 
Psoriasisartrit (en sjukdom som orsakar röda fjällande fläckar på huden och inflammation i 
lederna). 
Psoriasis (en sjukdom som orsakar röda fjällande fläckar på huden). 
Flixabi ges också till patienter i åldern 6–17 år med svår Crohns sjukdom eller ulcerös kolit, om de inte 
har svarat på eller inte kan ta andra läkemedel eller få andra behandlingar. 
Mer information finns i produktresumén (ingår också i EPAR). 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union   
© European Medicines Agency, 2016. Reproduction is authorised provided the source is acknowledged. 
 
 
 
  
 
 
 
 
Flixabi innehåller den aktiva substansen infliximab och är en så kallad ”biosimilar”, vilket innebär att 
Flixabi liknar ett biologiskt läkemedel (kallas också referensläkemedel) som redan är godkänt i EU. 
Referensläkemedlet för Flixabi är Remicade. Mer information om biosimilarer finns i dokumentet med 
frågor och svar här. 
Hur används Flixabi? 
Behandling med Flixabi ska inledas och övervakas av en specialistläkare med erfarenhet av diagnostik 
och behandling av de sjukdomar som Flixabi används för att behandla. Läkemedlet är receptbelagt. 
Flixabi ges vanligen i dosen 3 mg per kilogram kroppsvikt vid reumatoid artrit. Dosen kan ökas vid 
behov. Dosen är 5 mg per kilogram för de andra sjukdomar som läkemedlet är indicerat för. Hur ofta 
behandlingen ska upprepas beror på vilken sjukdom som behandlas och hur patienten svarar på 
läkemedlet. 
Flixabi ges genom infusion under en eller två timmar. Alla patienter övervakas för kontroll av 
eventuella reaktioner under infusionen och i minst en till två timmar därefter. För att minska risken för 
reaktioner vid infusionen kan patienterna få andra läkemedel före eller under behandlingen med 
Flixabi, alternativt kan infusionshastigheten sänkas. Mer information finns i bipacksedeln. 
Hur verkar Flixabi? 
Den aktiva substansen i Flixabi, infliximab, är en monoklonal antikropp (en sorts protein) som är 
avsett att fästa till ett protein kallat tumörnekrosfaktor-alfa (TNF-alfa) och blockera dess aktivitet. 
TNF-alfa deltar i inflammationsförloppet och finns i höga halter hos patienter med de sjukdomar som 
Flixabi används för att behandla. Genom att blockera TNF-alfa minskar infliximab inflammationen och 
andra sjukdomssymtom. 
Vilken nytta med Flixabi har visats i studierna? 
Studier har utförts för att visa att Flixabi är jämförbart med Remicade, bland annat en studie för att 
visa att det framkallar samma halt av den aktiva substansen i kroppen som Remicade. 
Flixabi har också jämförts med Remicade i en huvudstudie som omfattade 584 patienter med måttlig 
till svår reumatoid artrit som tidigare behandlats med metotrexat. Det viktigaste måttet på effekt var 
andelen patienter som uppnådde en minskning av ACR-poängen (ett mått på värkande, svullna leder 
och andra symtom) på minst 20 procent efter 30 veckors behandling. Resultaten från denna studie 
visade att Flixabi är lika effektivt som Remicade när det gäller att minska symtomen på reumatoid 
artrit: 64 procent av dem som behandlats med Flixabi (148 av 231 patienter) fick minst 20 procent 
lägre ACR-poäng, jämfört med 66 procent av dem som fick Remicade (163 av 247 patienter). 
Vilka är riskerna med Flixabi? 
De vanligaste biverkningarna som orsakas av Flixabi (förekommer hos fler än 1 av 10 patienter) är 
virusinfektioner (såsom influensa eller munsår), huvudvärk, övre luftvägsinfektion (förkylningar), sinuit 
(bihåleinflammation), illamående, buksmärta (magont), infusionsrelaterade reaktioner och smärta. 
Vissa biverkningar, däribland infektioner, kan vara vanligare hos barn än hos vuxna. En fullständig 
förteckning över biverkningar som rapporterats för Flixabi finns i bipacksedeln. 
Flixabi får inte ges till personer som är överkänsliga (allergiska) mot infliximab, musproteiner eller 
något annat innehållsämne i Flixabi. Flixabi får inte heller ges till patienter med tuberkulos, andra 
allvarliga infektioner eller måttlig eller allvarlig hjärtsvikt (när hjärtat inte klarar att pumpa runt 
tillräckligt med blod i kroppen). 
Flixabi  
EMA/358015/2016 
Sida 2/3 
 
 
 
Varför godkänns Flixabi? 
Kommittén för humanläkemedel (CHMP) fann att det styrkts att Flixabi har visat sig ha en kvalitets-, 
säkerhets- och effektprofil som är jämför med Remicade. CHMP fann därför att nyttan är större än de 
konstaterade riskerna, liksom för Remicade. Kommittén rekommenderade att Flixabi skulle godkännas 
för försäljning. 
Vad görs för att garantera säker och effektiv användning av Flixabi? 
En riskhanteringsplan har tagits fram för att se till att Flixabi används så säkert som möjligt. I enlighet 
med denna plan har säkerhetsinformation tagits med i produktresumén och bipacksedeln för Flixabi. 
Där anges också lämpliga försiktighetsåtgärder som vårdpersonal och patienter ska vidta. 
Företaget som marknadsför Flixabi kommer dessutom att tillhandahålla varningskort till patienterna 
samt utbildningsmaterial till förskrivare, där säkerhetsinformationen för läkemedlet sammanfattas. 
Särskild information kommer att ges till läkare som avser att skriva ut läkemedlet till barn med Crohns 
sjukdom eller ulcerös kolit, för att tydliggöra att dessa patienter kan ha en ökad risk för infektioner och 
påminna om vikten av att alla vaccinationer förnyas i tid. 
Mer information om Flixabi 
EPAR finns i sin helhet på EMA:s webbplats ema.europa.eu/Find medicine/Human medicines/European 
public assessment reports. Mer information om behandling med Flixabi finns i bipacksedeln (ingår 
också i EPAR). Du kan också kontakta din läkare eller apotekspersonal. 
Flixabi  
EMA/358015/2016 
Sida 3/3 
 
 
 
