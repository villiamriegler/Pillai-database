EMA/74838/2020
EMEA/H/C/004879
Amsparity (adalimumab)
Sammanfattning av Amsparity och varför det är godkänt inom EU
Vad är Amsparity och vad används det för?
Amsparity är ett läkemedel som verkar på immunsystemet (kroppens naturliga försvar) och används 
för att behandla följande tillstånd:









Plackpsoriasis (en sjukdom som orsakar röda, fjällande hudfläckar).
Psoriasisartrit (en sjukdom som orsakar röda, fjällande hudfläckar med inflammation i lederna).
Reumatoid artrit (en sjukdom som orsakar inflammation i lederna).
Polyartikulär juvenil idiopatisk artrit och aktiv entesitrelaterad artrit (båda dessa sjukdomar är 
sällsynta och orsakar inflammation i lederna).
Axial spondyloartrit (inflammation i ryggraden som orsakar ryggsmärta), inbegripet ankyloserande 
spondylit och när det finns tydliga tecken på inflammation men inga belägg för sjukdom vid 
röntgen.
Crohns sjukdom (en sjukdom som orsakar inflammation i mag-tarmkanalen).
Ulcerös kolit (en sjukdom som orsakar inflammation och sår i tarmväggen).
Hidradenitis suppurativa (acne inversa), en kronisk hudsjukdom som orsakar knölar, abscesser 
(varbölder) och ärrbildning på huden.
Icke-infektiös uveit, inflammation i skiktet under den vita delen av ögongloben.
Amsparity ges främst till vuxna när deras sjukdom är allvarlig, måttligt allvarlig eller förvärras, eller 
när patienterna inte kan få andra behandlingar. För mer information om hur du använder Amsparity 
vid samtliga tillstånd, inkluderat när det kan ges till barn, läs bipacksedeln eller tala med läkare eller 
apotekspersonal.
Amsparity innehåller den aktiva substansen adalimumab och är en biosimilar (liknande biologiskt 
läkemedel), vilket innebär att Amsparity i hög grad liknar ett annat biologiskt läkemedel 
(referensläkemedel) som redan är godkänt i EU. Referensläkemedlet för Amsparity är Humira.
Official address  Domenico Scarlattilaan 6  ●  1083 HS Amsterdam  ●  The Netherlands
Address for visits and deliveries  Refer to www.ema.europa.eu/how-to-find-us 
Send us a question  Go to www.ema.europa.eu/contact  Telephone +31 (0)88 781 6000
An agency of the European Union  
© European Medicines Agency, 2020. Reproduction is authorised provided the source is acknowledged.
Hur används Amsparity?
Amsparity finns som en injektionsvätska, lösning för injektion under huden i en injektionsflaska eller 
förfylld spruta eller injektionspenna och ges i regel varannan vecka. Dosen och hur ofta injektioner ges 
beror på det tillstånd som ska behandlas. Dosen till barn beräknas vanligtvis utifrån barnets vikt. Efter 
instruktion kan patienterna eller deras vårdare injicera Amsparity om läkaren anser att det är lämpligt.
Amsparity är receptbelagt och behandling måste inledas och övervakas av en läkare som har 
erfarenhet av att behandla de sjukdomar som Amsparity används mot. Ögonspecialister som behandlar 
uveit ska även rådfråga läkare som har erfarenhet av att använda adalimumab.
För att få mer information om hur du använder Amsparity, läs bipacksedeln eller tala med läkare eller 
apotekspersonal.
Hur verkar Amsparity?
Den aktiva substansen i Amsparity, adalimumab, är en monoklonal antikropp (ett slags protein) som 
har utformats för att känna igen och binda till en substans i kroppen som kallas tumörnekrosfaktor 
(TNF). TNF medverkar i inflammationsförloppet och finns i höga halter hos patienter med de sjukdomar 
som Amsparity används för att behandla. Genom att binda till TNF blockerar adalimumab TNF:s 
aktivitet och på så sätt lindrar det inflammationen och andra sjukdomssymtom.
Vilken nytta med Amsparity har visats i studierna?
Laboratoriestudier där Amsparity jämfördes med referensläkemedlet Humira har visat att den aktiva 
substansen i Amsparity är mycket lik den i Humira vad gäller struktur, renhet och biologisk aktivitet. 
Studier har också visat att Amsparity och Humira producerar liknande halter av den aktiva substansen 
i kroppen.
I en huvudstudie har det dessutom visats att Amsparity är lika effektivt som Humira för att minska 
symtom på sjukdom hos 597 patienter med måttlig till svår aktiv reumatoid artrit som inte hade svarat 
tillräckligt på metotrexat. I studien jämfördes de två läkemedlen när de gavs tillsammans med 
metotrexat. Efter 12 veckors behandling var andelen patienter vars symtompoäng hade förbättrats 
med 20 procent (kallad ACR20) 68 procent för Amsparity (203 av 297 patienter) och 71 procent för 
Humira (214 av 300 patienter).
Eftersom Amsparity är en biosimilar behöver inte studierna av adalimumabs effekt och säkerhet som 
utförts med Humira utföras på nytt med Amsparity.
Vilka är riskerna med Amsparity?
Amsparitys säkerhet har utvärderats och med de genomförda studierna som grund anses läkemedlets 
biverkningar vara jämförbara med dem som referensläkemedlet Humira ger upphov till. De vanligaste 
biverkningarna som orsakas av adalimumab (kan förekomma hos fler än 1 av 10 användare) är 
infektioner (däribland i näsa, hals och bihålor), reaktioner på injektionsstället (rodnad, klåda, blödning, 
smärta eller svullnad), huvudvärk och muskel- och skelettsmärta.
Liksom andra läkemedel i samma klass kan Amsparity påverka immunsystemets förmåga att bekämpa 
infektioner och cancer, och det har förekommit vissa fall av allvarliga infektioner och blodcancer hos 
patienter som använt adalimumab.
Andra sällsynta och allvarliga biverkningar av adalimumab (kan förekomma hos upp till 1 av 
1 000 användare) är bland annat oförmåga hos benmärgen att bilda blodkroppar, nervsjukdom, lupus 
och lupusliknande tillstånd (där immunsystemet angriper patientens egna vävnader och orsakar 
Amsparity (adalimumab) 
EMA/74838/2020
Sida 2/3
inflammation och organskador) samt Stevens-Johnsons syndrom (livshotande reaktion med 
influensaliknande symtom och smärtsamma utslag som drabbar huden, munnen, ögonen och 
könsorganen).
Amsparity får inte ges till patienter med aktiv tuberkulos eller andra allvarliga infektioner, eller till 
patienter med måttlig till allvarlig hjärtsvikt (när hjärtat inte förmår pumpa runt tillräckligt med blod i 
kroppen).
En fullständig förteckning över biverkningar och restriktioner för Amsparity finns i bipacksedeln.
Varför är Amsparity godkänt i EU?
Europeiska läkemedelsmyndigheten (EMA) fann att det styrkts att Amsparity i enlighet med EU:s krav 
för biosimilarer har en struktur, renhet och biologisk aktivitet som är mycket lik Humiras och att 
Amsparity fördelas i kroppen på samma sätt. Dessutom har en studie av reumatoid artrit visat att 
Amsparitys effekt är likvärdig med Humiras.
Alla dessa data ansågs räcka för att dra slutsatsen att Amsparity kommer att verka på samma sätt 
som Humira vad gäller effekt och säkerhet vid dess godkända indikationer. Myndigheten fann därför 
att fördelarna med Amsparity är större än de konstaterade riskerna, liksom för Humira, och att 
Amsparity kan godkännas för försäljning i EU.
Vad görs för att garantera säker och effektiv användning av Amsparity?
Patienter som behandlas med Amsparity ska få ett påminnelsekort med information om läkemedlets 
säkerhet.
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Amsparity har också tagits med i produktresumén och 
bipacksedeln.
Liksom för alla läkemedel övervakas de vetenskapliga uppgifterna för Amsparity kontinuerligt. 
Biverkningar som har rapporterats för Amsparity utvärderas noggrant och nödvändiga åtgärder vidtas 
för att skydda patienterna.
Mer information om Amsparity
Mer information om Amsparity finns på EMA:s webbplats: 
ema.europa.eu/medicines/human/EPAR/amsparity.
Amsparity (adalimumab) 
EMA/74838/2020
Sida 3/3
