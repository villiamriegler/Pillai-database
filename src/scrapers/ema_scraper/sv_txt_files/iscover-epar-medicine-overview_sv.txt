EMA/902533/2022 
EMEA/H/C/000175 
Iscover (klopidogrel) 
Sammanfattning av Iscover och varför det är godkänt inom EU 
Vad är Iscover och vad används det för? 
Iscover är ett läkemedel som används för att förebygga problem som orsakas av blodproppar hos 
följande patientgrupper: 
•  Vuxna som nyligen har haft en myokardinfarkt (hjärtinfarkt). Behandling med Iscover kan inledas 
mellan några dagar och 35 dagar efter infarkten. 
•  Vuxna som nyligen har haft en ischemisk stroke (en stroke som orsakas av att blodförsörjningen 
till hjärnan är otillräcklig). Behandling med Iscover kan inledas mellan sju dagar och sex månader 
efter stroken. 
•  Vuxna med perifer artärsjukdom (problem med blodflödet i artärerna). 
•  Ett tillstånd som kallas akut koronarsyndrom. Läkemedlet ska då ges tillsammans med 
acetylsalicylsyra (även känt som aspirin). Akut koronarsyndrom är en grupp av hjärtproblem som 
omfattar hjärtinfarkter och instabil angina (en allvarlig typ av bröstsmärta).  
Vissa av dessa patienter kan genomgå perkutan koronarintervention (ett förfarande där blodkärlen 
i hjärtat öppnas för att återställa blodtillförseln) och kan ha fått en stent införd (ett kort rör i 
artären för att förhindra att den täpps igen). Andra kan ha nytta av trombolytisk eller fibrinolytisk 
behandling (behandlingar för att lösa upp blodproppar). 
• 
Förmaksflimmer (oregelbundna snabba sammandragningar i hjärtats förmak), när det ska ges 
tillsammans med acetylsalicylsyra. Iscover ges till patienter som har minst en riskfaktor för 
vaskulära händelser som hjärtinfarkt eller stroke, som inte kan ta vitamin K-antagonister (andra 
läkemedel som förebygger blodproppar) och som har låg risk för blödning. 
Iscover innehåller den aktiva substansen klopidogrel. 
Hur används Iscover? 
Iscover finns som tabletter och är receptbelagt. 
Iscover tas en gång om dagen som en tablett på 75 mg. Användningen av en laddningsdos (en initial 
högre dos) och behandlingens längd beror på patientens ålder och den sjukdom som behandlas. För 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question Go to www.ema.europa.eu/contact   Telephone +31 (0)88 781 6000 
 An agency of the European Union      
© European Medicines Agency, 2023. Reproduction is authorised provided the source is acknowledged. 
 
 
 
 
 
 
 
 
patienter som genomgår perkutan koronarintervention eller som kan komma i fråga för trombolytisk 
eller fibrinolytisk behandling ska behandlingen inledas så tidigt som möjligt efter symtomstart. 
För mer information om hur du använder Iscover, läs bipacksedeln eller tala med läkare eller 
apotekspersonal. 
Hur verkar Iscover? 
Den aktiva substansen i Iscover, klopidogrel, är en trombocytaggregationshämmare. Det innebär att 
läkemedlet bidrar till att förebygga blodproppsbildning. Blodproppar orsakas av att celler i blodet, så 
kallade blodplättar, klibbar ihop. Klopidogrel hindrar blodplättarna från att klibba ihop genom att 
blockera substansen ADP så att den inte kan fästa vid en receptor på deras yta. Detta gör att 
blodplättarna inte blir ”klibbiga”, vilket minskar risken för att det bildas blodproppar och hjälper till att 
förhindra en ny hjärtinfarkt eller stroke. 
Vilka fördelar med Iscover har visats i studierna? 
Iscover var effektivare än acetylsalicylsyra när det gällde att förebygga nya ischemiska händelser. I en 
studie på omkring 19 000 patienter som nyligen haft en hjärtinfarkt eller en ischemisk stroke, eller 
som hade konstaterad perifer artärsjukdom, drabbades 939 patienter som fick Iscover av en ny 
ischemisk händelse (hjärtinfarkt, ischemisk stroke eller dödsfall) under ett till tre år, jämfört med 
1 020 patienter som fick acetylsalicylsyra. Detta motsvarar en relativ minskning av risken med 
9 procent jämfört med acetylsalicylsyra och innebär att färre patienter kommer att drabbas av nya 
ischemiska händelser om de får Iscover än om de får acetylsalicylsyra. 
I tre studier på över 61 000 patienter med akut koronarsyndrom utan ST-höjning, varav 2 172 hade 
fått en stent införd under studien, gavs Iscover i kombination med acetylsalicylsyra och jämfördes med 
placebo (overksam behandling). I dessa studier, som varade i upp till 8 dagar till upp till ett år, 
minskade den totala relativa risken för en händelse såsom blockerad artär, en ny hjärtinfarkt eller 
dödsfall med 20 procent när patienterna fick Iscover och acetylsalicylsyra jämfört med placebo. 
Dessutom minskade antalet patienter som fick en stent införd. I två studier på 49 000 patienter med 
hjärtinfarkt med ST-höjning drabbades färre patienter som fick Iscover av händelser än patienter som 
fick placebo (262 mot 377 i CLARITY-studien och 2 121 mot 2 310 i COMMIT-studien). 
I en studie på omkring 7 500 patienter med förmaksflimmer som hade minst en riskfaktor för 
vaskulära händelser och som inte kunde få vitamin K-antagonistbehandling, fick patienterna Iscover 
tillsammans med acetylsalicylsyra eller placebo i genomsnitt tre år. I denna studie minskade Iscover 
plus acetylsalicylsyra risken för nya händelser med 11 procent jämfört med placebo taget med 
acetylsalicylsyra, där den största minskningen (28 procent) sågs för stroke. 
Studieresultat som publicerats i medicinska tidskrifter visade att Iscover var effektivt i upp till 
12 månader för att minska förekomsten av hjärtinfarkt, stroke eller dödsfall hos patienter som 
behandlas för hjärtinfarkt med ST-höjning och som genomgår perkutan koronarintervention. 
Vilka är riskerna med Iscover? 
Blödningsreaktioner är de vanligaste biverkningarna som rapporterats för Iscover. De vanligaste (kan 
förekomma hos upp till 1 av 10 användare) är hematom (blodansamlingar under huden), epistaxis 
(näsblödning), gastrointestinal blödning (blödning i mage eller tarm), blåmärken och blödning där 
huden punkteras. 
Iscover (klopidogrel)  
EMA/902533/2022  
Sida 2/3 
 
 
 
 
 
Andra biverkningar (kan förekomma hos upp till 1 av 10 användare) är diarré, buksmärta (magont) 
och dyspepsi (halsbränna). 
En fullständig förteckning över biverkningar som rapporterats för Iscover finns i bipacksedeln. 
Iscover får inte ges till personer som kan vara överkänsliga (allergiska) mot klopidogrel eller något 
annat innehållsämne. Det får inte ges till patienter som har allvarlig leversjukdom eller en sjukdom 
som kan orsaka blödning, t.ex. magsår eller blödning i hjärnan. 
Varför är Iscover godkänt i EU? 
Europeiska läkemedelsmyndigheten (EMA) fann att fördelarna med Iscover är större än riskerna och 
att Iscover kan godkännas för försäljning i EU. 
Vad görs för att garantera säker och effektiv användning av Iscover? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Iscover har tagits med i produktresumén och bipacksedeln. 
Liksom för alla läkemedel övervakas de vetenskapliga uppgifterna för Iscover kontinuerligt. Misstänkta 
biverkningar som har rapporterats för Iscover utvärderas noggrant och nödvändiga åtgärder vidtas för 
att skydda patienter. 
Mer information om Iscover 
Den 14 juli 1998 beviljades Iscover ett godkännande för försäljning som gäller i hela EU. 
Mer information om Iscover finns på EMA:s webbplats: 
ema.europa.eu/medicines/human/EPAR/Iscover 
Denna sammanfattning uppdaterades senast 12-2022. 
Iscover (klopidogrel)  
EMA/902533/2022  
Sida 3/3 
 
 
 
 
