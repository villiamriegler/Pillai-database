EMA/519551/2019 
EMEA/H/C/005074 
Bortezomib Fresenius Kabi (bortezomib) 
Sammanfattning av Bortezomib Fresenius Kabi och varför det är godkänt 
inom EU 
Vad är Bortezomib Fresenius Kabi och vad används det för? 
Bortezomib Fresenius Kabi är ett läkemedel som används för behandling av multipelt myelom, en 
cancersjukdom i blodet, i följande patientgrupper: 
• 
• 
Tidigare obehandlade vuxna som inte kan genomgå kemoterapi i högdos med ett 
blodstamcellstransplantat. Hos dessa patienter används Bortezomib Fresenius Kabi i kombination 
med melfalan och prednison. 
Tidigare obehandlade patienter som ska få kemoterapi i högdos följt av ett 
blodstamcellstransplantat. I den här patientgruppen används Bortezomib Fresenius Kabi i 
kombination med dexametason, eller med dexametason plus talidomid. 
•  Vuxna vars sjukdom förvärras efter minst en annan behandling och som redan fått, eller inte kan 
få, ett blodstamcellstransplantat. Bortezomib Fresenius Kabi ges antingen som enda behandling till 
dessa patienter eller i kombination med pegylerat liposomalt doxorubicin eller dexametason. 
Bortezomib Fresenius Kabi används också för behandling av mantelcellslymfom, en annan 
cancersjukdom i blodet, hos obehandlade vuxna som inte kan få blodstamcellstransplantation. Vid 
mantelcellslymfom används Bortezomib Fresenius Kabi i kombination med rituximab, cyklofosfamid, 
doxorubicin och prednison. 
Bortezomib Fresenius Kabi är ett generiskt läkemedel. Det innebär att Bortezomib Fresenius Kabi 
innehåller samma aktiva substans, bortezomib, och verkar på samma sätt som ett ”referensläkemedel” 
som redan är godkänt i EU. Referensläkemedlet är Velcade. Mer information om generiska läkemedel 
finns i dokumentet med frågor och svar här. 
Hur används Bortezomib Fresenius Kabi? 
Bortezomib Fresenius Kabi finns i injektionsflaskor (3,5 mg) som ett pulver som bereds till en 
injektionsvätska, lösning. 
Bortezomib Fresenius Kabi är receptbelagt och behandling ska endast inledas och ges under 
överinseende av en läkare som har erfarenhet av användning av cancerläkemedel. Bortezomib 
Official address  Domenico Scarlattilaan 6  ●  1083 HS Amsterdam  ●  The Netherlands 
Address for visits and deliveries  Refer to www.ema.europa.eu/how-to-find-us  
Send us a question  Go to www.ema.europa.eu/contact   Telephone +31 (0)88 781 6000 
• 
An agency of the 
European Union   
© European Medicines Agency, 2019. Reproduction is authorised provided the source is acknowledged. 
 
 
  
 
 
 
 
Fresenius Kabi ges endast genom injektion i en ven eller under huden. Bortezomib Fresenius Kabi får 
inte ges genom andra administreringsvägar. 
Den rekommenderade startdosen beror på patientens längd och vikt. När injektionen görs i en ven ges 
lösningen under 3 till 5 sekunder genom en kateter (ett tunt sterilt rör). När injektionen görs under 
huden ges den vanligtvis i låret eller buken (magen). 
Doserna med Bortezomib Fresenius Kabi ges periodvis, med viloperioder mellan doserna, i 
behandlingscykler på tre till sex veckor beroende på om Bortezomib Fresenius Kabi ges som enda 
behandling eller i kombination med andra läkemedel. Om en patient får allvarliga biverkningar efter en 
behandlingscykel måste behandlingen avbrytas eller fördröjas, eller dosen justeras. 
Patienter med måttligt eller allvarligt nedsatt leverfunktion ska behandlas med lägre doser. 
För att få mer information om hur du använder Bortezomib Fresenius Kabi, läs bipacksedeln eller tala 
med läkare eller apotekspersonal. 
Hur verkar Bortezomib Fresenius Kabi? 
Den aktiva substansen i Bortezomib Fresenius Kabi, bortezomib, är en proteasomhämmare. Den 
blockerar proteasomet, som är ett system inuti cellerna som bryter ned proteiner när de inte längre 
behövs. När proteinerna i cancercellerna, t.ex. de proteiner som kontrollerar tillväxten av cellerna, inte 
bryts ner, påverkar det cellerna och de dör till slut. 
Hur har Bortezomib Fresenius Kabi effekt undersökts? 
Fördelar och risker för den aktiva substansen vid godkänd användning har redan studerats för 
referensläkemedlet, Velcade, och behöver inte studeras igen för Bortezomib Fresenius Kabi. 
Liksom för alla läkemedel har företaget lagt fram kvalitetsdata för Bortezomib Fresenius Kabi. Inga 
bioekvivalensstudier behövde göras för att undersöka om Bortezomib Fresenius Kabi tas upp på 
liknande sätt och ger samma nivå av den aktiva substansen i blodet som referensläkemedlet. Detta 
eftersom Bortezomib Fresenius Kabi ges genom injektion i en ven, vilket gör att aktiv substans tillförs 
direkt i blodet. När Bortezomib Fresenius Kabi ges under huden förväntas dessutom den aktiva 
substansen i båda produkterna, som har samma sammansättning, absorberas på samma sätt. 
Vilka är fördelarna och riskerna med Bortezomib Fresenius Kabi? 
Eftersom Bortezomib Fresenius Kabi är ett generiskt läkemedel anses dess fördelar och risker vara 
desamma som för referensläkemedlet. 
Varför är Bortezomib Fresenius Kabi godkänt i EU? 
Europeiska läkemedelsmyndigheten fann att det styrkts att Bortezomib Fresenius Kabi i enlighet med 
EU:s krav är likvärdigt med Velcade. Myndigheten fann därför att fördelarna är större än de 
konstaterade riskerna, liksom för Velcade och att Bortezomib Fresenius Kabi kan godkännas för 
användning i EU. 
Vad görs för att garantera säker och effektiv användning av Bortezomib 
Fresenius Kabi? 
Företaget som marknadsför Bortezomib Fresenius Kabi kommer att förse hälso- och sjukvårdspersonal 
med utbildningsmaterial som förklarar hur man beräknar dosen och förbereder och ger läkemedlet. 
Bortezomib Fresenius Kabi (bortezomib)  
EMA/519551/2019  
Sida 2/3 
 
 
 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Bortezomib Fresenius Kabi har också tagits med i 
produktresumén och bipacksedeln. 
Liksom för alla läkemedel övervakas de vetenskapliga uppgifterna för Bortezomib Fresenius Kabi 
kontinuerligt. Biverkningar som har rapporterats för Bortezomib Fresenius Kabi utvärderas noggrant 
och nödvändiga åtgärder vidtas för att skydda patienterna. 
Mer information om Bortezomib Fresenius Kabi 
Mer information om Bortezomib Fresenius Kabi finns på EMA:s webbplats 
ema.europa.eu/medicines/human/EPAR/bortezomib-fresenius-kabi. Information om 
referensläkemedlet finns också på EMA:s webbplats. 
Bortezomib Fresenius Kabi (bortezomib)  
EMA/519551/2019  
Sida 3/3 
 
 
 
