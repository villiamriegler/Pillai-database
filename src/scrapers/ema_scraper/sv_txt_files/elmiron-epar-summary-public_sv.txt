EMA/213902/2017 
EMEA/H/C/004246 
Sammanfattning av EPAR för allmänheten 
Elmiron 
pentosanpolysulfatnatrium 
Detta är en sammanfattning av det offentliga europeiska utredningsprotokollet (EPAR) för Elmiron. Det 
förklarar hur EMA bedömt läkemedlet för att rekommendera godkännande i EU och villkoren för att 
använda det. Syftet är inte att ge några praktiska råd om hur Elmiron ska användas. 
Praktisk information om hur Elmiron ska användas finns i bipacksedeln. Du kan också kontakta din 
läkare eller apotekspersonal. 
Vad är Elmiron och vad används det för? 
Elmiron är ett läkemedel som används för att behandla vuxna med interstitiell cystit, ett tillstånd i 
urinblåsan som orsakar smärta i bäckenområdet och täta, plötsliga behov att urinera. 
Elmiron ges till patienter med måttlig till svår smärta och som har små blödningar eller skador (sår) i 
urinblåsans vägg. 
Elmiron innehåller den aktiva substansen pentosanpolysulfatnatrium. 
Hur används Elmiron? 
Elmiron finns som 100 mg kapslar och är receptbelagt. Den rekommenderade startdosen är en kapsel 
som tas tre gånger om dagen. 
Patienterna ska bedömas var sjätte månad och behandlingen ska avbrytas om ingen förbättring ses. 
Mer information finns i bipacksedeln. 
Hur verkar Elmiron? 
Det är inte helt klarlagt hur den aktiva substansen i Elmiron, pentosanpolysulfatnatrium, verkar, men 
den passerar över till urinen och tros fästa vid och hjälpa till vid lagningen av det skyddande 
30 Churchill Place ● Canary Wharf ● London E14 5EU ● United Kingdom 
Telephone  +44 (0)20 3660 6000  Facsimile +44 (0)20 3660 5555 
Send a question via our website www.ema.europa.eu/contact 
An agency of the European Union 
© European Medicines Agency, 2017. Reproduction is authorised provided the source is acknowledged. 
 
 
 
  
 
 
 
 
slemlagret i urinblåsans slemhinna, som är bristfälligt hos patienter med interstitiell cystit. Denna 
förstärkning av det skyddande lagret kan göra att inflammationen och smärtan i urinblåsan minskar. 
Vilken nytta med Elmiron har visats i studierna? 
Eftersom pentosanpolysulfatnatrium är en välkänd substans, och dess användning vid interstitiell cystit 
är väletablerad, lade företaget som tillverkar Elmiron fram data från den vetenskapliga litteraturen. En 
granskning av fyra huvudstudier från litteraturen visade att pentosanpolysulfatnatrium är effektivt när 
det gäller att minska symtom såsom smärta och täta behov att urinera. 
Studierna omfattade totalt 454 patienter med små blödningar och skador i urinblåsans vägg. När 
resultaten av de fyra studierna betraktas tillsammans, uppvisade 1 av 3 (33 procent) patienter som tog 
pentosanpolysulfatnatrium en generell förbättring av sitt tillstånd jämfört med cirka 1 av 6 (16 procent) 
patienter som tog placebo (en overksam behandling). 
Vilka är riskerna med Elmiron? 
De vanligaste biverkningarna som orsakas av Elmiron (kan drabba upp till 1 av 10 personer) är 
huvudvärk, yrsel och effekter på matsmältningssystemet såsom diarré, illamående, buksmärta och 
blödning från ändtarmen. Eftersom Elmiron kan ha en svag antikoagulerande effekt (dvs. det kan 
förhindra att blodet koagulerar ordentligt), får det inte ges till patienter med aktiv blödning (detta 
omfattar dock inte kvinnor under menstruationen). En fullständig förteckning över biverkningar och 
restriktioner för Elmiron finns i bipacksedeln. 
Varför godkänns Elmiron? 
Interstitiell cystit är ett plågsamt tillstånd för vilket inga läkemedel tidigare har godkänts inom EU. Hos 
patienter med små blödningar och skador i urinblåsans vägg, ledde behandling med Elmiron till att 
betydligt fler patienter fick en generell förbättring av sina symtom. 
Inga större säkerhetsproblem fastställdes, och den möjliga blödningsrisken kan minimeras med 
lämpliga försiktighetsåtgärder. 
Kommittén för humanläkemedel (CHMP) fann därför att nyttan med Elmiron är större än riskerna och 
rekommenderade att Elmiron skulle godkännas för försäljning i EU. 
Vad görs för att garantera säker och effektiv användning av Elmiron? 
Rekommendationer och försiktighetsåtgärder som hälso- och sjukvårdspersonal och patienter ska 
iaktta för säker och effektiv användning av Elmiron har tagits med i produktresumén och bipacksedeln. 
Mer information om Elmiron 
EPAR för Elmiron finns i sin helhet på EMA:s webbplats ema.europa.eu/Find medicine/Human 
medicines/European public assessment reports. Mer information om behandling med Elmiron finns i 
bipacksedeln (ingår också i EPAR). Du kan också kontakta din läkare eller apotekspersonal. 
Elmiron 
EMA/213902/2017 
Page 2/2 
 
 
 
