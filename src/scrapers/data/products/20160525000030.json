{
    "bipacksedel": {},
    "produktresume": {
        "tradename": "Oxycodone/Naloxone Krka 10 mg/5 mg depottabletter Oxycodone/Naloxone Krka 20 mg/10 mg depottabletter Oxycodone/Naloxone Krka 40 mg/20 mg depottabletter",
        "composition": "Oxycodone/Naloxone Krka 10 mg/5 mg depottabletter Varje depottablett innehåller 10 mg oxikodonhydroklorid motsvarande 9 mg oxikodon samt 5 mg naloxonhydroklorid som 5,45 mg naloxonhydrokloriddihydrat motsvarande 4,5 mg naloxon. Oxycodone/Naloxone Krka 20 mg/10 mg depottabletter Varje depottablett innehåller 20 mg oxikodonhydroklorid motsvarande 18 mg oxikodon samt 10 mg naloxonhydroklorid som 10,9 mg naloxonhydrokloriddihydrat motsvarande 9 mg naloxon. Oxycodone/Naloxone Krka 40 mg/20 mg depottabletter Varje depottablett innehåller 40 mg oxikodonhydroklorid motsvarande 36 mg oxikodon samt 20 mg naloxonhydroklorid som 21,8 mg naloxonhydrokloriddihydrat motsvarande 18 mg naloxon. Hjälpämne med känd effekt: laktosmonohydrat Varje 10 mg/5 mg depottablett innehåller 66,45 mg laktos (som monohydrat).Varje 20 mg/10 mg depottablett innehåller 51,78 mg laktos (som monohydrat).Varje 40 mg/20 mg depottablett innehåller 103,55 mg laktos (som monohydrat).För fullständig förteckning över hjälpämnen, se avsnitt 6.1.",
        "product-form": "Depottablett 10 mg/5 mg depottabletter: Vita, ovala, aningen bikonvexa, filmdragerade depottabletter märkta med “10” på ena sidan av tabletten (dimensioner: 9,5 mm x 4,5 mm). 20 mg/10 mg depottabletter: Ljusrosa, ovala, aningen bikonvexa, filmdragerade depottabletter märkta med “20” på ena sidan av tabletten (dimensioner: 9,5 mm x 4,5 mm). 40 mg/20 mg depottabletter: Brungula, kapselformade, aningen bikonvexa, filmdragerade depottabletter märkta med “40” på ena sidan av tabletten (dimensioner: 14,0 mm x 6,0 mm).",
        "clinical": "4.1 Terapeutiska indikationer Svår smärta där endast opioider erbjuder tillräcklig analgetisk effekt.Med opioidantagonisten naloxon motverkas opioidinducerad förstoppning genom att oxikodons lokala effekt i tarmen blockeras.Oxycodone/Naloxone Krka är avsett för vuxna. 4.2 Dosering och administreringssätt Dosering Smärtlindring Den analgetiska effekten av Oxycodone/Naloxone Krka är likvärdig med depotformuleringar av oxikodonhydroklorid.Doseringen ska anpassas till smärtintensiteten och känsligheten hos varje enskild patient. Om inget annat föreskrivs ska Oxycodone/Naloxone Krka administreras enligt följande: Vuxna Den vanliga startdosen för en patient som inte tidigare har behandlats med opioider är 10 mg/5 mg oxikodonhydroklorid/naloxonhydroklorid var 12:e timme.Lägre doser oxikodonhydroklorid/naloxonhydroklorid finns tillgängliga för att förenkla dostitrering när man initierar opioidbehandling och vid individuell dosjustering.Patienter som redan får opioider kan starta med högre doser beroende på deras tidigare erfarenhet av opioider.Den högsta dagliga dosen är 160 mg oxikodonhydroklorid och 80 mg naloxonhydroklorid. Den högsta dagliga dosen rekommenderas endast till patienter som tidigare fått en stabil daglig dos och som har behov av en ökad dos. Detta är särskilt viktigt hos patienter med nedsatt njurfunktion och patienter med lätt nedsatt leverfunktion. Patienter som behöver högre doser bör få extra oxikodonhydroklorid i depotform med samma tidsintervall, med hänsyn tagen till att den högsta dagliga dosen är 400 mg oxikodonhydroklorid i depotform. Vid dosering med extra oxikodonhydroklorid kan den fördelaktiga effekten som naloxonhydroklorid har på tarmfunktion försämras.Vid avslut av behandling med Oxycodone/Naloxone Krka på grund av byte till annan opioid kan man förvänta sig en försämring i tarmfunktionen.Vissa patienter som tar Oxycodone/Naloxone Krka enligt ett regelbundet tidsschema kan behöva analgetika med omedelbar frisättning som akutmedicin vid smärtgenombrott. Oxycodone/Naloxone Krka är en depottablett och därför inte avsedd för behandling av smärtgenombrott. Vid behandling av smärtgenombrott ska en enskild dos akutmedicin ges, motsvarande ungefär en sjättedel av den dagliga dosen av oxikodonhydroklorid. Om det behövs mer än två ”akutinsatser” per dag är detta normalt en indikation på att doseringen behöver justeras uppåt. Denna justering bör göras varje eller varannan dag. Syftet är att hitta en patientspecifik dos för administrering två gånger dagligen som ger tillräcklig smärtlindring och minimerar användningen av akutmedicin under den tid som smärtbehandlingen behövs.Oxycodone/Naloxone Krka tas vid den fastställda doseringen två gånger dagligen enligt ett bestämt tidsschema. Även om symmetrisk administrering (samma dos morgon och kväll) enligt ett bestämt tidsschema (var 12:e timme) passar merparten av patienterna, kan vissa patienter, beroende på den individuella smärtsituationen, ha nytta av asymmetrisk dosering som är skräddarsydd efter deras smärtmönster. I allmänhet ska den lägsta effektiva smärtlindrande dosen väljas.Vid behandling av icke-malign smärta är dagliga doser på upp till 40 mg/20 mg oxikodonhydroklorid/naloxonhydroklorid normalt tillräckliga, men högre doser kan behövas.För doser som inte är möjliga/genomförbara med denna styrka, finns andra styrkor oxikodonhydroklorid/naloxonhydroklorid tillgängliga. Behandlingslängd Oxycodone/Naloxone Krka bör inte administreras längre än vad som är absolut nödvändigt. Om långvarig behandling behövs med hänsyn till sjukdomens natur och allvarlighetsgrad krävs noggrann och regelbunden övervakning för att fastställa om och i vilken utsträckning ytterligare behandling behövs.När patienten inte längre behöver opioidbehandling är det lämpligt att trappa ned dosen successivt (se avsnitt 4.4). Äldre patienter Precis som för yngre vuxna ska doseringen anpassas till smärtintensiteten och känsligheten hos varje enskild patient. Patienter med nedsatt leverfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt leverfunktion. Naloxonkoncentrationerna påverkades i högre grad än oxikodon (se avsnitt 5.2). Den kliniska relevansen för en relativt hög exponering för naloxon hos patienter med nedsatt leverfunktion är ännu inte känd. Försiktighet måste iakttas vid administrering av Oxycodone/Naloxone Krka till patienter med lindrigt nedsatt leverfunktion (se avsnitt 4.4). Oxycodone/Naloxone Krka är kontraindicerat för patienter med måttligt eller allvarligt nedsatt leverfunktion (se avsnitt 4.3). Patienter med nedsatt njurfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt njurfunktion (se avsnitt 5.2). Naloxonkoncentrationerna påverkades i högre grad än oxikodon. Den kliniska relevansen för en relativt hög exponering för naloxon hos patienter med nedsatt njurfunktion är ännu inte känd. Försiktighet bör iakttas vid administrering av Oxycodone/Naloxone Krka till patienter med nedsatt njurfunktion (se avsnitt 4.4). Pediatrisk population Säkerhet och effekt för Oxycodone/Naloxone Krka för barn och ungdomar under 18 år har ännu inte fastställts. Inga data finns tillgängliga. Administreringssätt Oral användningOxycodone/Naloxone Krka ges i bestämd dos två gånger dagligen vid regelbundna tider.Depottabletterna kan tas med eller utan mat tillsammans med tillräcklig vätska. Oxycodone/Naloxone Krka måste sväljas hela och får inte delas, brytas, tuggas eller krossas (se avsnitt 4.4). 4.3 Kontraindikationer Överkänslighet mot de aktiva substanserna eller mot något hjälpämne som anges i avsnitt 6.1 Allvarlig andningsdepression med hypoxi och/eller hyperkapni Allvarlig kronisk obstruktiv lungsjukdom Cor pulmonale Allvarlig bronkialastma Icke-opioidinducerad paralytisk ileus Måttligt till allvarligt nedsatt leverfunktion 4.4 Varningar och försiktighet Försiktighet måste iakttas vid administrering av dessa tabletter till patienter med: Allvarligt nedsatt andningsfunktion Sömnapné Samtidig användning av CNS-dämpande medel (se nedan och avsnitt 4.5) MAO-hämmare (se nedan och avsnitt 4.5) Tolerans, fysiskt beroende och abstinenssymtom (se nedan) Psykologiskt beroende (missbruk), missbruksprofil och tidigare alkohol- eller drogmissbruk (se nedan) Äldre eller svaga patienter Skallskada, intrakraniella lesioner eller ökat intrakraniellt tryck, sänkt medvetandegrad av osäkert ursprung Epilepsisjukdom eller predisposition för krampanfall Hypotension Hypertension Pankreatit Lindrigt nedsatt leverfunktion Nedsatt njurfunktion Opioidinducerad paralytisk ileus Myxödem Hypotyreoidism Addisons sjukdom (binjurebarkinsufficiens) Prostatahypertrofi Toxisk psykos Alkoholism Delirium tremens Kolelitiasis Redan existerande kardiovaskulära sjukdomar. Andningsdepression Den största risken med opioider i för stora mängder är andningsdepression. Sömnrelaterade andningsstörningar Opioider kan orsaka sömnrelaterade andningsstörningar, inklusive central sömnapné (CSA) och sömnrelaterad hypoxemi. Opioidanvändning ökar risken för CSA på ett dosberoende sätt. Överväg att minska den totala opioiddosen för patienter som uppvisar CSA. Risk vid samtidig användning av sedativa läkemedel, såsom bensodiazepiner eller liknande läkemedel Samtidig användning av opioider, inklusive oxikodonhydroklorid och sedativa läkemedel såsom bensodiazepiner eller liknande läkemedel, kan resultera i sedering, andningsdepression, koma och död. På grund av dessa risker bör samtidig förskrivning av dessa sedativa läkemedel endast göras till patienter för vilka alternativa behandlingsalternativ inte är möjliga. Om det beslutas att förskriva Oxycodone/Naloxone Krka tillsammans med sedativa läkemedel ska den lägsta effektiva dosen användas och behandlingstiden ska vara så kort som möjligt.Patienterna ska följas noggrant för tecken och symtom på andningsdepression och sedering. I detta avseende rekommenderas det starkt att informera patienter och deras vårdgivare om att vara uppmärksamma på dessa symtom (se avsnitt 4.5). MAO-hämmare Oxycodone/Naloxone Krka skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna.Försiktighet måste också iakttas när Oxycodone/Naloxone Krka administreras till patienter med lindrigt nedsatt lever- eller njurfunktion. Noggrann medicinsk övervakning är särskilt nödvändig för patienter med allvarligt nedsatt njurfunktion.Diarré kan betraktas som en möjlig effekt av naloxon.Under långvarig administrering kan patienten utveckla tolerans mot läkemedlet och kräva högre doser för att upprätthålla den önskade effekten. Kronisk administrering av dessa tabletter kan leda till fysiskt beroende. Abstinenssymtom kan uppträda vid ett abrupt avbrott av behandlingen. Om behandling inte längre behövs rekommenderas att den dagliga dosen minskas successivt för att undvika abstinenssymtom (se avsnitt 4.2).Oxycodone/Naloxone Krka är inte lämpligt för behandling av abstinenssymtom.Det finns en potentiell risk att utveckla beroende av opioida analgetika, inkluderat Oxycodone/Naloxone Krka. Oxycodone/Naloxone Krka bör användas med särskild försiktighet hos patienter med tidigare alkohol- eller drogberoende. Oxikodon enbart har samma missbruksprofil som andra starka opioider.För att inte försämra depottabletternas depotegenskaper måste depottabletterna tas hela och får inte delas, brytas, tuggas eller krossas. Om depottabletterna delas, bryts, tuggas eller krossas för förtäring leder detta till en snabbare frisättning av de aktiva substanserna och absorption av en eventuellt dödlig dos oxikodon (se avsnitt 4.9).Patienter som har upplevt somnolens och/eller episoder av plötsligt insomnande ska avstå från bilkörning och hantering av maskiner. Dessutom bör en minskning av dosen eller avbrytande av behandlingen övervägas. På grund av möjliga additiva effekter bör försiktighet iakttas när patienter tar andra sederande läkemedeli kombination med Oxycodone/Naloxone Krka (se avsnitt 4.5 och 4.7).Samtidig användning av alkohol och Oxycodone/Naloxone Krka kan ge ökad risk för biverkningar av Oxycodone/Naloxone Krka; samtidig användning skall undvikas.Inga studier avseende säkerhet och effekt av Oxycodone/Naloxone Krka hos barn och ungdomar under 18 år har utförts. Därför rekommenderas inte Oxycodone/Naloxone Krka till barn och ungdomar under 18 år.Klinisk erfarenhet saknas hos cancerpatienter med peritoneal karcinomatos eller med sub-occlusivt syndrom vid avancerad cancer i mag-tarm kanalen eller pelvis. På grund av detta rekommenderas ej Oxycodone/Naloxone Krka till denna patientgrupp.Oxycodone/Naloxone Krka är inte rekommenderade för preoperativ användning eller postoperativt inom de första 12–24 timmarna. Beroende på typen av operation och dess omfattning, vilken anestesimetod som har valts, annan samtidig medicinering och den enskilda patientens tillstånd, beror den exakta tidpunkten för när den postoperativa behandlingen med Oxycodone/Naloxone Krka kan påbörjas på en noggrann risk/nytta-bedömning för varje enskild patient.Drogmissbrukare avråds bestämt från att missbruka Oxycodone/Naloxone Krka. Om det missbrukas parenteralt, intranasalt eller oralt av individer som är beroende av opioidagonister, såsom heroin, morfin eller metadon, förväntas Oxycodone/Naloxone Krka ge upphov till märkbara abstinensbesvär – på grund av naloxons antagonistegenskaper på opioidreceptorer – eller intensifiera de abstinenssymtom som redan förekommer (se avsnitt 4.9).Oxycodone/Naloxone Krka består av en tvåpolymermatris, endast avsedd för oral användning. Missbruk i form av parenterala injektioner av depottablettbeståndsdelarna (särskilt talk) kan förväntas leda till lokal vävnadsnekros och lunggranulom eller kan leda till andra allvarliga, potentiellt dödliga oönskade effekter.Den tomma depottablettmatrisen kan ses i avföringen.Opioider som oxikodon kan påverka hypotalamus-hypofys-binjure- eller gonad-axeln. Några förändringar som kan ses är en ökning av serumprolaktin och minskningar av plasmakortisol och testosteron. Kliniska symtom kan uppstå från dessa hormonella förändringar.Hos patienter som står på långtidsbehandling kan bytet till Oxycodone/Naloxone Krka utlösa abstinenssymtom eller diarré i början av behandlingen.Hyperalgesi som inte svarar på ytterligare dosökning av oxikodon kan uppstå, särskilt vid höga doser. Dosminskning av oxikodon eller byte av opioid kan behövas.Användningen av Oxycodone/Naloxone Krka kan leda till positiva resultat vid dopningskontroller. Användning av Oxycodone/Naloxone Krka som dopningsmedel kan utgöra en hälsorisk.Detta läkemedel innehåller laktos. Patienter med de sällsynta ärftliga tillstånden galaktosintolerans, total laktas-brist eller glukos-galaktosmalabsorption bör inte ta detta läkemedel. 4.5 Interaktioner med andra läkemedel och övriga interaktioner Samtidig användning av opioider med sedativa läkemedel såsom bensodiazepiner eller liknande läkemedel ökar risken för sedering, andningsdepression, koma och död på grund av den additiva CNS-depressiva effekten. Dosering och duration av samtidig användning ska begränsas (se avsnitt 4.4).Läkemedel som har en CNS-depressiv effekt inkluderar, men begränsas inte till: andra opioider, gabapentinoider såsom pregabalin, anxiolytika, hypnotika och sedativa (inklusive bensodiazepiner), antidepressiva medel, antipsykotika, antihistaminer och antiemetika.Oxycodone/Naloxone Krka skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna.Samtidig administrering av oxikodon och serotonerga medel, såsom selektiva serotoninåterupptagshämmare (SSRI) eller serotonin- och noradrenalinåterupptagshämmare (SNRI), kan orsaka serotonintoxicitet. Symtom på serotonintoxicitet kan innefatta förändrat mentalt tillstånd (t.ex. agitation, hallucinationer, koma), autonom instabilitet (t.ex. takykardi, labilt blodtryck, hypertermi), neuromuskulära rubbningar (t.ex. hyperreflexi, inkoordination, stelhet) och/eller gastrointestinala symtom (t.ex. illamående, kräkningar, diarré). Oxikodon ska användas med försiktighet och dossänkning kan behövas hos patienter som använder dessa läkemedel.Alkohol kan förstärka de farmakodynamiska effekterna hos Oxycodone/Naloxone Krka; samtidig användning skall undvikas.Kliniskt relevanta förändringar av INR-värdet (International Normalized Ratio eller Quick-värdet) i båda riktningarna har observerats hos enskilda individer om oxikodon och kumarinantikoagulantia används samtidigt.Oxikodon metaboliseras huvudsakligen av CYP3A4 med bidrag av CYP2D6 (se avsnitt 5.2). Aktiviteterna av dessa enzym kan hämmas eller induceras av olika läkemedel eller kosttillskott som administreras samtidigt. Oxycodone/Naloxone Krka-doserna kan därför behöva justeras.CYP3A4 hämmare, såsom makrolidantibiotika (t.ex. klaritromycin, erytromycin, och telitromycin), azol-antisvampmedel (t.ex. ketokonazol, vorikonazol, itrakonazol, och posakonazol) proteashämmare (t.ex. ritonavir, indinavir, nelfinavir och saquinavir), cimetidin och grapefruktjuice kan orsaka ett minskat clearance av oxikodon vilket skulle kunna leda till en ökning av plasmakoncentrationen av oxikodon. Därför kan en dosminskning av Oxycodone/Naloxone Krka vara lämplig och retitrering nödvändigt.CYP3A4 inducerare, såsom rifampicin, karbamazepin, fenytoin och johannesört kan inducera metabolismen av oxikodon och orsaka ett ökat clearance av läkemedlet vilket leder till en minskning av oxikodons plasmakoncentration. Därför bör försiktighet iakttas och ytterligare titrering kan behövas för att uppnå smärtkontroll.Teoretiskt kan läkemedel som hämmar CYP2D6 aktivitet, såsom paroxetin, fluoxetin och kinidin, orsaka minskat clearence av oxikodon vilket kan leda till en ökad plasmakoncentration av oxikodon. Samtidig administrering med hämmare av CYP2D6 har emellertid resulterat i endast obetydlig inverkan på oxikodons elimination och inget inflytande på de farmakodynamiska effekterna av oxikodon. In vitro-metabolismstudier tyder på att inga kliniskt relevanta interaktioner kan förväntas mellan oxikodon och naloxon. Sannolikheten för kliniskt relevanta interaktioner mellan paracetamol, acetylsalicylsyra eller naltrexon och kombinationen av oxikodon och naloxon i terapeutiska koncentrationer är minimal. 4.6 Fertilitet, graviditet och amning Graviditet Det finns inga adekvata data från behandling med Oxycodone/Naloxone Krka av gravida kvinnor och under förlossning. Begränsade data om användning av oxikodon under graviditet hos människor visar ingen ökad risk för medfödda missbildningar. För naloxon finns otillräckliga kliniska data om exponerade graviditeter. Kvinnors systemiska exponering för naloxon efter användning av Oxycodone/Naloxone Krka är relativt låg (se avsnitt 5.2). Både oxikodon och naloxon passerar över i placenta. Inga djurstudier har utförts med kombinationen av oxikodon och naloxon (se avsnitt 5.3). Djurstudier med oxikodon eller naloxon som administreras som enda läkemedel har inte visat sig ha teratogena eller embryotoxiska effekter.Långvarig administrering av oxikodon under graviditet kan leda till abstinenssymtom hos det nyfödda barnet. Vid administrering under förlossning kan oxikodon framkalla andningsdepression hos det nyfödda barnet. Oxycodone/Naloxone Krka bör endast användas under graviditet om nyttan uppväger de eventuella riskerna för det ofödda eller nyfödda barnet. Amning Oxikodon passerar över i bröstmjölk. Ett förhållande för mjölk-/plasmakoncentrationen på 3,4:1 har uppmätts, och det är därför möjligt att oxikodon påverkar barnet som ammas. Det är inte känt om även naloxon passerar över i bröstmjölk. De systemiska nivåerna av naloxon efter användning av Oxycodone/Naloxone Krka är emellertid mycket låga (se avsnitt 5.2). Risk för det ammande barnet kan inte uteslutas framför allt efter intag av upprepade doser av Oxycodone/Naloxone Krka hos den ammande modern. Amningen bör avbrytas under behandling med Oxycodone/Naloxone Krka. Fertilitet Det finns inga data vad gäller fertilitet. 4.7 Effekter på förmågan att framföra fordon och använda maskiner Oxycodone/Naloxone Krka har måttlig effekt på förmågan att framföra fordon och använda maskiner. Detta gäller särskilt i början av behandlingen, efter en dosökning eller vid byte från annan opioidbehandling och om Oxycodone/Naloxone Krka kombineras med andra CNS-depressiva medel. Patienter som är stabila på en särskild dosering behöver inte nödvändigtvis begränsas. Patienten bör därför rådfråga sin läkare om huruvida det är tillåtet att framföra fordon och använda maskiner.Patienter som behandlas med Oxycodone/Naloxone Krka och uppvisar somnolensoch/eller plötsliga sömnattacker måste informeras om att avståfrån bilkörning eller aktiviteter vid vilka sänkt medvetandegrad kan utsätta dem själva eller andra för risk för allvarlig skada eller död (t.ex. användning av maskiner) tills sådana upprepade episoder ochsomnolens har upphört (se även avsnitt 4.4 och 4.5). 4.8 Biverkningar Följande frekvenser utgör grunden för bedömningen av biverkningar: Mycket vanliga (≥ 1/10) Vanliga (≥ 1/100 till < 1/10) Mindre vanliga (≥ 1/1 000 till < 1/100) Sällsynta (≥ 1/10 000 till < 1/1 000) Mycket sällsynta (< 1/10,000) Ingen känd frekvens (kan inte beräknas från tillgängliga data) Biverkningarna presenteras inom varje frekvensområde efter fallande allvarlighetsgrad. Biverkningar vid smärtlindring MedDRA system-organklass Vanliga Mindre vanliga Sällsynta Ingen känd frekvens Immun-systemet Överkänslighet Metabolism och nutrition Minskad aptit till aptitförlust Psykiska störningar Insomni Onormalt tänkande Oro Förvirring Depression Minskad libido Nervositet Rastlöshet Läkemedels-beroende Eufori Hallucination Mardrömmar Aggressivitet Centrala och perifera nervsystemet Yrsel Huvudvärk Somnolens Krampanfall 1 Uppmärksam-hets­störning Dysgeusia Talstörningar Synkope Tremor Letargi Parestesier Slöhet Sömnapné-syndrom (se avsnitt 4.4) Ögon Synned-sättning Öron och balansorgan Vertigo Hjärtat Angina pectoris 2 Palpitationer Takykardi Blodkärl Blodvallning Blodtrycksfall Blodtrycks-ökning Andningsvägar, bröstkorg och mediastinum Dyspné Rinorré Hosta Gäspningar Magtarm-kanalen Buksmärtor Förstoppning Diarré Muntorrhet Dyspepsi Kräkning Illamående Flatulens Abdominell distension Tand­problem Lever och gallvägar Förhöjda leverenzymer Gallkolik Hud och subkutan vävnad Pruritus Hudreaktioner Hyperhidros Muskulo-skeletala systemet och bindväv Muskel-spasmer Muskel-ryckningar Myalgi Njur- och urinvägs-störningar Urin-trängningar Reproduktionsorgan och bröstkörtel Allmänna symtom och/eller symtom vid administreringsstället Asteni Trötthet Bröstsmärta Frossa Abstinens-syndrom Sjukdoms-känsla Smärta Perifert ödem Törst Under-sökningar Viktminskning Viktökning Skador, förgiftningar och behandlings­komplikationer Olycks-relaterade skador 1 särskilt hos personer med epilepsisjukdom eller predisposition för krampanfall 2 särskilt hos patienter som tidigare har lidit av kranskärlssjukdom För den aktiva substansen oxikodonhydroklorid är följande tillkommande biverkningar kända: På grund av dess farmakologiska egenskaper kan oxikodonhydroklorid orsaka andningsdepression, mios, bronkial spasm och spasmer i den glatta muskulaturen liksom undertrycka hostreflexen. MedDRA systemorgan-klass Vanliga Mindre vanliga Sällsynta Ingen känd frekvens Infektioner och infestationer Herpes simplex Immun-systemet Anafylaktisk reaktion Metabolism och nutrition Dehydrering Ökad aptit Psykiska störningar Humör- och personlighets­förändringar Minskad aktivitet Psykomotorisk hyperaktivitet Upprördhet perceptions-störningar (t.ex. overklighets-känsla) Centrala och perifera nervsystemet Nedsatt koncentrations­förmåga Migrän Hypertoni Ofrivilliga muskel­samman-dragningar Hypestesi Onormal koordination Hyperalgesi Öron och balansorgan Hörsel-nedsättning Blodkärl Vasodilatation Andningsvägar, bröstkorg och mediastinum Dysfoni Magtarm-kanalen Hicka Dysfagi Ileus Munsår Stomatit Melena Blödande tandkött Karies Lever och gallvägar Kolestas Hud och subkutan vävnad Torr hud Urtikaria Njur- och urinvägs-störningar Dysuri Reproduktionsorgan och bröstkörtel Hypogonadism Amenorré Allmänna symtom och/eller symtom vid administreringsstället Ödem Läkemedels-tolerans Neonatalt abstinens-syndrom Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Symtom vid intoxikation Beroende på patientens historik kan en överdos av Oxycodone/Naloxone Krka yttra sig genom symtom som antingen utlöses av oxikodon (opioidreceptoragonist) eller naloxon (opioidreceptorantagonist).Symtom vid överdosering med oxikodon omfattar mios, andningsdepression, nedsatt vakenhet som fördjupas till medvetslöshet, muskelhypotoni, bradykardi samt hypotension. Koma, icke-kardiogent lungödem och cirkulationssvikt kan inträffa i allvarligare fall och kan ha dödlig utgång.Symtom på enbart en överdosering med naloxon är osannolik. Behandling vid intoxikation Abstinenssymtom på grund av en överdosering med naloxon ska behandlas symtomatiskt i en miljö med noggrann övervakning.Kliniska symtom som tyder på en överdosering med oxikodon kan behandlas genom administrering av opioidantagonister (t.ex. 0,4–2 mg naloxonhydroklorid intravenöst). Administreringen ska upprepas med 2–3 minuter intervall, i den mån det finns ett kliniskt behov för detta. Det är också möjligt att ge en infusion med 2 mg naloxonhydroklorid i 500 ml 0,9 % natriumklorid eller 5 % dextros (0,004 mg/ml naloxon). Infusionen ska ske vid en hastighet som är anpassad till de tidigare administrerade bolusdoserna och patientens respons.Ventrikelsköljning kan övervägas.Understödjande åtgärder (konstgjord andning, syretillförsel, vasopressorer och vätskeinfusioner) bör vid behov vidtas för att behandla den cirkulationschock som hör samman med en överdosering. Hjärtstillestånd eller arytmier kan kräva hjärtmassage eller defibrillering. Konstgjord andning ska ges om det behövs. Vätske- och elektrolytmetabolismen ska upprätthållas.",
        "pharmacological": "5.1 Farmakodynamiska egenskaper Farmakoterapeutisk grupp: analgetika; opioider; naturliga opiumalkaloiderATC-kod: N02AA55 Verkningsmekanism Oxikodon och naloxon har en affinitet för kappa-, my- och delta-opioidreceptorer i hjärnan, ryggmärgen och perifera organ (t.ex. tarmarna). Oxikodon agerar som en opioidreceptoragonist vid dessa receptorer och påverkar smärtlindring genom bindning till de endogena opioidreceptorerna i det centrala nervsystemet. Naloxon är å andra sidan en ren antagonist som verkar på alla typer av opioidreceptorer. Farmakodynamiska effekter Till följd av den uttalade första-passage-metabolismen, är naloxons biotillgänglighet vid oral administrering < 3 %. Av detta skäl är en kliniskt relevant systemisk effekt osannolik. På grund av naloxons lokalt konkurrerande antagonism mot den opioidreceptormedierade oxikodoneffekten i tarmen, minskar naloxon de störningar på tarmfunktionen som är typiska för opioidbehandling. Klinisk effekt och säkerhet För opioideffekter på det endokrina systemet, se avsnitt 4.4.Prekliniska studier visar olika effekter av naturliga opioider på immunsystemets beståndsdelar. Den kliniska signifikansen för dessa resultat är inte känd. Det är inte känt om oxikodon, en halvsyntetisk opioid, har liknande effekter på immunsystemet som naturliga opiater. Analgesi I en 12 veckors dubbelblind parallellgruppsstudie med 322 patienter med opioidinducerad förstoppning hade patienterna som behandlades med oxikodonhydroklorid-naloxonhydroklorid i genomsnitt en extra fullständigt spontan (utan laxermedel) avföring under den sista veckan av behandlingen jämfört med de patienter som fortsatte ta liknande doser av depottabletter med oxikodonhydroklorid (p<0,0001). Användningen av laxermedel under de första fyra veckorna var signifikant lägre i gruppen med oxikodon och naloxon jämfört med gruppen som behandlades med enbart oxikodon (31 % jämfört med 55 %, p<0,0001). Liknande resultat visades i en studie med 265 icke-cancer patienter där dagliga doser oxikodonhydroklorid/naloxonhydroklorid på 60 mg/30 mg upp till 80 mg/40 mg jämfördes med motsvarande doser oxikodonhydroklorid i monoterapi. 5.2 Farmakokinetiska egenskaper Oxikodonhydroklorid Absorption Oxikodon har hög absolut biologisk tillgänglighet på upp till 87 % efter oral administrering. Distribution Oxikodon sprids efter absorption i hela kroppen. Cirka 45 % binds till plasmaprotein. Oxikodon passerar placenta och kan upptäckas i bröstmjölk. Metabolism Oxikodon metaboliseras i tarmen och levern till noroxikodon, oximorfon och olika glukuronidkonjugat. Noroxikodon, oximorfon och noroximorfon produceras av cytokrom P450 systemet. Kinidin reducerar produktionen av oximorfon hos människa utan att signifikant påverka farmakodynamiken av oxikodon. Metaboliternas bidrag till farmakodynamikens helhet är ej signifikant. Elimination Oxikodon och dess metaboliter utsöndras både i urin och i faeces. Naloxonhydroklorid Absorption Vid oral administrering har naloxon en mycket låg systemisk tillgänglighet, < 3 %. Distribution Naloxon passerar placenta. Det är inte känt om naloxon även passerar över i bröstmjölk. Metabolism och elimination Efter parenteral administrering är plasmahalveringstiden cirka en timme. Verkningstiden beror på dosen och administreringsvägen, varvid intramuskulär injektion ger en mer långvarig effekt än intravenösa doser. Naloxon metaboliseras i levern och utsöndras i urinen. De viktigaste metaboliterna är naloxonglukuronid, 6-beta-naloxol och dess glukuronid. Kombinationen oxikodonhydroklorid/naloxonhydroklorid (Oxycodone/Naloxone Krka) Farmakokinetiska/farmakodynamiska förhållanden De farmakokinetiska egenskaperna för oxikodon från Oxycodone/Naloxone Krka är jämförbara med dem från oxikodonhydrokloriddepottabletter som administreras tillsammans med naloxonhydrokloriddepottabletter.Alla styrkorna har dosproportionalitet.Efter oral administrering av Oxycodone/Naloxone Krka i maximal dos till friska frivilliga är plasmakoncentrationerna av naloxon så låga att det inte är möjligt att utföra någon farmakokinetisk analys. För att utföra en farmakokinetisk analys används naloxon-3-glukuronid som surrogatmarkör, eftersom dess plasmakoncentration är tillräckligt hög för att mätas. Efter intag av fettrik frukost ökade biotillgängligheten och Cmax för oxikodon med i genomsnitt 16 % och 30 % jämfört med administrering vid fasta. Detta bedömdes vara kliniskt irrelevant. Därför kan Oxycodone/Naloxone Krka tas med eller utan mat (se avsnitt 4.2). In vitro-studier av läkemedelsmetabolismen har visat att förekomsten av kliniskt relevanta interaktioner som omfattar Oxycodone/Naloxone Krka är osannolika. Äldre patienter Oxikodon: AUCt för oxikodon ökade i genomsnitt till 118 % (90 % konfidensintervall (KI): 103, 135) hos äldre i jämförelse med yngre frivilliga. Cmax för oxikodon ökade i genomsnitt till 114 % (90 % KI: 102, 127). Cmin för oxikodon ökade i genomsnitt till 128 % (90 % KI: 107, 152). Naloxon: AUCt för naloxon ökade i genomsnitt till 182 % (90 % KI: 123, 270) hos äldre i jämförelse med yngre frivilliga. Cmax för naloxon ökade i genomsnitt till 173 % (90 % KI: 107, 280). Cmin för naloxon ökade i genomsnitt till 317 % (90 % KI: 142, 708). Naloxon-3-glukuronid: AUCt för naloxon-3-glukuronid ökade i genomsnitt till 128 % (90 % KI: 113, 147), hos äldre i jämförelse med yngre frivilliga. Cmax för naloxon-3-glukuronid ökade i genomsnitt till 127 % (90 % KI: 112, 144). Cmin för naloxon-3-glukuronid ökade i genomsnitt till 125 % (90 % KI: 105, 148). Patienter med nedsatt leverfunktion Oxikodon: För oxikodon ökade AUCINF i genomsnitt till 143 % (90 % KI: 111, 184), 319 % (90 % KI: 248, 411) och 310 % (90 % KI: 241, 398) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade Cmax i genomsnitt till 120 % (90 % KI: 99, 144), 201 % (90 % KI: 166, 242) och 191 % (90 % KI: 158, 231) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade t1/2Z i genomsnitt till 108 % (90 % KI: 70, 146), 176 % (90 % KI: 138, 215) och 183 % (90 % KI: 145, 221) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Naloxon: För naloxon ökade AUCt i genomsnitt till 411 % (90 % KI: 152, 1 112), 11 518 % (90 % KI: 4 259, 31 149) och 10 666 % (90 % KI: 3 944, 28 847) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon ökade Cmax i genomsnitt till 193 % (90 % KI: 115, 324), 5 292 % (90 % KI: 3 148, 8 896) och 5 252 % (90 % KI: 3 124, 8 830) för patienter med lindrigt, måttligt respektive allvarligt nedsatt leverfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Naloxon-3-glukuronid: För naloxon-3-glukuronid ökade AUCINF i genomsnitt till 157 % (90 % KI: 89, 279), 128 % (90 % KI: 72, 227) och 125 % (90 % KI: 71, 222) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade Cmax i genomsnitt till 141 % (90 % KI: 100, 197), 118 % (90 % KI: 84, 166) och minskade till 98 % (90 % KI: 70, 137) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade t1/2Z i genomsnitt till 117 % (90 % KI: 72, 161), minskade till 77 % (90 % KI: 32, 121) och minskade till 94 % (90 % KI: 49, 139) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Patienter med nedsatt njurfunktion Oxikodon: För oxikodon ökade AUCINF i genomsnitt till 153 % (90 % KI: 130, 182), 166 % (90 % KI: 140, 196) och 224 % (90 % KI: 190, 266) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade Cmax i genomsnitt till 110 % (90 % KI: 94, 129), 135 % (90 % KI: 115, 159) och 167 % (90 % KI: 142, 196) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade t1/2Z i genomsnitt till 149 %, 123 % och 142 % för patienter med lindrigt, måttligt respektive allvarligt nedsatt njurfunktion jämfört med friska försökspersoner. Naloxon: För naloxon ökade AUCt i genomsnitt till 2 850 % (90 % KI: 369, 22 042), 3 910 % (90 % KI: 506, 30 243) och 7 612 % (90 % KI: 984, 58 871) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon ökade Cmax i genomsnitt till 1 076 % (90 % KI: 154, 7 502), 858 % (90 % KI: 123, 5 981) och 1 675 % (90 % KI: 240, 11 676) för patienter med lindrigt, måttligt respektive allvarligt nedsatt njurfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Kvoterna kan ha påverkats av att det inte gick att fullständigt karakterisera naloxonplasmaprofilerna för de friska försökspersonerna. Naloxon-3-glukuronid: För naloxon-3-glukuronid ökade AUCINF i genomsnitt till 220 % (90 % KI: 148, 327), 370 % (90 % KI: 249, 550) och 525 % (90 % KI: 354, 781) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid ökade Cmax i genomsnitt till 148 % (90 % KI: 110, 197), 202 % (90 % KI: 151, 271) och 239 % (90 % KI: 179, 320) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid fanns det i genomsnitt inte någon signifikant skillnad för t1/2Z mellan patienter med nedsatt njurfunktion och friska försökspersoner. Missbruk För att inte skada depottabletternas förmåga till förlängd frisättning får Oxycodone/Naloxone Krka inte delas, brytas, krossas eller tuggas, eftersom detta kan leda till en snabbare frisättning av de aktiva substanserna. Naloxon har därutöver en långsammare elimineringshastighet då det administreras intranasalt. Bägge egenskaper innebär att missbruk av Oxycodone/Naloxone Krka inte kommer att ha den avsedda effekten. Hos oxikodonberoende råttor ledde intravenös administrering av oxikodonhydroklorid/naloxonhydroklorid i förhållandet 2:1 till abstinenssymtom. 5.3 Prekliniska säkerhetsuppgifter Det finns inga data från studier av reproduktionstoxicitet för kombinationen av oxikodon och naloxon.Studier med de enskilda komponenterna visade att oxikodon inte påverkade fertiliteten och den tidiga embryologiska utvecklingen hos råttor av han- och honkön i doser på upp till 8 mg/kg kroppsvikt och att det inte framkallade missbildningar hos råttor i doser på upp till 8 mg/kg och hos kaniner i doser på 125 mg/kg kroppsvikt. När enskilda foster hos kaniner användes i statistisk utvärdering observerades emellertid en dosrelaterad ökning av avvikelser i utvecklingen (en ökad frekvens av 27 presakrala kotor, extra revbenspar). När dessa parametrar utvärderades statistiskt med användning av kullar ökades bara frekvensen av 27 presakrala kotor och bara i gruppen med 125 mg/kg, en dosnivå som ledde till allvarliga farmakotoxiska effekter hos de dräktiga djuren. I en studie av pre- och postnatal utveckling hos råttor var kroppsvikten hos F1-avkomman lägre vid 6 mg/kg/dag jämfört med kroppsvikten i kontrollgruppen vid doser som minskade moderns vikt och födointag (NOAEL 2 mg/kg kroppsvikt). Några effekter observerades varken på parametrar för fysiologisk, reflexologisk eller sensorisk utveckling eller på beteende- och reproduktionsindex. Standardstudierna av oral reproduktionstoxicitet med naloxon visar att naloxon inte var teratogent och/eller embryo-/fetotoxiskt vid höga orala doser och inte påverkar den perinatala/postnatala utvecklingen. Vid mycket höga doser (800 mg/kg/dag) gav naloxon ett ökat antal dödsfall bland hundvalpar under tiden omedelbart efter födseln vid doser som vållade signifikant toxicitet hos råttmödrar (t.ex. viktminskning och kramper), Hos överlevade hundvalpar observerades emellertid inga effekter på utvecklingen eller beteendet.Långtidsstudier av karcinogeniciteten hos en kombination av oxikodon/naloxon eller hos oxikodon som en enskild enhet har inte utförts. För naloxon har en 24-månaders oral karcinogenicitetsstudie utförts på råttor med naloxondoser upp till 100 mg/kg/dag. Resultaten visar att naloxon inte är karcinogent under dessa betingelser. Oxikodon och naloxon uppvisar som enskilda enheter en klastogen potential i in vitro-analyser. Inga liknande effekter har emellertid observerats under in vivo-betingelser, inte ens vid toxiska doser. Resultaten visar att den mutagena risken hos Oxycodone/Naloxone Krka för människor vid terapeutiska koncentrationer kan uteslutas med adekvat säkerhet.",
        "pharmaceutical": "6.1 Förteckning över hjälpämnen Tablettkärna HydroxipropylcellulosaEtylcellulosaGlyceroldistearatLaktosmonohydratTalk (E553b)Magnesiumstearat (E470b) Filmdragering PolyvinylalkoholTitandioxid (E171)Makrogol 3350Talk (E553b)Röd järnoxid (E172) – endast i 20 mg/10 mg tabletternaGul järnoxid (E172) – endast i 40 mg/20 mg tabletterna 6.2 Inkompatibiliteter Ej relevant. 6.3 Hållbarhet 3 år 6.4 Särskilda förvaringsanvisningar Förvaras vid högst 30°C.Förvaras i originalförpackningen. Fuktkänsligt. 6.5 Förpackningstyp och innehåll 10 mg/5 mg depottabletter: Barnskyddande blister (PVC/PVDC vitt – papper/Alu-folie): 10, 14, 20, 28, 30, 50, 56, 60, 90, 98, 100 eller 112 depottabletter, i en kartong.Barnskyddande perforerat avdragbart endosblister (PVC/PVDC vitt -PET/Alu-folie): 10x1, 14x1, 20x1, 28x1, 30x1, 50x1, 56x1, 60x1, 90x1, 98x1, 100x1 eller 112x1 depottablett, i en kartong. 20 mg/10 mg depottabletter: Barnskyddande blister (PVC/PVDC vitt – papper/Alu-folie): 10, 20, 28, 30, 50, 56, 60, 90, 98, 100 eller 112 depottabletter, i en kartong.Barnskyddande perforerat avdragbart endosblister (PVC/PVDC vitt -PET/Alu-folie): 10x1, 20x1, 28x1, 30x1, 50x1, 56x1, 60x1, 90x1, 98x1, 100x1 eller 112x1 depottablett, i en kartong. 40 mg/20 mg depottabletter: Barnskyddande blister (PVC/PVDC vitt – paper/Alu-folie): 10, 20, 28, 30, 50, 56, 60, 90, 98, 100 eller 112 depottabletter, i en kartong.Barnskyddande perforerat avdragbart endosblister (PVC/PVDC vitt -PET/Alu-folie): 10x1, 20x1, 28x1, 30x1, 50x1, 56x1, 60x1, 90x1, 98x1, 100x1 eller 112x1 depottablett, i en kartong.Eventuellt kommer inte alla förpackningsstorlekar att marknadsföras. 6.6 Särskilda anvisningar för destruktion Inga särskilda anvisningar för destruktion.",
        "prod-license": "KRKA, d.d., Novo mestoŠmarješka cesta 68501 Novo mestoSlovenien",
        "approval-number": "10 mg/5 mg: 54893 20 mg/10 mg: 54894 40 mg/20 mg: 54895",
        "approval-first-date": "Första godkännandet: 2017-05-16Förnyat godkännande: 2022-03-24",
        "revision-date": "2022-08-08 Ytterligare information om detta läkemedel finns på Läkemedelsverkets webbplats www.lakemedelsverket.se."
    },
    "fass_text": {
        "indication": "Svår smärta där endast opioider erbjuder tillräcklig analgetisk effekt. Med opioidantagonisten naloxon motverkas opioidinducerad förstoppning genom att oxikodons lokala effekt i tarmen blockeras. Oxycodone/Naloxone Krka är avsett för vuxna.",
        "contraindication": "Överkänslighet mot de aktiva substanserna eller mot något hjälpämne som anges i avsnitt Innehåll Allvarlig andningsdepression med hypoxi och/eller hyperkapni Allvarlig kronisk obstruktiv lungsjukdom Cor pulmonale Allvarlig bronkialastma Icke-opioidinducerad paralytisk ileus Måttligt till allvarligt nedsatt leverfunktion",
        "dosage": "Dosering Smärtlindring Den analgetiska effekten av Oxycodone/Naloxone Krka är likvärdig med depotformuleringar av oxikodonhydroklorid. Doseringen ska anpassas till smärtintensiteten och känsligheten hos varje enskild patient. Om inget annat föreskrivs ska Oxycodone/Naloxone Krka administreras enligt följande: Vuxna Den vanliga startdosen för en patient som inte tidigare har behandlats med opioider är 10 mg/5 mg oxikodonhydroklorid/naloxonhydroklorid var 12:e timme. Lägre doser oxikodonhydroklorid/naloxonhydroklorid finns tillgängliga för att förenkla dostitrering när man initierar opioidbehandling och vid individuell dosjustering. Patienter som redan får opioider kan starta med högre doser beroende på deras tidigare erfarenhet av opioider. Den högsta dagliga dosen är 160 mg oxikodonhydroklorid och 80 mg naloxonhydroklorid. Den högsta dagliga dosen rekommenderas endast till patienter som tidigare fått en stabil daglig dos och som har behov av en ökad dos. Detta är särskilt viktigt hos patienter med nedsatt njurfunktion och patienter med lätt nedsatt leverfunktion. Patienter som behöver högre doser bör få extra oxikodonhydroklorid i depotform med samma tidsintervall, med hänsyn tagen till att den högsta dagliga dosen är 400 mg oxikodonhydroklorid i depotform. Vid dosering med extra oxikodonhydroklorid kan den fördelaktiga effekten som naloxonhydroklorid har på tarmfunktion försämras. Vid avslut av behandling med Oxycodone/Naloxone Krka på grund av byte till annan opioid kan man förvänta sig en försämring i tarmfunktionen. Vissa patienter som tar Oxycodone/Naloxone Krka enligt ett regelbundet tidsschema kan behöva analgetika med omedelbar frisättning som akutmedicin vid smärtgenombrott. Oxycodone/Naloxone Krka är en depottablett och därför inte avsedd för behandling av smärtgenombrott. Vid behandling av smärtgenombrott ska en enskild dos akutmedicin ges, motsvarande ungefär en sjättedel av den dagliga dosen av oxikodonhydroklorid. Om det behövs mer än två ”akutinsatser” per dag är detta normalt en indikation på att doseringen behöver justeras uppåt. Denna justering bör göras varje eller varannan dag. Syftet är att hitta en patientspecifik dos för administrering två gånger dagligen som ger tillräcklig smärtlindring och minimerar användningen av akutmedicin under den tid som smärtbehandlingen behövs. Oxycodone/Naloxone Krka tas vid den fastställda doseringen två gånger dagligen enligt ett bestämt tidsschema. Även om symmetrisk administrering (samma dos morgon och kväll) enligt ett bestämt tidsschema (var 12:e timme) passar merparten av patienterna, kan vissa patienter, beroende på den individuella smärtsituationen, ha nytta av asymmetrisk dosering som är skräddarsydd efter deras smärtmönster. I allmänhet ska den lägsta effektiva smärtlindrande dosen väljas. Vid behandling av icke-malign smärta är dagliga doser på upp till 40 mg/20 mg oxikodonhydroklorid/naloxonhydroklorid normalt tillräckliga, men högre doser kan behövas. För doser som inte är möjliga/genomförbara med denna styrka, finns andra styrkor oxikodonhydroklorid/naloxonhydroklorid tillgängliga. Behandlingslängd Oxycodone/Naloxone Krka bör inte administreras längre än vad som är absolut nödvändigt. Om långvarig behandling behövs med hänsyn till sjukdomens natur och allvarlighetsgrad krävs noggrann och regelbunden övervakning för att fastställa om och i vilken utsträckning ytterligare behandling behövs. När patienten inte längre behöver opioidbehandling är det lämpligt att trappa ned dosen successivt (se avsnitt Varningar och försiktighet). Äldre patienter Precis som för yngre vuxna ska doseringen anpassas till smärtintensiteten och känsligheten hos varje enskild patient. Patienter med nedsatt leverfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt leverfunktion. Naloxonkoncentrationerna påverkades i högre grad än oxikodon (se avsnitt Farmakokinetik). Den kliniska relevansen för en relativt hög exponering för naloxon hos patienter med nedsatt leverfunktion är ännu inte känd. Försiktighet måste iakttas vid administrering av Oxycodone/Naloxone Krka till patienter med lindrigt nedsatt leverfunktion (se avsnitt Varningar och försiktighet). Oxycodone/Naloxone Krka är kontraindicerat för patienter med måttligt eller allvarligt nedsatt leverfunktion (se avsnitt Kontraindikationer). Patienter med nedsatt njurfunktion En klinisk studie har visat att plasmakoncentrationerna av både oxikodon och naloxon är förhöjda hos patienter med nedsatt njurfunktion (se avsnitt Farmakokinetik). Naloxonkoncentrationerna påverkades i högre grad än oxikodon. Den kliniska relevansen för en relativt hög exponering för naloxon hos patienter med nedsatt njurfunktion är ännu inte känd. Försiktighet bör iakttas vid administrering av Oxycodone/Naloxone Krka till patienter med nedsatt njurfunktion (se avsnitt Varningar och försiktighet). Pediatrisk population Säkerhet och effekt för Oxycodone/Naloxone Krka för barn och ungdomar under 18 år har ännu inte fastställts. Inga data finns tillgängliga. Administreringssätt Oral användning Oxycodone/Naloxone Krka ges i bestämd dos två gånger dagligen vid regelbundna tider. Depottabletterna kan tas med eller utan mat tillsammans med tillräcklig vätska. Oxycodone/Naloxone Krka måste sväljas hela och får inte delas, brytas, tuggas eller krossas (se avsnitt Varningar och försiktighet).",
        "caution": "Försiktighet måste iakttas vid administrering av dessa tabletter till patienter med: Allvarligt nedsatt andningsfunktion Sömnapné Samtidig användning av CNS-dämpande medel (se nedan och avsnitt Interaktioner) MAO-hämmare (se nedan och avsnitt Interaktioner) Tolerans, fysiskt beroende och abstinenssymtom (se nedan) Psykologiskt beroende (missbruk), missbruksprofil och tidigare alkohol- eller drogmissbruk (se nedan) Äldre eller svaga patienter Skallskada, intrakraniella lesioner eller ökat intrakraniellt tryck, sänkt medvetandegrad av osäkert ursprung Epilepsisjukdom eller predisposition för krampanfall Hypotension Hypertension Pankreatit Lindrigt nedsatt leverfunktion Nedsatt njurfunktion Opioidinducerad paralytisk ileus Myxödem Hypotyreoidism Addisons sjukdom (binjurebarkinsufficiens) Prostatahypertrofi Toxisk psykos Alkoholism Delirium tremens Kolelitiasis Redan existerande kardiovaskulära sjukdomar. Andningsdepression Den största risken med opioider i för stora mängder är andningsdepression. Sömnrelaterade andningsstörningar Opioider kan orsaka sömnrelaterade andningsstörningar, inklusive central sömnapné (CSA) och sömnrelaterad hypoxemi. Opioidanvändning ökar risken för CSA på ett dosberoende sätt. Överväg att minska den totala opioiddosen för patienter som uppvisar CSA. Risk vid samtidig användning av sedativa läkemedel, såsom bensodiazepiner eller liknande läkemedel Samtidig användning av opioider, inklusive oxikodonhydroklorid och sedativa läkemedel såsom bensodiazepiner eller liknande läkemedel, kan resultera i sedering, andningsdepression, koma och död. På grund av dessa risker bör samtidig förskrivning av dessa sedativa läkemedel endast göras till patienter för vilka alternativa behandlingsalternativ inte är möjliga. Om det beslutas att förskriva Oxycodone/Naloxone Krka tillsammans med sedativa läkemedel ska den lägsta effektiva dosen användas och behandlingstiden ska vara så kort som möjligt. Patienterna ska följas noggrant för tecken och symtom på andningsdepression och sedering. I detta avseende rekommenderas det starkt att informera patienter och deras vårdgivare om att vara uppmärksamma på dessa symtom (se avsnitt Interaktioner). MAO-hämmare Oxycodone/Naloxone Krka skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna. Försiktighet måste också iakttas när Oxycodone/Naloxone Krka administreras till patienter med lindrigt nedsatt lever- eller njurfunktion. Noggrann medicinsk övervakning är särskilt nödvändig för patienter med allvarligt nedsatt njurfunktion. Diarré kan betraktas som en möjlig effekt av naloxon. Under långvarig administrering kan patienten utveckla tolerans mot läkemedlet och kräva högre doser för att upprätthålla den önskade effekten. Kronisk administrering av dessa tabletter kan leda till fysiskt beroende. Abstinenssymtom kan uppträda vid ett abrupt avbrott av behandlingen. Om behandling inte längre behövs rekommenderas att den dagliga dosen minskas successivt för att undvika abstinenssymtom (se avsnitt Dosering). Oxycodone/Naloxone Krka är inte lämpligt för behandling av abstinenssymtom. Det finns en potentiell risk att utveckla beroende av opioida analgetika, inkluderat Oxycodone/Naloxone Krka. Oxycodone/Naloxone Krka bör användas med särskild försiktighet hos patienter med tidigare alkohol- eller drogberoende. Oxikodon enbart har samma missbruksprofil som andra starka opioider. För att inte försämra depottabletternas depotegenskaper måste depottabletterna tas hela och får inte delas, brytas, tuggas eller krossas. Om depottabletterna delas, bryts, tuggas eller krossas för förtäring leder detta till en snabbare frisättning av de aktiva substanserna och absorption av en eventuellt dödlig dos oxikodon (se avsnitt Överdosering). Patienter som har upplevt somnolens och/eller episoder av plötsligt insomnande ska avstå från bilkörning och hantering av maskiner. Dessutom bör en minskning av dosen eller avbrytande av behandlingen övervägas. På grund av möjliga additiva effekter bör försiktighet iakttas när patienter tar andra sederande läkemedeli kombination med Oxycodone/Naloxone Krka (se avsnitt Interaktioner och Trafik). Samtidig användning av alkohol och Oxycodone/Naloxone Krka kan ge ökad risk för biverkningar av Oxycodone/Naloxone Krka; samtidig användning skall undvikas. Inga studier avseende säkerhet och effekt av Oxycodone/Naloxone Krka hos barn och ungdomar under 18 år har utförts. Därför rekommenderas inte Oxycodone/Naloxone Krka till barn och ungdomar under 18 år. Klinisk erfarenhet saknas hos cancerpatienter med peritoneal karcinomatos eller med sub-occlusivt syndrom vid avancerad cancer i mag-tarm kanalen eller pelvis. På grund av detta rekommenderas ej Oxycodone/Naloxone Krka till denna patientgrupp. Oxycodone/Naloxone Krka är inte rekommenderade för preoperativ användning eller postoperativt inom de första 12–24 timmarna. Beroende på typen av operation och dess omfattning, vilken anestesimetod som har valts, annan samtidig medicinering och den enskilda patientens tillstånd, beror den exakta tidpunkten för när den postoperativa behandlingen med Oxycodone/Naloxone Krka kan påbörjas på en noggrann risk/nytta-bedömning för varje enskild patient. Drogmissbrukare avråds bestämt från att missbruka Oxycodone/Naloxone Krka. Om det missbrukas parenteralt, intranasalt eller oralt av individer som är beroende av opioidagonister, såsom heroin, morfin eller metadon, förväntas Oxycodone/Naloxone Krka ge upphov till märkbara abstinensbesvär – på grund av naloxons antagonistegenskaper på opioidreceptorer – eller intensifiera de abstinenssymtom som redan förekommer (se avsnitt Överdosering). Oxycodone/Naloxone Krka består av en tvåpolymermatris, endast avsedd för oral användning. Missbruk i form av parenterala injektioner av depottablettbeståndsdelarna (särskilt talk) kan förväntas leda till lokal vävnadsnekros och lunggranulom eller kan leda till andra allvarliga, potentiellt dödliga oönskade effekter. Den tomma depottablettmatrisen kan ses i avföringen. Opioider som oxikodon kan påverka hypotalamus-hypofys-binjure- eller gonad-axeln. Några förändringar som kan ses är en ökning av serumprolaktin och minskningar av plasmakortisol och testosteron. Kliniska symtom kan uppstå från dessa hormonella förändringar. Hos patienter som står på långtidsbehandling kan bytet till Oxycodone/Naloxone Krka utlösa abstinenssymtom eller diarré i början av behandlingen. Hyperalgesi som inte svarar på ytterligare dosökning av oxikodon kan uppstå, särskilt vid höga doser. Dosminskning av oxikodon eller byte av opioid kan behövas. Användningen av Oxycodone/Naloxone Krka kan leda till positiva resultat vid dopningskontroller. Användning av Oxycodone/Naloxone Krka som dopningsmedel kan utgöra en hälsorisk. Detta läkemedel innehåller laktos. Patienter med de sällsynta ärftliga tillstånden galaktosintolerans, total laktas-brist eller glukos-galaktosmalabsorption bör inte ta detta läkemedel.",
        "interaction": "Samtidig användning av opioider med sedativa läkemedel såsom bensodiazepiner eller liknande läkemedel ökar risken för sedering, andningsdepression, koma och död på grund av den additiva CNS-depressiva effekten. Dosering och duration av samtidig användning ska begränsas (se avsnitt Varningar och försiktighet). Läkemedel som har en CNS-depressiv effekt inkluderar, men begränsas inte till: andra opioider, gabapentinoider såsom pregabalin, anxiolytika, hypnotika och sedativa (inklusive bensodiazepiner), antidepressiva medel, antipsykotika, antihistaminer och antiemetika. Oxycodone/Naloxone Krka skall administreras med försiktighet till patienter som tar MAO-hämmare eller som har fått MAO-hämmare under de senaste två veckorna. Samtidig administrering av oxikodon och serotonerga medel, såsom selektiva serotoninåterupptagshämmare (SSRI) eller serotonin- och noradrenalinåterupptagshämmare (SNRI), kan orsaka serotonintoxicitet. Symtom på serotonintoxicitet kan innefatta förändrat mentalt tillstånd (t.ex. agitation, hallucinationer, koma), autonom instabilitet (t.ex. takykardi, labilt blodtryck, hypertermi), neuromuskulära rubbningar (t.ex. hyperreflexi, inkoordination, stelhet) och/eller gastrointestinala symtom (t.ex. illamående, kräkningar, diarré). Oxikodon ska användas med försiktighet och dossänkning kan behövas hos patienter som använder dessa läkemedel. Alkohol kan förstärka de farmakodynamiska effekterna hos Oxycodone/Naloxone Krka; samtidig användning skall undvikas. Kliniskt relevanta förändringar av INR-värdet (International Normalized Ratio eller Quick-värdet) i båda riktningarna har observerats hos enskilda individer om oxikodon och kumarinantikoagulantia används samtidigt. Oxikodon metaboliseras huvudsakligen av CYP3A4 med bidrag av CYP2D6 (se avsnitt Farmakokinetik). Aktiviteterna av dessa enzym kan hämmas eller induceras av olika läkemedel eller kosttillskott som administreras samtidigt. Oxycodone/Naloxone Krka-doserna kan därför behöva justeras. CYP3A4 hämmare, såsom makrolidantibiotika (t.ex. klaritromycin, erytromycin, och telitromycin), azol-antisvampmedel (t.ex. ketokonazol, vorikonazol, itrakonazol, och posakonazol) proteashämmare (t.ex. ritonavir, indinavir, nelfinavir och saquinavir), cimetidin och grapefruktjuice kan orsaka ett minskat clearance av oxikodon vilket skulle kunna leda till en ökning av plasmakoncentrationen av oxikodon. Därför kan en dosminskning av Oxycodone/Naloxone Krka vara lämplig och retitrering nödvändigt. CYP3A4 inducerare, såsom rifampicin, karbamazepin, fenytoin och johannesört kan inducera metabolismen av oxikodon och orsaka ett ökat clearance av läkemedlet vilket leder till en minskning av oxikodons plasmakoncentration. Därför bör försiktighet iakttas och ytterligare titrering kan behövas för att uppnå smärtkontroll. Teoretiskt kan läkemedel som hämmar CYP2D6 aktivitet, såsom paroxetin, fluoxetin och kinidin, orsaka minskat clearence av oxikodon vilket kan leda till en ökad plasmakoncentration av oxikodon. Samtidig administrering med hämmare av CYP2D6 har emellertid resulterat i endast obetydlig inverkan på oxikodons elimination och inget inflytande på de farmakodynamiska effekterna av oxikodon. In vitro-metabolismstudier tyder på att inga kliniskt relevanta interaktioner kan förväntas mellan oxikodon och naloxon. Sannolikheten för kliniskt relevanta interaktioner mellan paracetamol, acetylsalicylsyra eller naltrexon och kombinationen av oxikodon och naloxon i terapeutiska koncentrationer är minimal.",
        "pregnancy": "Det finns inga adekvata data från behandling med Oxycodone/Naloxone Krka av gravida kvinnor och under förlossning. Begränsade data om användning av oxikodon under graviditet hos människor visar ingen ökad risk för medfödda missbildningar. För naloxon finns otillräckliga kliniska data om exponerade graviditeter. Kvinnors systemiska exponering för naloxon efter användning av Oxycodone/Naloxone Krka är relativt låg (se avsnitt Farmakokinetik). Både oxikodon och naloxon passerar över i placenta. Inga djurstudier har utförts med kombinationen av oxikodon och naloxon (se avsnitt Prekliniska uppgifter). Djurstudier med oxikodon eller naloxon som administreras som enda läkemedel har inte visat sig ha teratogena eller embryotoxiska effekter. Långvarig administrering av oxikodon under graviditet kan leda till abstinenssymtom hos det nyfödda barnet. Vid administrering under förlossning kan oxikodon framkalla andningsdepression hos det nyfödda barnet. Oxycodone/Naloxone Krka bör endast användas under graviditet om nyttan uppväger de eventuella riskerna för det ofödda eller nyfödda barnet.",
        "breastfeeding": "Oxikodon passerar över i bröstmjölk. Ett förhållande för mjölk-/plasmakoncentrationen på 3,4:1 har uppmätts, och det är därför möjligt att oxikodon påverkar barnet som ammas. Det är inte känt om även naloxon passerar över i bröstmjölk. De systemiska nivåerna av naloxon efter användning av Oxycodone/Naloxone Krka är emellertid mycket låga (se avsnitt Farmakokinetik). Risk för det ammande barnet kan inte uteslutas framför allt efter intag av upprepade doser av Oxycodone/Naloxone Krka hos den ammande modern. Amningen bör avbrytas under behandling med Oxycodone/Naloxone Krka.",
        "fertility": "Det finns inga data vad gäller fertilitet.",
        "driving": "Oxycodone/Naloxone Krka har måttlig effekt på förmågan att framföra fordon och använda maskiner. Detta gäller särskilt i början av behandlingen, efter en dosökning eller vid byte från annan opioidbehandling och om Oxycodone/Naloxone Krka kombineras med andra CNS-depressiva medel. Patienter som är stabila på en särskild dosering behöver inte nödvändigtvis begränsas. Patienten bör därför rådfråga sin läkare om huruvida det är tillåtet att framföra fordon och använda maskiner. Patienter som behandlas med Oxycodone/Naloxone Krka och uppvisar somnolensoch/eller plötsliga sömnattacker måste informeras om att avståfrån bilkörning eller aktiviteter vid vilka sänkt medvetandegrad kan utsätta dem själva eller andra för risk för allvarlig skada eller död (t.ex. användning av maskiner) tills sådana upprepade episoder ochsomnolens har upphört (se även avsnitt Varningar och försiktighet och Interaktioner).",
        "side-effects": "Följande frekvenser utgör grunden för bedömningen av biverkningar: Mycket vanliga (≥ 1/10) Vanliga (≥ 1/100 till < 1/10) Mindre vanliga (≥ 1/1 000 till < 1/100) Sällsynta (≥ 1/10 000 till < 1/1 000) Mycket sällsynta (< 1/10,000) Ingen känd frekvens (kan inte beräknas från tillgängliga data) Biverkningarna presenteras inom varje frekvensområde efter fallande allvarlighetsgrad. Biverkningar vid smärtlindring MedDRA system-organklass Vanliga Mindre vanliga Sällsynta Ingen känd frekvens Immun-systemet Överkänslighet Metabolism och nutrition Minskad aptit till aptitförlust Psykiska störningar Insomni Onormalt tänkande Oro Förvirring Depression Minskad libido Nervositet Rastlöshet Läkemedels-beroende Eufori Hallucination Mardrömmar Aggressivitet Centrala och perifera nervsystemet Yrsel Huvudvärk Somnolens Krampanfall 1 Uppmärksam-hets­störning Dysgeusia Talstörningar Synkope Tremor Letargi Parestesier Slöhet Sömnapné-syndrom (se avsnitt Varningar och försiktighet) Ögon Synned-sättning Öron och balansorgan Vertigo Hjärtat Angina pectoris 2 Palpitationer Takykardi Blodkärl Blodvallning Blodtrycksfall Blodtrycks-ökning Andningsvägar, bröstkorg och mediastinum Dyspné Rinorré Hosta Gäspningar Magtarm-kanalen Buksmärtor Förstoppning Diarré Muntorrhet Dyspepsi Kräkning Illamående Flatulens Abdominell distension Tand­problem Lever och gallvägar Förhöjda leverenzymer Gallkolik Hud och subkutan vävnad Pruritus Hudreaktioner Hyperhidros Muskulo-skeletala systemet och bindväv Muskel-spasmer Muskel-ryckningar Myalgi Njur- och urinvägs-störningar Urin-trängningar Reproduktionsorgan och bröstkörtel Allmänna symtom och/eller symtom vid administreringsstället Asteni Trötthet Bröstsmärta Frossa Abstinens-syndrom Sjukdoms-känsla Smärta Perifert ödem Törst Under-sökningar Viktminskning Viktökning Skador, förgiftningar och behandlings­komplikationer Olycks-relaterade skador 1 särskilt hos personer med epilepsisjukdom eller predisposition för krampanfall 2 särskilt hos patienter som tidigare har lidit av kranskärlssjukdom För den aktiva substansen oxikodonhydroklorid är följande tillkommande biverkningar kända: På grund av dess farmakologiska egenskaper kan oxikodonhydroklorid orsaka andningsdepression, mios, bronkial spasm och spasmer i den glatta muskulaturen liksom undertrycka hostreflexen. MedDRA systemorgan-klass Vanliga Mindre vanliga Sällsynta Ingen känd frekvens Infektioner och infestationer Herpes simplex Immun-systemet Anafylaktisk reaktion Metabolism och nutrition Dehydrering Ökad aptit Psykiska störningar Humör- och personlighets­förändringar Minskad aktivitet Psykomotorisk hyperaktivitet Upprördhet perceptions-störningar (t.ex. overklighets-känsla) Centrala och perifera nervsystemet Nedsatt koncentrations­förmåga Migrän Hypertoni Ofrivilliga muskel­samman-dragningar Hypestesi Onormal koordination Hyperalgesi Öron och balansorgan Hörsel-nedsättning Blodkärl Vasodilatation Andningsvägar, bröstkorg och mediastinum Dysfoni Magtarm-kanalen Hicka Dysfagi Ileus Munsår Stomatit Melena Blödande tandkött Karies Lever och gallvägar Kolestas Hud och subkutan vävnad Torr hud Urtikaria Njur- och urinvägs-störningar Dysuri Reproduktionsorgan och bröstkörtel Hypogonadism Amenorré Allmänna symtom och/eller symtom vid administreringsstället Ödem Läkemedels-tolerans Neonatalt abstinens-syndrom Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Symtom vid intoxikation Beroende på patientens historik kan en överdos av Oxycodone/Naloxone Krka yttra sig genom symtom som antingen utlöses av oxikodon (opioidreceptoragonist) eller naloxon (opioidreceptorantagonist). Symtom vid överdosering med oxikodon omfattar mios, andningsdepression, nedsatt vakenhet som fördjupas till medvetslöshet, muskelhypotoni, bradykardi samt hypotension. Koma, icke-kardiogent lungödem och cirkulationssvikt kan inträffa i allvarligare fall och kan ha dödlig utgång. Symtom på enbart en överdosering med naloxon är osannolik. Behandling vid intoxikation Abstinenssymtom på grund av en överdosering med naloxon ska behandlas symtomatiskt i en miljö med noggrann övervakning. Kliniska symtom som tyder på en överdosering med oxikodon kan behandlas genom administrering av opioidantagonister (t.ex. 0,4–2 mg naloxonhydroklorid intravenöst). Administreringen ska upprepas med 2–3 minuter intervall, i den mån det finns ett kliniskt behov för detta. Det är också möjligt att ge en infusion med 2 mg naloxonhydroklorid i 500 ml 0,9 % natriumklorid eller 5 % dextros (0,004 mg/ml naloxon). Infusionen ska ske vid en hastighet som är anpassad till de tidigare administrerade bolusdoserna och patientens respons. Ventrikelsköljning kan övervägas. Understödjande åtgärder (konstgjord andning, syretillförsel, vasopressorer och vätskeinfusioner) bör vid behov vidtas för att behandla den cirkulationschock som hör samman med en överdosering. Hjärtstillestånd eller arytmier kan kräva hjärtmassage eller defibrillering. Konstgjord andning ska ges om det behövs. Vätske- och elektrolytmetabolismen ska upprätthållas.",
        "pharmacodynamic": "Verkningsmekanism Oxikodon och naloxon har en affinitet för kappa-, my- och delta-opioidreceptorer i hjärnan, ryggmärgen och perifera organ (t.ex. tarmarna). Oxikodon agerar som en opioidreceptoragonist vid dessa receptorer och påverkar smärtlindring genom bindning till de endogena opioidreceptorerna i det centrala nervsystemet. Naloxon är å andra sidan en ren antagonist som verkar på alla typer av opioidreceptorer. Farmakodynamiska effekter Till följd av den uttalade första-passage-metabolismen, är naloxons biotillgänglighet vid oral administrering < 3 %. Av detta skäl är en kliniskt relevant systemisk effekt osannolik. På grund av naloxons lokalt konkurrerande antagonism mot den opioidreceptormedierade oxikodoneffekten i tarmen, minskar naloxon de störningar på tarmfunktionen som är typiska för opioidbehandling. Klinisk effekt och säkerhet För opioideffekter på det endokrina systemet, se avsnitt Varningar och försiktighet. Prekliniska studier visar olika effekter av naturliga opioider på immunsystemets beståndsdelar. Den kliniska signifikansen för dessa resultat är inte känd. Det är inte känt om oxikodon, en halvsyntetisk opioid, har liknande effekter på immunsystemet som naturliga opiater. Analgesi I en 12 veckors dubbelblind parallellgruppsstudie med 322 patienter med opioidinducerad förstoppning hade patienterna som behandlades med oxikodonhydroklorid-naloxonhydroklorid i genomsnitt en extra fullständigt spontan (utan laxermedel) avföring under den sista veckan av behandlingen jämfört med de patienter som fortsatte ta liknande doser av depottabletter med oxikodonhydroklorid (p<0,0001). Användningen av laxermedel under de första fyra veckorna var signifikant lägre i gruppen med oxikodon och naloxon jämfört med gruppen som behandlades med enbart oxikodon (31 % jämfört med 55 %, p<0,0001). Liknande resultat visades i en studie med 265 icke-cancer patienter där dagliga doser oxikodonhydroklorid/naloxonhydroklorid på 60 mg/30 mg upp till 80 mg/40 mg jämfördes med motsvarande doser oxikodonhydroklorid i monoterapi.",
        "pharmacokinetic": "Oxikodonhydroklorid Absorption Oxikodon har hög absolut biologisk tillgänglighet på upp till 87 % efter oral administrering. Distribution Oxikodon sprids efter absorption i hela kroppen. Cirka 45 % binds till plasmaprotein. Oxikodon passerar placenta och kan upptäckas i bröstmjölk. Metabolism Oxikodon metaboliseras i tarmen och levern till noroxikodon, oximorfon och olika glukuronidkonjugat. Noroxikodon, oximorfon och noroximorfon produceras av cytokrom P450 systemet. Kinidin reducerar produktionen av oximorfon hos människa utan att signifikant påverka farmakodynamiken av oxikodon. Metaboliternas bidrag till farmakodynamikens helhet är ej signifikant. Elimination Oxikodon och dess metaboliter utsöndras både i urin och i faeces. Naloxonhydroklorid Absorption Vid oral administrering har naloxon en mycket låg systemisk tillgänglighet, < 3 %. Distribution Naloxon passerar placenta. Det är inte känt om naloxon även passerar över i bröstmjölk. Metabolism och elimination Efter parenteral administrering är plasmahalveringstiden cirka en timme. Verkningstiden beror på dosen och administreringsvägen, varvid intramuskulär injektion ger en mer långvarig effekt än intravenösa doser. Naloxon metaboliseras i levern och utsöndras i urinen. De viktigaste metaboliterna är naloxonglukuronid, 6-beta-naloxol och dess glukuronid. Kombinationen oxikodonhydroklorid/naloxonhydroklorid (Oxycodone/Naloxone Krka) Farmakokinetiska/farmakodynamiska förhållanden De farmakokinetiska egenskaperna för oxikodon från Oxycodone/Naloxone Krka är jämförbara med dem från oxikodonhydrokloriddepottabletter som administreras tillsammans med naloxonhydrokloriddepottabletter. Alla styrkorna har dosproportionalitet. Efter oral administrering av Oxycodone/Naloxone Krka i maximal dos till friska frivilliga är plasmakoncentrationerna av naloxon så låga att det inte är möjligt att utföra någon farmakokinetisk analys. För att utföra en farmakokinetisk analys används naloxon-3-glukuronid som surrogatmarkör, eftersom dess plasmakoncentration är tillräckligt hög för att mätas. Efter intag av fettrik frukost ökade biotillgängligheten och Cmax för oxikodon med i genomsnitt 16 % och 30 % jämfört med administrering vid fasta. Detta bedömdes vara kliniskt irrelevant. Därför kan Oxycodone/Naloxone Krka tas med eller utan mat (se avsnitt Dosering). In vitro-studier av läkemedelsmetabolismen har visat att förekomsten av kliniskt relevanta interaktioner som omfattar Oxycodone/Naloxone Krka är osannolika. Äldre patienter Oxikodon: AUCt för oxikodon ökade i genomsnitt till 118 % (90 % konfidensintervall (KI): 103, 135) hos äldre i jämförelse med yngre frivilliga. Cmax för oxikodon ökade i genomsnitt till 114 % (90 % KI: 102, 127). Cmin för oxikodon ökade i genomsnitt till 128 % (90 % KI: 107, 152). Naloxon: AUCt för naloxon ökade i genomsnitt till 182 % (90 % KI: 123, 270) hos äldre i jämförelse med yngre frivilliga. Cmax för naloxon ökade i genomsnitt till 173 % (90 % KI: 107, 280). Cmin för naloxon ökade i genomsnitt till 317 % (90 % KI: 142, 708). Naloxon-3-glukuronid: AUCt för naloxon-3-glukuronid ökade i genomsnitt till 128 % (90 % KI: 113, 147), hos äldre i jämförelse med yngre frivilliga. Cmax för naloxon-3-glukuronid ökade i genomsnitt till 127 % (90 % KI: 112, 144). Cmin för naloxon-3-glukuronid ökade i genomsnitt till 125 % (90 % KI: 105, 148). Patienter med nedsatt leverfunktion Oxikodon: För oxikodon ökade AUCINF i genomsnitt till 143 % (90 % KI: 111, 184), 319 % (90 % KI: 248, 411) och 310 % (90 % KI: 241, 398) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade Cmax i genomsnitt till 120 % (90 % KI: 99, 144), 201 % (90 % KI: 166, 242) och 191 % (90 % KI: 158, 231) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För oxikodon ökade t1/2Z i genomsnitt till 108 % (90 % KI: 70, 146), 176 % (90 % KI: 138, 215) och 183 % (90 % KI: 145, 221) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Naloxon: För naloxon ökade AUCt i genomsnitt till 411 % (90 % KI: 152, 1 112), 11 518 % (90 % KI: 4 259, 31 149) och 10 666 % (90 % KI: 3 944, 28 847) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon ökade Cmax i genomsnitt till 193 % (90 % KI: 115, 324), 5 292 % (90 % KI: 3 148, 8 896) och 5 252 % (90 % KI: 3 124, 8 830) för patienter med lindrigt, måttligt respektive allvarligt nedsatt leverfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Naloxon-3-glukuronid: För naloxon-3-glukuronid ökade AUCINF i genomsnitt till 157 % (90 % KI: 89, 279), 128 % (90 % KI: 72, 227) och 125 % (90 % KI: 71, 222) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade Cmax i genomsnitt till 141 % (90 % KI: 100, 197), 118 % (90 % KI: 84, 166) och minskade till 98 % (90 % KI: 70, 137) för patienter med lindrigt, måttligt respektive allvarligt nedsatt leverfunktion jämfört med friska försökspersoner. För naloxon-3-glukuronid ökade t1/2Z i genomsnitt till 117 % (90 % KI: 72, 161), minskade till 77 % (90 % KI: 32, 121) och minskade till 94 % (90 % KI: 49, 139) för patienter med lindrigt, måttligt respektive allvarligt nedsatt leverfunktion jämfört med friska försökspersoner. Patienter med nedsatt njurfunktion Oxikodon: För oxikodon ökade AUCINF i genomsnitt till 153 % (90 % KI: 130, 182), 166 % (90 % KI: 140, 196) och 224 % (90 % KI: 190, 266) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade Cmax i genomsnitt till 110 % (90 % KI: 94, 129), 135 % (90 % KI: 115, 159) och 167 % (90 % KI: 142, 196) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För oxikodon ökade t1/2Z i genomsnitt till 149 %, 123 % och 142 % för patienter med lindrigt, måttligt respektive allvarligt nedsatt njurfunktion jämfört med friska försökspersoner. Naloxon: För naloxon ökade AUCt i genomsnitt till 2 850 % (90 % KI: 369, 22 042), 3 910 % (90 % KI: 506, 30 243) och 7 612 % (90 % KI: 984, 58 871) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon ökade Cmax i genomsnitt till 1 076 % (90 % KI: 154, 7 502), 858 % (90 % KI: 123, 5 981) och 1 675 % (90 % KI: 240, 11 676) för patienter med lindrigt, måttligt respektive allvarligt nedsatt njurfunktion jämfört med friska försökspersoner. På grund av att det inte fanns tillräckligt med data tillgängliga har t1/2Z och motsvarande AUCINF inte beräknats för naloxon. Jämförelserna av biotillgängligheten för naloxon är därför baserade på AUCt-värdena. Kvoterna kan ha påverkats av att det inte gick att fullständigt karakterisera naloxonplasmaprofilerna för de friska försökspersonerna. Naloxon-3-glukuronid: För naloxon-3-glukuronid ökade AUCINF i genomsnitt till 220 % (90 % KI: 148, 327), 370 % (90 % KI: 249, 550) och 525 % (90 % KI: 354, 781) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid ökade Cmax i genomsnitt till 148 % (90 % KI: 110, 197), 202 % (90 % KI: 151, 271) och 239 % (90 % KI: 179, 320) för patienter med lindrigt, måttligt respektive allvarligt nedsatt njurfunktion jämfört med friska försökspersoner. För naloxon-3-glukuronid fanns det i genomsnitt inte någon signifikant skillnad för t1/2Z mellan patienter med nedsatt njurfunktion och friska försökspersoner. Missbruk För att inte skada depottabletternas förmåga till förlängd frisättning får Oxycodone/Naloxone Krka inte delas, brytas, krossas eller tuggas, eftersom detta kan leda till en snabbare frisättning av de aktiva substanserna. Naloxon har därutöver en långsammare elimineringshastighet då det administreras intranasalt. Bägge egenskaper innebär att missbruk av Oxycodone/Naloxone Krka inte kommer att ha den avsedda effekten. Hos oxikodonberoende råttor ledde intravenös administrering av oxikodonhydroklorid/naloxonhydroklorid i förhållandet 2:1 till abstinenssymtom.",
        "preclinical-info": "Det finns inga data från studier av reproduktionstoxicitet för kombinationen av oxikodon och naloxon. Studier med de enskilda komponenterna visade att oxikodon inte påverkade fertiliteten och den tidiga embryologiska utvecklingen hos råttor av han- och honkön i doser på upp till 8 mg/kg kroppsvikt och att det inte framkallade missbildningar hos råttor i doser på upp till 8 mg/kg och hos kaniner i doser på 125 mg/kg kroppsvikt. När enskilda foster hos kaniner användes i statistisk utvärdering observerades emellertid en dosrelaterad ökning av avvikelser i utvecklingen (en ökad frekvens av 27 presakrala kotor, extra revbenspar). När dessa parametrar utvärderades statistiskt med användning av kullar ökades bara frekvensen av 27 presakrala kotor och bara i gruppen med 125 mg/kg, en dosnivå som ledde till allvarliga farmakotoxiska effekter hos de dräktiga djuren. I en studie av pre- och postnatal utveckling hos råttor var kroppsvikten hos F1-avkomman lägre vid 6 mg/kg/dag jämfört med kroppsvikten i kontrollgruppen vid doser som minskade moderns vikt och födointag (NOAEL 2 mg/kg kroppsvikt). Några effekter observerades varken på parametrar för fysiologisk, reflexologisk eller sensorisk utveckling eller på beteende- och reproduktionsindex. Standardstudierna av oral reproduktionstoxicitet med naloxon visar att naloxon inte var teratogent och/eller embryo-/fetotoxiskt vid höga orala doser och inte påverkar den perinatala/postnatala utvecklingen. Vid mycket höga doser (800 mg/kg/dag) gav naloxon ett ökat antal dödsfall bland hundvalpar under tiden omedelbart efter födseln vid doser som vållade signifikant toxicitet hos råttmödrar (t.ex. viktminskning och kramper), Hos överlevade hundvalpar observerades emellertid inga effekter på utvecklingen eller beteendet. Långtidsstudier av karcinogeniciteten hos en kombination av oxikodon/naloxon eller hos oxikodon som en enskild enhet har inte utförts. För naloxon har en 24-månaders oral karcinogenicitetsstudie utförts på råttor med naloxondoser upp till 100 mg/kg/dag. Resultaten visar att naloxon inte är karcinogent under dessa betingelser. Oxikodon och naloxon uppvisar som enskilda enheter en klastogen potential i in vitro-analyser. Inga liknande effekter har emellertid observerats under in vivo-betingelser, inte ens vid toxiska doser. Resultaten visar att den mutagena risken hos Oxycodone/Naloxone Krka för människor vid terapeutiska koncentrationer kan uteslutas med adekvat säkerhet.",
        "composition": "Kvalitativ och kvantitativ sammansättning Oxycodone/Naloxone Krka 10 mg/5 mg depottabletter Varje depottablett innehåller 10 mg oxikodonhydroklorid motsvarande 9 mg oxikodon samt 5 mg naloxonhydroklorid som 5,45 mg naloxonhydrokloriddihydrat motsvarande 4,5 mg naloxon. Oxycodone/Naloxone Krka 20 mg/10 mg depottabletter Varje depottablett innehåller 20 mg oxikodonhydroklorid motsvarande 18 mg oxikodon samt 10 mg naloxonhydroklorid som 10,9 mg naloxonhydrokloriddihydrat motsvarande 9 mg naloxon. Oxycodone/Naloxone Krka 40 mg/20 mg depottabletter Varje depottablett innehåller 40 mg oxikodonhydroklorid motsvarande 36 mg oxikodon samt 20 mg naloxonhydroklorid som 21,8 mg naloxonhydrokloriddihydrat motsvarande 18 mg naloxon. Hjälpämne med känd effekt: laktosmonohydrat Varje 10 mg/5 mg depottablett innehåller 66,45 mg laktos (som monohydrat). Varje 20 mg/10 mg depottablett innehåller 51,78 mg laktos (som monohydrat). Varje 40 mg/20 mg depottablett innehåller 103,55 mg laktos (som monohydrat). För fullständig förteckning över hjälpämnen, se avsnitt Innehåll. Förteckning över hjälpämnen Tablettkärna Hydroxipropylcellulosa Etylcellulosa Glyceroldistearat Laktosmonohydrat Talk (E553b) Magnesiumstearat (E470b) Filmdragering Polyvinylalkohol Titandioxid (E171) Makrogol 3350 Talk (E553b) Röd järnoxid (E172) – endast i 20 mg/10 mg tabletterna Gul järnoxid (E172) – endast i 40 mg/20 mg tabletterna",
        "incompatibility": "Ej relevant.",
        "handling-life-shelf-storage": "Hållbarhet 3 år Särskilda förvaringsanvisningar Förvaras vid högst 30°C. Förvaras i originalförpackningen. Fuktkänsligt. Särskilda anvisningar för destruktion Inga särskilda anvisningar för destruktion.",
        "properties-medicine": "Depottablett 10 mg/5 mg depottabletter: Vita, ovala, aningen bikonvexa, filmdragerade depottabletter märkta med “10” på ena sidan av tabletten (dimensioner: 9,5 mm x 4,5 mm). 20 mg/10 mg depottabletter: Ljusrosa, ovala, aningen bikonvexa, filmdragerade depottabletter märkta med “20” på ena sidan av tabletten (dimensioner: 9,5 mm x 4,5 mm). 40 mg/20 mg depottabletter: Brungula, kapselformade, aningen bikonvexa, filmdragerade depottabletter märkta med “40” på ena sidan av tabletten (dimensioner: 14,0 mm x 6,0 mm)."
    },
    "bilder_och_delbarhet": {
        "delbarhets-information": "Sväljes hela. Får inte delas. Får inte krossas. Får inte tuggas."
    },
    "miljöinformation": {},
    "skyddsinfo": {},
    "product_name": {
        "product_name": "Oxycodone/Naloxone Krka, Depottablett 40 mg/20 mg"
    }
}