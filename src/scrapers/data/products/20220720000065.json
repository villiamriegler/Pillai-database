{
    "bipacksedel": {},
    "produktresume": {
        "tradename": "Rivastigmine Teva 4,6 mg/24 timmar depotplåster Rivastigmine Teva 9,5 mg/24 timmar depotplåster Rivastigmine Teva 13,3 mg/24 timmar depotplåster",
        "composition": "Rivastigmine Teva 4,6 mg/24 timmar depotplåster Varje depotplåster frisätter 4,6 mg rivastigmin per 24 timmar. Varje depotplåster om 4,3 cm2 innehåller 6,4 mg rivastigmin. Rivastigmine Teva 9,5 mg/24 timmar depotplåster Varje depotplåster frisätter 9,5 mg rivastigmin per 24 timmar. Varje depotplåster om 8,5 cm2 innehåller 12,8 mg rivastigmin. Rivastigmine Teva 13,3 mg/24 timmar depotplåster Varje depotplåster frisätter 13,3 mg rivastigmin per 24 timmar. Varje depotplåster om 12,8 cm2 innehåller 19,2 mg rivastigmin. För fullständig förteckning över hjälpämnen, se avsnitt 6.1.",
        "product-form": "Depotplåster Rivastigmine Teva 4,6 mg/24 timmar depotplåster Varje plåster är ett tunt depotplåster av matrixtyp med rund form. Utsidan av plåsterfilmen är brun och märkt i orange med ”RIV‑TDS 4.6 mg/24 h”. Rivastigmine Teva 9,5 mg/24 timmar depotplåster Varje plåster är ett tunt depotplåster av matrixtyp med rund form. Utsidan av plåsterfilmen är brun och märkt i orange med ”RIV‑TDS 9.5 mg/24 h”. Rivastigmine Teva 13,3 mg/24 timmar depotplåster Varje plåster är ett tunt depotplåster av matrixtyp med rund form. Utsidan av plåsterfilmen är brun och märkt i orange med ”RIV‑TDS 13.3 mg/24 h”.",
        "clinical": "4.1 Terapeutiska indikationer Symtomatisk behandling av lätt till måttligt svår Alzheimers sjukdom. 4.2 Dosering och administreringssätt Behandlingen bör initieras och övervakas av läkare med erfarenhet av diagnos och behandling av Alzheimers sjukdom. Diagnos skall ställas i enlighet med aktuella riktlinjer. Som vid all behandling insatt på patienter med demens bör behandling med rivastigmin endast påbörjas om vårdgivare finns tillgänglig och kan administrera och övervaka behandlingen kontinuerligt. Dosering Depotplåster Frisättningstakt per 24 timmar in vivo av rivastigmin Rivastigmine Teva 4,6 mg/24 timmar 4,6 mg Rivastigmine Teva 9,5 mg/24 timmar 9,5 mg Rivastigmine Teva 13,3 mg/24 timmar 13,3 mg Initial dos Behandlingen påbörjas med 4,6 mg/24 timmar. Underhållsdos Efter minst fyra veckors behandling, och om dosen tolereras väl enligt behandlande läkare, bör dosen 4,6 mg/24 timmar ökas till den rekommenderade dagliga effektiva dosen 9,5 mg/24 timmar, som bör fortsätta så länge som patienten fortsätter att uppvisa gynnsamma effekter av behandlingen. Dosökning 9,5 mg/24 timmar är den rekommenderade dagliga effektiva dosen, som bör fortsätta så länge som patienten fortsätter att uppvisa gynnsamma effekter av behandlingen. Efter minst 6 månaders behandling med 9,5 mg/24 timmar, förutsatt att denna dos är vältolererad, kan behandlande läkare överväga en ökning av dosen till 13,3 mg/24 timmar för patienter som uppvisat betydelsefull kognitiv försämring (t.ex. minskning av MMSE-poäng) och/eller funktionell nedsättning (baserad på läkarens bedömning) under behandling med den rekommenderade dagliga effektiva dosen 9,5 mg/24 timmar (se avsnitt 5.1).Den kliniska nyttan med rivastigmin bör kontrolleras regelbundet. Utsättande bör också övervägas när terapeutisk effekt vid den optimala dosen inte längre föreligger.Behandlingen bör temporärt avbrytas om gastrointestinala biverkningar observeras, tills biverkningarna avklingar. Behandlingen med depotplåster kan återupptas med samma dos, om behandlingen endast varit avbruten under högst tre dagar. I annat fall bör behandlingen återinsättas med 4,6 mg/24 timmar. Byte från kapslar eller oral lösning till depotplåster Baserat på jämförelse av peroralt och transdermalt intag av rivastigmin (se avsnitt 5.2) kan patienter som behandlas med rivastigmin kapslar eller oral lösning ställas om till Rivastigmine Teva depotplåster enligt följande: Patient som står på en dos av 3 mg/dag med oralt rivastigmin kan byta till depotplåster med 4,6 mg/24 timmar. Patient som står på en dos av 6 mg/dag med oralt rivastigmin kan byta till depotplåster med 4,6 mg/24 timmar. Patient som är välinställd med tolererbar oral dos på 9 mg/dag kan byta till depotplåster med 9,5 mg/24 timmar. Om den orala dosen 9 mg/dag inte är stabil och vältolererad rekommenderas ett byte till depotplåster med 4,6 mg/24 timmar. Patient som står på en dos av 12 mg/dag oralt rivastigmin kan byta till depotplåster med 9,5 mg/24 timmar. Efter byte till depotplåster med 4,6 mg/24 timmar och förutsatt att dessa är vältolererade bör efter ett minimum av 4 veckors behandling, dosen 4,6 mg/24 timmar höjas till 9,5 mg/24 timmar som är den rekommenderade effektiva dosen.Det rekommenderas att det första depotplåstret appliceras dagen efter det att den sista orala dosen intagits. Särskilda populationer Pediatrisk population: Det finns ingen relevant användning av rivastigmin för en pediatrisk population vid behandling av Alzheimers sjukdom. Patienter som väger under 50 kg: Särskild försiktighet ska iakttas vid titrering av dos över den rekommenderade effektiva dosen 9,5 mg/24 timmar till patienter som väger under 50 kg (se avsnitt 4.4). De kan uppleva fler biverkningar, och behandlingen kan behöva sättas ut på grund av biverkningar. Nedsatt leverfunktion: På grund av ökad exponering vid lätt till måttligt nedsatt leverfunktion, vilket observerats för de orala läkemedelsformuleringarna, bör rekommendationer om dostitrering med hänsyn till individuell fördragbarhet följas noga. Patienter med kliniskt signifikant nedsatt leverfunktion kan uppleva fler dosberoende biverkningar. Patienter med gravt nedsatt leverfunktion har inte undersökts. Särskild försiktighet ska utövas vid titrering hos dessa patienter (se avsnitt 4.4 och 5.2). Nedsatt njurfunktion: Ingen dosjustering är nödvändig för patienter med nedsatt njurfunktion (se avsnitt 5.2). Administreringssätt Rivastigmine Teva är avsett för transdermal användning.Depotplåster bör appliceras en gång om dagen på ren, torr, hårfri, oskadad och frisk hud på övre eller nedre delen av ryggen, överarmen eller bröstet, där det inte nöts av åtsittande kläder. Applicering av depotplåstret på låret eller buken rekommenderas inte eftersom minskad biotillgänglighet har observerats hos rivastigmin när depotplåstret har applicerats på dessa kroppsytor.Depotplåstret bör inte appliceras på hud som är röd, irriterad eller skadad. Undvik att applicera nytt plåster på exakt samma hudyta inom 14 dagar för att minimera eventuella risker för hudirritation. Patienter och vårdgivare ska meddelas följande viktiga administreringsanvisningar: Föregående dags plåster måste tas bort innan ett nytt sätts på varje dag (se avsnitt 4.9). Plåstret ska bytas ut till ett nytt efter 24 timmar. Endast ett plåster i taget ska användas (se avsnitt 4.9). Plåstret ska tryckas fast hårt med handflatan i åtminstone 30 sekunder tills kanterna fäster ordentligt. Om plåstret faller av ska ett nytt sättas på för resten av dagen, sedan ska det bytas till ett nytt igen vid den vanliga tiden nästa dag. Plåstret kan användas i alla dagliga aktiviteter, inklusive vid bad och varmt väder. Plåstret ska inte utsättas för yttre värmekällor (t.ex. överdrivet solande, bastu, solarium) under en längre tid. Plåstret ska inte klippas i bitar. 4.3 Kontraindikationer Överkänslighet mot den aktiva substansen, mot andra karbamatderivat eller mot något hjälpämne som anges i avsnitt 6.1.Tidigare reaktioner på applikationsstället som tyder på allergisk kontaktdermatit med rivastigminplåster (se avsnitt 4.4). 4.4 Varningar och försiktighet Frekvensen och graden av biverkningar ökar vanligen vid högre doser, särskilt vid dosändringar. Om behandlingen avbryts i fler än tre dagar, ska den återinsättas med 4,6 mg/24 timmar. Felanvändning av läkemedlet och doseringsfel som orsakar överdosering Felanvändning av läkemedlet och doseringsfel med rivastigmin depotplåster har orsakat allvarliga biverkningar. Vissa fall har krävt inläggning på sjukhus och har i sällsynta fall lett till dödsfall (se avsnitt 4.9). De flesta fall av felanvändning av läkemedlet och doseringsfel har berott på att det gamla plåstret inte har tagits bort när ett nytt har applicerats samt användning av flera plåster på samma gång. Patienter och vårdgivare måste meddelas om viktiga administreringsanvisningar för Rivastigmine Teva depotplåster (se avsnitt 4.2). Gastrointestinala störningar Gastrointestinala störningar såsom illamående, kräkningar och diarré är dosrelaterade och kan uppträda vid påbörjande av behandling och/eller vid dosökning (se avsnitt 4.8). Dessa biverkningar uppträder oftare hos kvinnor. Patienter som uppvisar tecken eller symtom på dehydrering på grund av kräkningar eller diarré under längre tid kan ges vätska intravenöst och dosen reduceras, alternativt kan behandlingen helt sättas ut, om symtomen upptäcks och behandlas omedelbart. Dehydrering kan vara associerat med allvarlig utgång. Viktminskning Patienter med Alzheimers sjukdom kan gå ner i vikt när de tar kolinesterashämmare, inklusive rivastigmin. Patientens vikt bör kontrolleras under behandling med rivastigmin depotplåster. Bradykardi QT-förlängning på EKG kan förekomma hos patienter som behandlas med vissa kolinesterashämmare, inklusive rivastigmin. Rivastigmin kan orsaka bradykardi vilket utgör en riskfaktor för torsade de pointes, främst hos patienter med riskfaktorer. Försiktighet rekommenderas för patienter med redan existerande, eller familjeanamnes på, QTc-förlängning eller med högre risk att utveckla torsade de pointes, t.ex. de med okompenserad hjärtsvikt, nyligen genomgången hjärtinfarkt, bradyarytmier, en predisposition för hypokalemi eller hypomagnesemi, eller samtidig användning av läkemedel som är kända för att inducera QT-förlängning och/eller torsade de pointes. Klinisk övervakning (EKG) kan också vara nödvändig (se avsnitt 4.5 och 4.8). Andra biverkningar Försiktighet ska iakttas vid förskrivning av Rivastigmine Teva depotplåster: till patienter med sjuk sinusknuta (sick sinus syndrome) eller överledningsfel (sinoatrialt block, AV‑block) (se avsnitt 4.8); till patienter med aktivt magsår eller duodenalt sår eller patienter som är predisponerade för dessa tillstånd eftersom rivastigmin kan ge upphov till ökad magsyrasekretion (se avsnitt 4.8); till patienter som är predisponerade för blåsobstruktion och kramper eftersom kolinomimetika kan inducera eller förvärra dessa sjukdomar; till patienter som har haft astma eller obstruktiv lungsjukdom. Hudreaktioner på applikationsstället Hudreaktioner på applikationsstället kan förekomma med rivastigminplåster och är vanligtvis milda eller måttliga i intensitet. Patienter och vårdgivare ska meddelas i enlighet därmed.Reaktionerna i sig är inte en indikation på sensibilisering, men användning av rivastigminplåster kan dock leda till allergisk kontaktdermatit.Allergisk kontaktdermatit bör misstänkas om reaktioner vid applikationsstället sprids utanför plåstrets storlek, om tecken på en intensivare lokal reaktion uppstår (t.ex. ökande erytem, ödem, papler, vesikler) och om symtomen inte förbättras signifikant inom 48 timmar efter avlägsnande av plåstret. I dessa fall ska behandlingen sättas ut (se avsnitt 4.3).Patienter som utvecklar reaktioner på applikationsstället som tyder på allergisk kontaktdermatit med rivastigminplåster och som fortfarande är i behov av rivastigminbehandling bör endast övergå till oralt rivastigmin efter negativt allergitest och under noggrann medicinsk övervakning. Det är möjligt att vissa patienter som sensibiliserats för rivastigmin efter exponering av rivastigminplåster inte kan ta rivastigmin i någon form.Efter marknadsgodkännande har utbredd allergisk dermatit rapporterats hos patienter efter användning av rivastigmin oavsett administreringsväg (oral, transdermal). I dessa fall ska behandlingen sättas ut (se avsnitt 4.3). Andra varningar och försiktighetsåtgärder Rivastigmin kan förvärra eller framkalla extrapyramidala symtom.Kontakt med ögonen bör undvikas efter hantering av Rivastigmine Teva depotplåster (se avsnitt 5.3). Händerna ska tvättas med tvål och vatten när plåstret har tagits bort. Om plåstret kommer i kontakt med ögonen, eller om ögonen blir röda efter hantering av plåstret, skölj omedelbart med rikligt med vatten och kontakta läkare om symtomen inte försvinner. Särskilda populationer Patienter som väger under 50 kg kan uppleva fler biverkningar, och behandlingen kan behöva sättas ut på grund av biverkningar (se avsnitt 4.2). Titrera dessa patienter försiktigt och övervaka dem med avseende på biverkningar (t.ex. överdrivet illamående eller kräkningar) och överväg att minska underhållsdosen till depotplåster med 4,6 mg/24 timmar om sådana biverkningar uppstår. Nedsatt leverfunktion: Patienter med kliniskt signifikant nedsatt leverfunktion kan uppleva fler biverkningar. Rekommendationer om dostitrering med hänsyn till individuell fördragbarhet måste följas noga. Patienter med gravt nedsatt leverfunktion har inte studerats. Särskild försiktighet ska iakttas vid titrering till dessa patienter (se avsnitt 4.2 och 5.2). 4.5 Interaktioner med andra läkemedel och övriga interaktioner Inga specifika interaktionsstudier har utförts med Rivastigmine Teva depotplåster.Rivastigmin är en kolinesterashämmare och kan därför förstärka effekterna av muskelavslappnande medel av succinylkolintyp under narkos. Försiktighet rekommenderas därför vid val av anestesiläkemedel. Eventuella dosjusteringar eller tillfälligt avbrytande av behandlingen kan övervägas vid behov.På grund av dess farmakodynamiska effekter och möjliga additiva effekter bör rivastigmin inte ges samtidigt som andra kolinomimetika. Rivastigmin kan också påverka aktiviteten hos antikolinergika (t.ex. oxybutynin, tolterodin).Additiva effekter som leder till bradykardi (vilket kan resultera i synkope) har rapporterats vid kombinerad användning av olika betablockerare (inklusive atenolol) och rivastigmin. Kardiovaskulära betablockerare förväntas vara associerade med högst risk, men rapporter har också inkommit för patienter som använt andra betablockerare. Försiktighet ska därför iakttas när rivastigmin kombineras med betablockerare samt även andra medel som kan orsaka bradykardi (t.ex. klass III antiarytmika, kalciumkanalantagonister, digitalisglykosider, pilokarpin).Eftersom bradykardi utgör en riskfaktor för torsades de pointes ska försiktighet iakttas vid kombination av rivastigmin med QT-förlängnings- eller torsades de pointes-inducerande läkemedel såsom antipsykotika dvs. vissa fentiaziner (klorpromazin, levomepromazin), benzamider (sulpirid, sultoprid, amisulprid, tiaprid, veraliprid), pimozid, haloperidol, droperidol, cisaprid, citalopram, difemanil, erytromycin i.v., halofantrin, mizolastin, metadon, pentamidin och moxifloxacin. Klinisk övervakning (EKG) kan också vara nödvändig.Ingen farmakokinetisk interaktion har observerats mellan oralt rivastigmin och digoxin, warfarin, diazepam eller fluoxetin i studier på friska frivilliga försökspersoner. Den warfarininducerade förlängningen av protrombintiden påverkas inte av oralt rivastigmin. Inga ogynnsamma effekter på hjärtats retledningssystem observerades efter samtidig administrering av digoxin och oralt rivastigmin.Samtidig administrering av rivastigmin och andra vanliga läkemedel, såsom antacida, antiemetika, diabetesläkemedel, centralt verkande blodtryckssänkande läkemedel, kalciumkanalblockerare, inotropa medel, läkemedel för behandling av angina pectoris, icke-steroida antiinflammatoriska medel, östrogener, analgetika, bensodiazepiner och antihistaminer, förändrade inte rivastigmins kinetik och ökade inte risken för kliniskt relevanta, ogynnsamma effekter.Metaboliska läkemedelsinteraktioner förefaller osannolika med tanke på rivastigmins metabolism, även om rivastigmin kan hämma butyrylkolinesteras-medierad metabolism hos andra substanser. 4.6 Fertilitet, graviditet och amning Graviditet Rivastigmin och/eller dess metaboliter passerar placentan hos dräktiga djur. Uppgift saknas om huruvida detta sker hos människa. Data saknas från behandling av gravida kvinnor. I peri/postnatala studier på råtta observerades en förlängd dräktighetstid. Rivastigmin ska användas under graviditet endast då det är absolut nödvändigt. Amning Hos djur utsöndras rivastigmin i mjölk. Uppgift saknas om rivastigmin utsöndras i bröstmjölk. Kvinnor som tar rivastigmin bör därför inte amma. Fertilitet Inga negativa effekter av rivastigmin har observerats på fertilitet eller fortplantningsförmåga hos råtta (se avsnitt 5.3). Det finns inga kända effekter av rivastigmin på fertilitet hos människa. 4.7 Effekter på förmågan att framföra fordon och använda maskiner Alzheimers sjukdom kan ge upphov till successiv nedsättning av förmågan att framföra fordon eller hantera maskiner. Rivastigmin kan dessutom orsaka synkope eller delirium. Rivastigmin har följaktligen mindre eller måttlig effekt på förmågan att framföra fordon och använda maskiner. Därför bör patienter med demens som tar rivastigmin regelbundet bedömas av behandlande läkare med avseende på förmågan att framföra fordon eller arbeta med komplicerade maskiner. 4.8 Biverkningar Sammanfattning av säkerhetsprofilen Hudreaktioner på appliceringsstället (vanligtvis milt till måttligt erytem på applikationsstället) är de vanligaste biverkningarna som observerats vid användning med rivastigmin depotplåster. De näst vanligaste biverkningarna är gastrointestinala, inklusive illamående och kräkning.Biverkningarna i tabell 1 anges utifrån organsystemklass och frekvenskategori enligt MedDRA.Frekvenskategorierna definieras enligt följande konvention: mycket vanliga (≥ 1/10); vanliga (≥ 1/100, < 1/10); mindre vanliga (≥ 1/1 000, < 1/100); sällsynta (≥ 1/10 000, < 1/1 000); mycket sällsynta (< 1/10 000) och ingen känd frekvens (kan inte beräknas från tillgängliga data). Biverkningar i tabellform Av tabell 1 framgår de biverkningar som rapporterats hos 1 670 patienter med Alzheimers demens, som deltagit i randomiserade, dubbelblinda, placebokontrollerade och aktivt kontrollerade kliniska studier och fått behandling med rivastigmin depotplåster under 24‑48 veckor samt från data efter marknadsgodkännande. Tabell 1 Infektioner och infestationer Vanliga Urinvägsinfektion Metabolism och nutrition Vanliga Anorexi, minskad aptit Mindre vanliga Dehydrering Psykiska störningar Vanliga Oro, depression, delirium, agitation Mindre vanliga Aggression Ingen känd frekvens Hallucinationer, rastlöshet, mardrömmar Centrala och perifera nervsystemet Vanliga Huvudvärk, synkope, yrsel Mindre vanliga Psykomotorisk hyperaktivitet Mycket sällsynta Extrapyramidala symtom Ingen känd frekvens Försämring av Parkinsons sjukdom, krampanfall, tremor, somnolens Hjärtat Mindre vanliga Bradykardi Ingen känd frekvens AV‑block, förmaksflimmer, takykardi, sjuk sinusknuta (sick sinus syndrome) Blodkärl Ingen känd frekvens Hypertoni Magtarmkanalen Vanliga Illamående, kräkningar, diarré, dyspepsi, buksmärta Mindre vanliga Magsår Ingen känd frekvens Pankreatit Lever och gallvägar Ingen känd frekvens Hepatit, förhöjda levervärden Hud och subkutan vävnad Vanliga Utslag Ingen känd frekvens Pruritus, erytem, urtikaria, vesikler, utbredd allergisk dermatit Njurar och urinvägar Vanliga Urininkontinens Allmänna symtom och/eller symtom vid administreringsstället Vanliga Hudreaktioner vid applikationsstället (t.ex. erytem*, pruritus*, ödem*, dermatit eller irritation på applikationsstället), asteniska tillstånd (t.ex. trötthet, asteni), pyrexi, viktnedgång Sällsynta Fall * I en 24-veckors kontrollerad studie med japanska patienter rapporterades erytem, ödem och pruritus på appliceringsstället som ”mycket vanliga”. Beskrivning av utvalda biverkningar När högre doser än 13,3 mg/24 timmar användes i ovannämnda placebokontrollerade studie observerades insomnia och hjärtsvikt oftare än med 13,3 mg/24 timmar eller placebo, vilket tyder på att effekten har samband med dosen. Dessa biverkningar uppträdde emellertid inte i högre frekvens med rivastigmin 13,3 mg/24 timmar än med placebo.Följande biverkningar har endast observerats med rivastigmin kapslar och oral lösning men inte i kliniska studier med rivastigmin depotplåster: sjukdomskänsla, förvirring, ökade svettningar (vanligt); duodenalsår, angina pectoris (sällsynt); gastrointestinal blödning (mycket sällsynt) och vissa fall av svåra kräkningar på grund av esofagusruptur (ingen känd frekvens). Hudirritation I dubbelblinda kontrollerade kliniska prövningar var reaktioner på applikationsstället mestadels lätta till måttliga i allvarlighetsgrad. Incidensen av hudreaktioner på applikationsstället som ledde till utsättning av behandling var ≤ 2,3 % hos patienter som behandlades med rivastigmin depotplåster. Incidensen av hudreaktioner på applikationsstället som ledde till utsättning av behandling var högre i den asiatiska populationen, 4,9 % i den kinesiska respektive 8,4 % i den japanska populationen.I två 24-veckors dubbelblinda, placebokontrollerade kliniska prövningar mättes hudreaktionerna vid varje besök med hjälp av en skattningsskala. Hudirritationen var mestadels lätt till måttlig i svårighetsgrad när den observerades hos patienter som behandlades med rivastigmin depotplåster. Den klassades som svår hos ≤ 2,2 % av patienterna i dessa studier och hos ≤ 3,7 % av patienterna som behandlades med rivastigmin depotplåster i en japansk studie. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Symtom De flesta fall av oavsiktlig överdosering av oralt rivastigmin har inte gett upphov till några kliniska symtom och nästan samtliga patienter fortsatte behandlingen med rivastigmin 24 timmar efter överdoseringen.Kolinerg toxicitet har rapporterats med muskarina symtom som observeras vid måttliga förgiftningar såsom mios, rodnad, matsmältningsrubbningar inklusive magsmärta, illamående, kräkningar och diarré, bradykardi, bronkospasm och ökad bronkiell sekretion, hyperhidros, ofrivillig urinering och/eller defekation, tårflöde, hypotension och hypersalivering.I mer allvarliga fall kan nikotinliknande effekter utvecklas såsom muskelsvaghet, fascikulationer, kramper och andningsstillestånd med möjlig dödlig utgång.Efter marknadsgodkännandet har det dessutom förekommit fall av yrsel, tremor, huvudvärk, sömnighet, förvirringstillstånd, högt blodtryck, hallucinationer och sjukdomskänsla. Överdosering med rivastigmin depotplåster p.g.a. felanvändning/doseringsfel (applicering av flera plåster samtidigt) har rapporterats efter marknadsföring och sällsynt i kliniska prövningar. Hantering Eftersom rivastigmin har en halveringstid i plasma på cirka 3,4 timmar och en acetylkolinesterashämmande duration på cirka 9 timmar rekommenderas i fall av asymtomatisk överdos att alla Rivastigmine Teva depotplåster tas bort omedelbart. Inget ytterligare depotplåster ska ges under de närmaste 24 timmarna. Om kraftigt illamående och kräkningar uppträder i samband med överdosering bör behandling med antiemetika övervägas. Symtomatisk behandling av andra biverkningar ges efter behov.Vid kraftig överdosering kan atropin ges. Initialt bör 0,03 mg/kg atropinsulfat ges intravenöst och påföljande doser bestäms med ledning av det kliniska svaret. Skopolamin som antidot rekommenderas inte.",
        "pharmacological": "5.1 Farmakodynamiska egenskaper Farmakoterapeutisk grupp: psykoanaleptika, kolinesterashämmare, ATC-kod: N06DA03Rivastigmin är en acetyl- och butyrylkolinesterashämmare av karbamattyp, som antas underlätta den kolinerga nervtransmissionen genom att fördröja nedbrytningen av acetylkolin som frisätts av funktionellt intakta kolinerga neuron. Behandling med rivastigmin kan alltså ha gynnsam effekt på sådana kolinergt medierade kognitiva brister som förekommer vid demens vid Alzheimers sjukdom.Rivastigmin interagerar med sina målenzym genom att bilda ett kovalent bundet komplex som temporärt inaktiverar enzymen. En peroral dos på 3 mg till friska unga män minskar acetylkolinesteras (AChE)-aktiviteten i cerebrospinalvätska med cirka 40 % inom de första 1,5 timmarna efter administrering. Enzymaktiviteten återgår till baseline cirka 9 timmar efter det att maximal hämning uppnåtts. Hos Alzheimer-patienter var den rivastigmininducerade hämningen av AChE i cerebrospinalvätska av oralt rivastigmin dosberoende upp till 6 mg två gånger dagligen, vilket är den högsta dos som testats. Hämning av butyrylkolinesterasaktiviteten i cerebrospinalvätska hos 14 Alzheimer-patienter behandlade med oralt rivastigmin var jämförbar med hämningen som erhölls av AChE-aktiviteten. Kliniska studier vid Alzheimers demens Effekten av rivastigmin depotplåster hos patienter med Alzheimers demens har visats i en 24-veckors, dubbelblind, placebokontrollerad grundstudie och i en öppen förlängningsstudie samt i en 48-veckors, dubbelblind studie med jämförelsepreparat. 24-veckors placebokontrollerad studie De studerade patienterna i den placebokontrollerade studien hade MMSE (Mini-Mental State Examination) poäng mellan 10 och 20. Effekten har fastställts med oberoende, områdesspecifika skattningsskalor, som använts med regelbundna intervall under 24‑veckorsperioden. Dessa skattningsskalor inbegriper ADAS‑Cog (Alzheimer’s Disease Assessment Scale – Cognitive subscale, ett funktionsbaserat mått på kognitiv förmåga), ADCS‑CGIC (Alzheimer’s Disease Cooperative Study – Clinician’s Global Impression of Change, en omfattande allmän bedömning av patienten som görs av läkaren och som inkluderar vårdgivarens uppfattning) och ADCS‑ADL (Alzheimer’s Disease Cooperative Study – Activities of Daily Living, en av vårdgivaren utförd bedömning av hur patienten klarar vardagsbestyr, personlig hygien, intag av föda, på- och avklädning, hushållsgöromål som inköp, bibehållen förmåga att orientera sig i omgivningarna liksom även deltagande i aktiviteter som har med ekonomin att göra). 24-veckorsresultaten för de tre skattningsskalorna framgår av tabell 2. Tabell 2 Rivastigmin depotplåster 9,5 mg/24 timmar Rivastigmin kapslar 12 mg/dag Placebo ITT-LOCF population N = 251 N = 256 N = 282 ADAS-Cog Utgångsvärde, medelvärde ± SD Förändring, medelvärde vid 24 veckor ± SD p-värde jämfört med placebo (n=248) 27,0 ± 10,3 -0,6 ± 6,4 0,005*1 (n=253) 27,9 ± 9,4 -0,6 ± 6,2 0,003*1 (n=281) 28,6 ± 9,9 1,0 ± 6,8 ADCS-CGIC Poäng, medelvärde ± SD p-värde jämfört med placebo (n=248) 3,9 ± 1,20 0,010*2 (n=253) 3,9 ± 1,25 0,009*2 (n=278) 4,2 ± 1,26 ADCS-ADL Utgångsvärde, medelvärde ± SD Förändring, medelvärde vid 24 veckor ± SD p-värde jämfört med placebo (n=247) 50,1 ± 16,3 -0,1 ± 9,1 0,013*1 (n=254) 49,3 ± 15,8 -0,5 ± 9,5 0.039*1 (n=281) 49,2 ± 16,0 -2,3 ± 9,4 * p≤0,05 jämfört med placebo ITT: Intent‑To‑Treat; LOCF: Last Observation Carried Forward 1 Baserat på ANCOVA med behandling och land som faktorer och värde vid baslinjen som kovariat. En ändring i negativ riktning av ADAS‑Cog tyder på förbättring. En ändring i positiv riktning av ADCS‑ADL tyder på förbättring. 2 Baserat på CMH-test (van Elteren test) blockering för land. ADCS‑CGIC-poäng <4 tyder på förbättring. Resultaten för de patienter som svarat kliniskt relevant på behandlingen i den placebokontrollerade 24‑veckorsstudien framgår av tabell 3. Kliniskt relevant förbättring definierades på förhand som minst 4 poängs förbättring enligt ADAS‑Cog, ingen försämring enligt ADCS‑CGIC och ingen försämring enligt ADCS‑ADL. Tabell 3 Patienter med kliniskt signifikant svar (%) Rivastigmin depotplåster 9,5 mg/24 timmar Rivastigmin kapslar 12 mg/dag Placebo ITT-LOCF population N = 251 N = 256 N = 282 Minst 4 poängs förbättring enligt ADAS‑Cog och ingen försämring enligt ADCS‑CGIC och ADCS‑ADL 17,4 19,0 10,5 p-värde jämfört med placebo 0,037* 0.004* *p≤0,05 jämfört med placebo Som antytts i kompartmentmodeller var exponeringen för 9,5 mg/24 timmar depotplåster liknande den för en oral dos på 12 mg/dag. 48-veckors kontrollerad studie med aktivt jämförelsepreparat De studerade patienterna i den kontrollerade studien med aktivt jämförelsepreparat hade ett initialt utgångsvärde för MMSE-poäng mellan 10-24. Studien var utformad att jämföra effekten av 13,3 mg/24 timmar depotplåster med 9,5 mg/24 timmar depotplåster under en 48‑veckors dubbelblind behandlingsfas hos patienter med Alzheimers sjukdom som uppvisat funktionell och kognitiv nedsättning efter en initial 24‑48 veckors öppen behandlingsfas med underhållsdosen 9,5 mg/24 timmar depotplåster. Funktionell nedsättning utvärderades av prövaren och kognitiv nedsättning definierades som en minskning av MMSE-poängen med >2 poäng från föregående besök eller en minskning med >3 poäng från utgångsvärdet. Effekten har fastställts med ADAS‑Cog (Alzheimer’s Disease Assessment Scale – Cognitive subscale, ett funktionsbaserat mått på kognitiv förmåga) och ADCS‑IADL (Alzheimer’s Disease Cooperative Study – Instrumental Activities of Daily Living) som mäter instrumentella aktiviteter inkluderande upprätthållande av ekonomin, matlagning, inköp, förmåga att orientera sig i omgivningarna, förmåga att bli lämnad ensam. 48‑veckorsresultaten för de två skattningsskalorna framgår av tabell 4. Tabell 4 Population/Besök Rivastigmin plåster 15 cm2 N = 265 Rivastigmin plåster 10 cm2 N = 271 Rivastigmin plåster 15 cm2 Riva-stigmin plåster 10 cm2 n Medel-värde n Medel-värde DLSM 95 % KI p-värde ADAS-Cog LOCF Utgångs-värde 264 34,4 268 34,9 DB- vecka 48 Värde 264 38,5 268 39,7 Förändring 264 4,1 268 4,9 -0,8 (-2,1, 0,5) 0,227 ADCS-IADL LOCF Utgångs-värde 265 27,5 271 25,8 Vecka 48 Värde 265 23,1 271 19,6 Förändring 265 -4,4 271 -6,2 2,2 (0,8, 3,6) 0,002* KI – konfidensintervall DLSM – difference in least square means (skillnad i minsta kvadratmedelvärde). LOCF – Last Observation Carried Forward. ADAS‑cog scores: En negativ skillnad i DLSM indikerar större förbättring med rivastigmin 15 cm2 jämfört med rivastigmin 10 cm2. ADCS-IADL scores: En positiv skillnad i DLSM indikerar större förbättring med rivastigmin 15 cm2 jämfört med rivastigmin 10 cm2. N är antal patienter med en bedömning vid baseline (utgångsvärde, dvs. sista bedömningen i den initiala öppna fasen) och med åtminstone 1 bedömning efter baseline (för LOCF). DLSM, 95 % KI, och p-värdet är baserat på en ANCOVA (analysis of covariance) modell justerad för land och utgångsvärde för ADAS‑cog poäng. * p<0,05 Källa: Studie D2340-tabell 11‑6 och tabell 11‑7 Europeiska läkemedelsmyndigheten har beviljat undantag från kravet att skicka in studieresultat för referensläkemedlet som innehåller rivastigmin för alla grupper av den pediatriska populationen för behandling av Alzheimers demens (information om pediatrisk användning finns i avsnitt 4.2). 5.2 Farmakokinetiska egenskaper Absorption Rivastigmin från rivastigmin depotplåster absorberas långsamt. Efter den första dosen kan koncentrationer ses i plasma efter 0,5‑1 timme. Cmax uppnås efter 10‑16 timmar. Efter att ha uppnått maximal nivå sjunker plasmakoncentrationerna långsamt under resten av 24‑timmarsperioden efter appliceringen. Vid flerdosbehandling (såsom vid steady state), och när depotplåstret byts mot ett nytt, går plasmakoncentrationerna först ner långsamt under cirka 40 minuter i genomsnitt, tills absorptionen från det nypåsatta depotplåstret blir snabbare än elimineringen. Plasmanivåerna börjar sedan stiga igen för att på nytt uppnå maximal koncentration efter cirka 8 timmar. Vid steady state är dalnivåerna cirka 50 % av de maximala nivåerna, i motsats till oral administrering, då koncentrationerna faller ner till praktiskt taget noll mellan doserna. Även om det är mindre uttalat än för den orala beredningsformen, ökade exponeringen för rivastigmin (Cmax och AUC) mer än proportionellt mot dos med en faktor om 2,6 och 4,9 vid doshöjning från 4,6 mg/24 timmar till 9,5 mg/24 timmar respektive till 13,3 mg/24 timmar. Fluktuationsindex (FI), ett mått på den relativa skillnaden mellan den maximala koncentrationen och dalkoncentrationen ((Cmax-Cmin)/Cavg), var 0,58 för 4,6 mg/24 timmar depotplåster, 0,77 för 9,5 mg/24 timmar depotplåster och 0,72 för 13,3 mg/24 timmar depotplåster, vilket således visar på mycket mindre fluktuation mellan dalkoncentrationen och den maximala koncentrationen än för den orala beredningsformen (FI = 3,96 (6 mg/dag) och 4,15 (12 mg/dag)). Dosen rivastigmin avgiven från depotplåstret under 24 timmar (mg/24 timmar) är inte direkt överensstämmande med mängden (mg) rivastigmin en kapsel innehåller avseende plasmakoncentrationen under 24 timmar. De interindividuella variationerna i rivastigmins farmakokinetiska parametrar vid engångsdos (normaliserade till dos/kg kroppsvikt) var 43 % (Cmax) och 49 % (AUC0-24h) efter transdermal administrering jämfört med 74 % respektive 103 % efter oral beredning. De interindividuella variationerna i en steady state-studie av Alzheimers demens var som högst 45 % (Cmax) och 43 % (AUC0-24h) efter depotplåster applicerats, och 71 % respektive 73 % efter den orala beredningen givits. Ett samband mellan exponering för aktiv substans vid steady state (rivastigmin och metaboliten NAP226‑90) och kroppsvikt sågs hos patienter med Alzheimers demens. Jämfört med en patient som väger 65 kg skulle steady state-koncentrationerna av rivastigmin hos en patient som väger 35 kg vara cirka dubbelt så stor, medan de för en patient som väger 100 kg skulle vara cirka hälften så stora. Kroppsviktens påverkan på exponeringen för aktiv substans tyder på att särskild uppmärksamhet bör ägnas patienter med mycket låg kroppsvikt under upptitreringen (se avsnitt 4.4). Exponeringen (AUC∞) för rivastigmin (och metaboliten NAP226‑90) var högst när depotplåstret applicerades på övre delen av ryggen, bröstet eller på överarmen och cirka 20‑30 % lägre vid applicering på buken eller låret. Det var ingen relevant ackumulering av rivastigmin eller metaboliten NAP226‑90 i plasma hos patienter med Alzheimers sjukdom, förutom att plasmanivåerna var högre den andra dagen vid behandling med depotplåster än under den första dagen. Distribution Rivastigmin binds svagt till plasmaproteiner (cirka 40 %). Det passerar lätt blod-hjärnbarriären och har en skenbar distributionsvolym mellan 1,8 och 2,7 l/kg. Metabolism Rivastigmin metaboliseras snabbt och i stor omfattning, med en skenbar elimineringshalveringstid i plasma om cirka 3,4 timmar efter att depotplåstret avlägsnats. Elimineringen var begränsad beroende på absorptionstakten (flip‑flop-kinetik), vilket förklarar den längre t½‑tiden efter depotplåster (3,4 timmar) jämfört med oral eller intravenös administrering (1,4‑1,7 timmar). Metabolismen sker primärt via kolinesteras-medierad hydrolys till metaboliten NAP226‑90. In vitro visar denna metabolit minimal hämning av acetylkolinesteras (<10 %). Enligt in vitro-studier förväntas ingen farmakokinetisk interaktion med läkemedel som metaboliseras via följande cytokromisoenzymer: CYP1A2, CYP2D6, CYP3A4/5, CYP2E1, CYP2C9, CYP2C8, CYP2C19 eller CYP2B6. Som framgått av djurstudier är de främsta cytokrom P450-isoenzymerna minimalt involverade i rivastigmins metabolism. Rivastigmins totala plasmaclearance var cirka 130 l/timme efter en intravenös dos om 0,2 mg och sjönk till 70 l/timme efter en intravenös dos om 2,7 mg, vilket överensstämmer med rivastigmins icke-linjära farmakokinetik på grund av elimineringsmättnad. Metaboliten till moder-AUC∞-förhållandet var cirka 0,7 efter administrering av depotplåster jämfört med 3,5 efter oral administrering, vilket tyder på att metabolism uppträder i mycket mindre omfattning vid dermal behandling än vid oral behandling. Mindre NAP226‑90 bildas efter applicering av depotplåster, förmodligen på grund av bristen på presystemisk metabolism (första-passage-metabolism via levern), i motsats till oral administrering. Eliminering Oförändrat rivastigmin har setts i spårmängder i urinen; utsöndring via njurarna är den främsta elimineringsvägen för metaboliterna vid behandling med depotplåster. Efter administrering av oralt 14C-rivastigmin eliminerades det snabbt och i huvudsak fullständigt via njurarna (> 90 %) inom 24 timmar. Mindre än 1 % av den administrerade dosen utsöndras via avföringen. En populationsfarmakokinetisk analys visade att nikotinanvändning ökar oralt clearance för rivastigmin med 23 % hos patienter med Alzheimers sjukdom (n=75 rökare och 549 icke-rökare) efter orala kapseldoser av rivastigmin upp till 12 mg/dag. Särskilda populationer Äldre Åldern hade ingen påverkan på exponeringen för rivastigmin hos patienter med Alzheimers sjukdom, som fick behandling med rivastigmin depotplåster. Nedsatt leverfunktion Ingen studie har utförts av rivastigmin depotplåster på patienter med nedsatt leverfunktion. Efter oral administrering var rivastigmins Cmax cirka 60 % högre och AUC mer än dubbelt så högt hos patienter med lätt till måttligt nedsatt leverfunktion jämfört med friska försökspersoner. Efter en oral enkeldos om 3 mg eller 6 mg var genomsnittligt oralt clearance för rivastigmin cirka 46‑63 % lägre hos patienter med lätt till måttligt nedsatt leverfunktion (n=10, Child‑Pugh score 5‑12, biopsibekräftad) jämfört med hos friska försökspersoner (n=10). Nedsatt njurfunktion Ingen studie har utförts med rivastigmin depotplåster på patienter med nedsatt njurfunktion.Kreatininclearance visade ingen tydlig effekt på steady state-koncentrationer av rivastigmin eller dess metaboliter baserat på populationsanalys. Ingen dosjustering är nödvändig för patienter med nedsatt njurfunktion (se avsnitt 4.2). 5.3 Prekliniska säkerhetsuppgifter Orala och topikala toxicitetsstudier med upprepade doser till mus, råtta, kanin, hund och minigris visade enbart på effekter orsakade av en förhöjd farmakologisk aktivitet. Ingen toxisk påverkan på målorgan observerades. Beroende på känsligheten i djurmodellerna var oral och topikal dosering i djurstudier begränsade. Rivastigmin uppvisade ingen mutagenicitet i ett standardbatteri av tester in vitro och in vivo, förutom i ett test för kromosomskador på humana perifera lymfocyter vid en mer än 104 gånger högre dos än förutsedd klinisk exponering. Mikronukleustest in vivo var negativt. Den huvudsakliga metaboliten NAP226‑90 uppvisade inte heller gentoxisk potential. Inga tecken på karcinogenicitet noterades i orala och topikala studier på mus och i en oral studie på råtta vid den maximalt tolererade dosen. Exponeringen för rivastigmin och dess metaboliter var nästan likvärdig den hos människa med högsta doser av rivastigmin kapslar och depotplåster.Rivastigmin passerar till placentan och utsöndras i mjölk hos djur. Perorala studier på dräktiga råttor och kaniner tyder inte på någon risk för teratogen effekt av rivastigmin. I perorala studier med han- och honråttor observerades inga negativa effekter av rivastigmin på fertilitet eller fortplantningsförmåga varken hos föräldragenerationen eller hos avkomman. Specifika dermala studier på dräktiga djur har inte utförts.Rivastigmin depotplåster var inte fototoxiska och ansågs vara icke-allergiframkallande. I vissa andra dermala toxicitetsstudier har en lätt hudirritation observerats hos laboratoriedjur, inklusive kontroller.Detta kan tyda på en eventuell risk för att rivastigmin depotplåster framkallar lätt erytem hos patienter.En risk för lätt ögon-/slemhinneirritation av rivastigmin har identifierats i en studie på kanin. Patient/vårdgivare bör därför undvika kontakt med ögonen efter hantering av plåstret (se avsnitt 4.4).",
        "pharmaceutical": "6.1 Förteckning över hjälpämnen Plåsterfilm - polyeten/termoplastharts/aluminiumbelagd polyesterfilm Aktivt lager - poly [(2-etylhexyl)akrylat, vinylacetat] Häftmasselager - polyisobuten med medelhög molekylvikt- polyisobuten med hög molekylvikt- vattenfri kolloidal kiseldioxid- lättflytande paraffin Skyddsfilm - polyesterfilm (polyetentereftalat) belagd med fluoropolymerOrange tryckfärg 6.2 Inkompatibiliteter För att depotplåstrets självhäftande egenskaper inte ska påverkas ska inte kräm, lotion eller puder användas på hudområdet där läkemedlet ska appliceras. 6.3 Hållbarhet 3 år 6.4 Särskilda förvaringsanvisningar Inga särskilda förvaringsanvisningar. 6.5 Förpackningstyp och innehåll Varje barnskyddande plåsterkuvert är tillverkat av ett multilaminerat material av papper / polyetentereftalat / polyeten / aluminium / LasPolD. Ett plåsterkuvert innehåller ett depotplåster. Rivastigmine Teva 4,6 mg/24 timmar och 9,5 mg/24 timmar depotplåster Finns i förpackningar om 7, 30 eller 42 depotplåster och i multipelförpackning om 60 (2x30), 84 (2x42) eller 90 (3x30) depotplåster. Rivastigmine Teva 13,3 mg/24 timmar depotplåster Finns i förpackningar om 7 eller 30 depotplåster och i multipelförpackning om 60 (2x30) eller 90 (3x30) depotplåster.Eventuellt kommer inte alla förpackningsstorlekar att marknadsföras. 6.6 Särskilda anvisningar för destruktion Använda depotplåster ska vikas dubbelt, med den självhäftande sidan inåt, och läggas tillbaka i originalplåsterkuvertet samt därefter kastas på ett säkert sätt.Ej använt eller använt läkemedel och avfall ska kasseras enligt gällande anvisningar.",
        "prod-license": "Teva B.V.Swensweg 52031 GA HaarlemNederländerna",
        "approval-number": "4,6 mg/24 timmar: MTnr 63632 9,5 mg/24 timmar: MTnr 63633 13,3 mg/24 timmar: MTnr 63634",
        "approval-first-date": "Första godkännandet: 2022-10-14",
        "revision-date": "2023-12-20"
    },
    "fass_text": {
        "indication": "Symtomatisk behandling av lätt till måttligt svår Alzheimers sjukdom.",
        "contraindication": "Överkänslighet mot den aktiva substansen, mot andra karbamatderivat eller mot något hjälpämne som anges i avsnitt Innehåll. Tidigare reaktioner på applikationsstället som tyder på allergisk kontaktdermatit med rivastigminplåster (se avsnitt Varningar och försiktighet).",
        "dosage": "Behandlingen bör initieras och övervakas av läkare med erfarenhet av diagnos och behandling av Alzheimers sjukdom. Diagnos skall ställas i enlighet med aktuella riktlinjer. Som vid all behandling insatt på patienter med demens bör behandling med rivastigmin endast påbörjas om vårdgivare finns tillgänglig och kan administrera och övervaka behandlingen kontinuerligt. Dosering Depotplåster Frisättningstakt per 24 timmar in vivo av rivastigmin Rivastigmine Teva 4,6 mg/24 timmar 4,6 mg Rivastigmine Teva 9,5 mg/24 timmar 9,5 mg Rivastigmine Teva 13,3 mg/24 timmar 13,3 mg Initial dos Behandlingen påbörjas med 4,6 mg/24 timmar. Underhållsdos Efter minst fyra veckors behandling, och om dosen tolereras väl enligt behandlande läkare, bör dosen 4,6 mg/24 timmar ökas till den rekommenderade dagliga effektiva dosen 9,5 mg/24 timmar, som bör fortsätta så länge som patienten fortsätter att uppvisa gynnsamma effekter av behandlingen. Dosökning 9,5 mg/24 timmar är den rekommenderade dagliga effektiva dosen, som bör fortsätta så länge som patienten fortsätter att uppvisa gynnsamma effekter av behandlingen. Efter minst 6 månaders behandling med 9,5 mg/24 timmar, förutsatt att denna dos är vältolererad, kan behandlande läkare överväga en ökning av dosen till 13,3 mg/24 timmar för patienter som uppvisat betydelsefull kognitiv försämring (t.ex. minskning av MMSE-poäng) och/eller funktionell nedsättning (baserad på läkarens bedömning) under behandling med den rekommenderade dagliga effektiva dosen 9,5 mg/24 timmar (se avsnitt Farmakodynamik). Den kliniska nyttan med rivastigmin bör kontrolleras regelbundet. Utsättande bör också övervägas när terapeutisk effekt vid den optimala dosen inte längre föreligger. Behandlingen bör temporärt avbrytas om gastrointestinala biverkningar observeras, tills biverkningarna avklingar. Behandlingen med depotplåster kan återupptas med samma dos, om behandlingen endast varit avbruten under högst tre dagar. I annat fall bör behandlingen återinsättas med 4,6 mg/24 timmar. Byte från kapslar eller oral lösning till depotplåster Baserat på jämförelse av peroralt och transdermalt intag av rivastigmin (se avsnitt Farmakokinetik) kan patienter som behandlas med rivastigmin kapslar eller oral lösning ställas om till Rivastigmine Teva depotplåster enligt följande: Patient som står på en dos av 3 mg/dag med oralt rivastigmin kan byta till depotplåster med 4,6 mg/24 timmar. Patient som står på en dos av 6 mg/dag med oralt rivastigmin kan byta till depotplåster med 4,6 mg/24 timmar. Patient som är välinställd med tolererbar oral dos på 9 mg/dag kan byta till depotplåster med 9,5 mg/24 timmar. Om den orala dosen 9 mg/dag inte är stabil och vältolererad rekommenderas ett byte till depotplåster med 4,6 mg/24 timmar. Patient som står på en dos av 12 mg/dag oralt rivastigmin kan byta till depotplåster med 9,5 mg/24 timmar. Efter byte till depotplåster med 4,6 mg/24 timmar och förutsatt att dessa är vältolererade bör efter ett minimum av 4 veckors behandling, dosen 4,6 mg/24 timmar höjas till 9,5 mg/24 timmar som är den rekommenderade effektiva dosen. Det rekommenderas att det första depotplåstret appliceras dagen efter det att den sista orala dosen intagits. Särskilda populationer Pediatrisk population: Det finns ingen relevant användning av rivastigmin för en pediatrisk population vid behandling av Alzheimers sjukdom. Patienter som väger under 50 kg: Särskild försiktighet ska iakttas vid titrering av dos över den rekommenderade effektiva dosen 9,5 mg/24 timmar till patienter som väger under 50 kg (se avsnitt Varningar och försiktighet). De kan uppleva fler biverkningar, och behandlingen kan behöva sättas ut på grund av biverkningar. Nedsatt leverfunktion: På grund av ökad exponering vid lätt till måttligt nedsatt leverfunktion, vilket observerats för de orala läkemedelsformuleringarna, bör rekommendationer om dostitrering med hänsyn till individuell fördragbarhet följas noga. Patienter med kliniskt signifikant nedsatt leverfunktion kan uppleva fler dosberoende biverkningar. Patienter med gravt nedsatt leverfunktion har inte undersökts. Särskild försiktighet ska utövas vid titrering hos dessa patienter (se avsnitt Varningar och försiktighet och Farmakokinetik). Nedsatt njurfunktion: Ingen dosjustering är nödvändig för patienter med nedsatt njurfunktion (se avsnitt Farmakokinetik). Administreringssätt Rivastigmine Teva är avsett för transdermal användning. Depotplåster bör appliceras en gång om dagen på ren, torr, hårfri, oskadad och frisk hud på övre eller nedre delen av ryggen, överarmen eller bröstet, där det inte nöts av åtsittande kläder. Applicering av depotplåstret på låret eller buken rekommenderas inte eftersom minskad biotillgänglighet har observerats hos rivastigmin när depotplåstret har applicerats på dessa kroppsytor. Depotplåstret bör inte appliceras på hud som är röd, irriterad eller skadad. Undvik att applicera nytt plåster på exakt samma hudyta inom 14 dagar för att minimera eventuella risker för hudirritation. Patienter och vårdgivare ska meddelas följande viktiga administreringsanvisningar: Föregående dags plåster måste tas bort innan ett nytt sätts på varje dag (se avsnitt Överdosering). Plåstret ska bytas ut till ett nytt efter 24 timmar. Endast ett plåster i taget ska användas (se avsnitt Överdosering). Plåstret ska tryckas fast hårt med handflatan i åtminstone 30 sekunder tills kanterna fäster ordentligt. Om plåstret faller av ska ett nytt sättas på för resten av dagen, sedan ska det bytas till ett nytt igen vid den vanliga tiden nästa dag. Plåstret kan användas i alla dagliga aktiviteter, inklusive vid bad och varmt väder. Plåstret ska inte utsättas för yttre värmekällor (t.ex. överdrivet solande, bastu, solarium) under en längre tid. Plåstret ska inte klippas i bitar.",
        "caution": "Frekvensen och graden av biverkningar ökar vanligen vid högre doser, särskilt vid dosändringar. Om behandlingen avbryts i fler än tre dagar, ska den återinsättas med 4,6 mg/24 timmar. Felanvändning av läkemedlet och doseringsfel som orsakar överdosering Felanvändning av läkemedlet och doseringsfel med rivastigmin depotplåster har orsakat allvarliga biverkningar. Vissa fall har krävt inläggning på sjukhus och har i sällsynta fall lett till dödsfall (se avsnitt Överdosering). De flesta fall av felanvändning av läkemedlet och doseringsfel har berott på att det gamla plåstret inte har tagits bort när ett nytt har applicerats samt användning av flera plåster på samma gång. Patienter och vårdgivare måste meddelas om viktiga administreringsanvisningar för Rivastigmine Teva depotplåster (se avsnitt Dosering). Gastrointestinala störningar Gastrointestinala störningar såsom illamående, kräkningar och diarré är dosrelaterade och kan uppträda vid påbörjande av behandling och/eller vid dosökning (se avsnitt Biverkningar). Dessa biverkningar uppträder oftare hos kvinnor. Patienter som uppvisar tecken eller symtom på dehydrering på grund av kräkningar eller diarré under längre tid kan ges vätska intravenöst och dosen reduceras, alternativt kan behandlingen helt sättas ut, om symtomen upptäcks och behandlas omedelbart. Dehydrering kan vara associerat med allvarlig utgång. Viktminskning Patienter med Alzheimers sjukdom kan gå ner i vikt när de tar kolinesterashämmare, inklusive rivastigmin. Patientens vikt bör kontrolleras under behandling med rivastigmin depotplåster. Bradykardi QT-förlängning på EKG kan förekomma hos patienter som behandlas med vissa kolinesterashämmare, inklusive rivastigmin. Rivastigmin kan orsaka bradykardi vilket utgör en riskfaktor för torsade de pointes, främst hos patienter med riskfaktorer. Försiktighet rekommenderas för patienter med redan existerande, eller familjeanamnes på, QTc-förlängning eller med högre risk att utveckla torsade de pointes, t.ex. de med okompenserad hjärtsvikt, nyligen genomgången hjärtinfarkt, bradyarytmier, en predisposition för hypokalemi eller hypomagnesemi, eller samtidig användning av läkemedel som är kända för att inducera QT-förlängning och/eller torsade de pointes. Klinisk övervakning (EKG) kan också vara nödvändig (se avsnitt Interaktioner och Biverkningar). Andra biverkningar Försiktighet ska iakttas vid förskrivning av Rivastigmine Teva depotplåster: till patienter med sjuk sinusknuta (sick sinus syndrome) eller överledningsfel (sinoatrialt block, AV‑block) (se avsnitt Biverkningar); till patienter med aktivt magsår eller duodenalt sår eller patienter som är predisponerade för dessa tillstånd eftersom rivastigmin kan ge upphov till ökad magsyrasekretion (se avsnitt Biverkningar); till patienter som är predisponerade för blåsobstruktion och kramper eftersom kolinomimetika kan inducera eller förvärra dessa sjukdomar; till patienter som har haft astma eller obstruktiv lungsjukdom. Hudreaktioner på applikationsstället Hudreaktioner på applikationsstället kan förekomma med rivastigminplåster och är vanligtvis milda eller måttliga i intensitet. Patienter och vårdgivare ska meddelas i enlighet därmed. Reaktionerna i sig är inte en indikation på sensibilisering, men användning av rivastigminplåster kan dock leda till allergisk kontaktdermatit. Allergisk kontaktdermatit bör misstänkas om reaktioner vid applikationsstället sprids utanför plåstrets storlek, om tecken på en intensivare lokal reaktion uppstår (t.ex. ökande erytem, ödem, papler, vesikler) och om symtomen inte förbättras signifikant inom 48 timmar efter avlägsnande av plåstret. I dessa fall ska behandlingen sättas ut (se avsnitt Kontraindikationer). Patienter som utvecklar reaktioner på applikationsstället som tyder på allergisk kontaktdermatit med rivastigminplåster och som fortfarande är i behov av rivastigminbehandling bör endast övergå till oralt rivastigmin efter negativt allergitest och under noggrann medicinsk övervakning. Det är möjligt att vissa patienter som sensibiliserats för rivastigmin efter exponering av rivastigminplåster inte kan ta rivastigmin i någon form. Efter marknadsgodkännande har utbredd allergisk dermatit rapporterats hos patienter efter användning av rivastigmin oavsett administreringsväg (oral, transdermal). I dessa fall ska behandlingen sättas ut (se avsnitt Kontraindikationer). Andra varningar och försiktighetsåtgärder Rivastigmin kan förvärra eller framkalla extrapyramidala symtom. Kontakt med ögonen bör undvikas efter hantering av Rivastigmine Teva depotplåster (se avsnitt Prekliniska uppgifter). Händerna ska tvättas med tvål och vatten när plåstret har tagits bort. Om plåstret kommer i kontakt med ögonen, eller om ögonen blir röda efter hantering av plåstret, skölj omedelbart med rikligt med vatten och kontakta läkare om symtomen inte försvinner. Särskilda populationer Patienter som väger under 50 kg kan uppleva fler biverkningar, och behandlingen kan behöva sättas ut på grund av biverkningar (se avsnitt Dosering). Titrera dessa patienter försiktigt och övervaka dem med avseende på biverkningar (t.ex. överdrivet illamående eller kräkningar) och överväg att minska underhållsdosen till depotplåster med 4,6 mg/24 timmar om sådana biverkningar uppstår. Nedsatt leverfunktion: Patienter med kliniskt signifikant nedsatt leverfunktion kan uppleva fler biverkningar. Rekommendationer om dostitrering med hänsyn till individuell fördragbarhet måste följas noga. Patienter med gravt nedsatt leverfunktion har inte studerats. Särskild försiktighet ska iakttas vid titrering till dessa patienter (se avsnitt Dosering och Farmakokinetik).",
        "interaction": "Inga specifika interaktionsstudier har utförts med Rivastigmine Teva depotplåster. Rivastigmin är en kolinesterashämmare och kan därför förstärka effekterna av muskelavslappnande medel av succinylkolintyp under narkos. Försiktighet rekommenderas därför vid val av anestesiläkemedel. Eventuella dosjusteringar eller tillfälligt avbrytande av behandlingen kan övervägas vid behov. På grund av dess farmakodynamiska effekter och möjliga additiva effekter bör rivastigmin inte ges samtidigt som andra kolinomimetika. Rivastigmin kan också påverka aktiviteten hos antikolinergika (t.ex. oxybutynin, tolterodin). Additiva effekter som leder till bradykardi (vilket kan resultera i synkope) har rapporterats vid kombinerad användning av olika betablockerare (inklusive atenolol) och rivastigmin. Kardiovaskulära betablockerare förväntas vara associerade med högst risk, men rapporter har också inkommit för patienter som använt andra betablockerare. Försiktighet ska därför iakttas när rivastigmin kombineras med betablockerare samt även andra medel som kan orsaka bradykardi (t.ex. klass III antiarytmika, kalciumkanalantagonister, digitalisglykosider, pilokarpin). Eftersom bradykardi utgör en riskfaktor för torsades de pointes ska försiktighet iakttas vid kombination av rivastigmin med QT-förlängnings- eller torsades de pointes-inducerande läkemedel såsom antipsykotika dvs. vissa fentiaziner (klorpromazin, levomepromazin), benzamider (sulpirid, sultoprid, amisulprid, tiaprid, veraliprid), pimozid, haloperidol, droperidol, cisaprid, citalopram, difemanil, erytromycin i.v., halofantrin, mizolastin, metadon, pentamidin och moxifloxacin. Klinisk övervakning (EKG) kan också vara nödvändig. Ingen farmakokinetisk interaktion har observerats mellan oralt rivastigmin och digoxin, warfarin, diazepam eller fluoxetin i studier på friska frivilliga försökspersoner. Den warfarininducerade förlängningen av protrombintiden påverkas inte av oralt rivastigmin. Inga ogynnsamma effekter på hjärtats retledningssystem observerades efter samtidig administrering av digoxin och oralt rivastigmin. Samtidig administrering av rivastigmin och andra vanliga läkemedel, såsom antacida, antiemetika, diabetesläkemedel, centralt verkande blodtryckssänkande läkemedel, kalciumkanalblockerare, inotropa medel, läkemedel för behandling av angina pectoris, icke-steroida antiinflammatoriska medel, östrogener, analgetika, bensodiazepiner och antihistaminer, förändrade inte rivastigmins kinetik och ökade inte risken för kliniskt relevanta, ogynnsamma effekter. Metaboliska läkemedelsinteraktioner förefaller osannolika med tanke på rivastigmins metabolism, även om rivastigmin kan hämma butyrylkolinesteras-medierad metabolism hos andra substanser.",
        "pregnancy": "Rivastigmin och/eller dess metaboliter passerar placentan hos dräktiga djur. Uppgift saknas om huruvida detta sker hos människa. Data saknas från behandling av gravida kvinnor. I peri/postnatala studier på råtta observerades en förlängd dräktighetstid. Rivastigmin ska användas under graviditet endast då det är absolut nödvändigt.",
        "breastfeeding": "Hos djur utsöndras rivastigmin i mjölk. Uppgift saknas om rivastigmin utsöndras i bröstmjölk. Kvinnor som tar rivastigmin bör därför inte amma.",
        "fertility": "Inga negativa effekter av rivastigmin har observerats på fertilitet eller fortplantningsförmåga hos råtta (se avsnitt Prekliniska uppgifter). Det finns inga kända effekter av rivastigmin på fertilitet hos människa.",
        "driving": "Alzheimers sjukdom kan ge upphov till successiv nedsättning av förmågan att framföra fordon eller hantera maskiner. Rivastigmin kan dessutom orsaka synkope eller delirium. Rivastigmin har följaktligen mindre eller måttlig effekt på förmågan att framföra fordon och använda maskiner. Därför bör patienter med demens som tar rivastigmin regelbundet bedömas av behandlande läkare med avseende på förmågan att framföra fordon eller arbeta med komplicerade maskiner.",
        "side-effects": "Sammanfattning av säkerhetsprofilen Hudreaktioner på appliceringsstället (vanligtvis milt till måttligt erytem på applikationsstället) är de vanligaste biverkningarna som observerats vid användning med rivastigmin depotplåster. De näst vanligaste biverkningarna är gastrointestinala, inklusive illamående och kräkning. Biverkningarna i tabell 1 anges utifrån organsystemklass och frekvenskategori enligt MedDRA. Frekvenskategorierna definieras enligt följande konvention: mycket vanliga (≥ 1/10); vanliga (≥ 1/100, < 1/10); mindre vanliga (≥ 1/1 000, < 1/100); sällsynta (≥ 1/10 000, < 1/1 000); mycket sällsynta (< 1/10 000) och ingen känd frekvens (kan inte beräknas från tillgängliga data). Biverkningar i tabellform Av tabell 1 framgår de biverkningar som rapporterats hos 1 670 patienter med Alzheimers demens, som deltagit i randomiserade, dubbelblinda, placebokontrollerade och aktivt kontrollerade kliniska studier och fått behandling med rivastigmin depotplåster under 24‑48 veckor samt från data efter marknadsgodkännande. Tabell 1 Infektioner och infestationer Vanliga Urinvägsinfektion Metabolism och nutrition Vanliga Anorexi, minskad aptit Mindre vanliga Dehydrering Psykiska störningar Vanliga Oro, depression, delirium, agitation Mindre vanliga Aggression Ingen känd frekvens Hallucinationer, rastlöshet, mardrömmar Centrala och perifera nervsystemet Vanliga Huvudvärk, synkope, yrsel Mindre vanliga Psykomotorisk hyperaktivitet Mycket sällsynta Extrapyramidala symtom Ingen känd frekvens Försämring av Parkinsons sjukdom, krampanfall, tremor, somnolens Hjärtat Mindre vanliga Bradykardi Ingen känd frekvens AV‑block, förmaksflimmer, takykardi, sjuk sinusknuta (sick sinus syndrome) Blodkärl Ingen känd frekvens Hypertoni Magtarmkanalen Vanliga Illamående, kräkningar, diarré, dyspepsi, buksmärta Mindre vanliga Magsår Ingen känd frekvens Pankreatit Lever och gallvägar Ingen känd frekvens Hepatit, förhöjda levervärden Hud och subkutan vävnad Vanliga Utslag Ingen känd frekvens Pruritus, erytem, urtikaria, vesikler, utbredd allergisk dermatit Njurar och urinvägar Vanliga Urininkontinens Allmänna symtom och/eller symtom vid administreringsstället Vanliga Hudreaktioner vid applikationsstället (t.ex. erytem*, pruritus*, ödem*, dermatit eller irritation på applikationsstället), asteniska tillstånd (t.ex. trötthet, asteni), pyrexi, viktnedgång Sällsynta Fall * I en 24-veckors kontrollerad studie med japanska patienter rapporterades erytem, ödem och pruritus på appliceringsstället som ”mycket vanliga”. Beskrivning av utvalda biverkningar När högre doser än 13,3 mg/24 timmar användes i ovannämnda placebokontrollerade studie observerades insomnia och hjärtsvikt oftare än med 13,3 mg/24 timmar eller placebo, vilket tyder på att effekten har samband med dosen. Dessa biverkningar uppträdde emellertid inte i högre frekvens med rivastigmin 13,3 mg/24 timmar än med placebo. Följande biverkningar har endast observerats med rivastigmin kapslar och oral lösning men inte i kliniska studier med rivastigmin depotplåster: sjukdomskänsla, förvirring, ökade svettningar (vanligt); duodenalsår, angina pectoris (sällsynt); gastrointestinal blödning (mycket sällsynt) och vissa fall av svåra kräkningar på grund av esofagusruptur (ingen känd frekvens). Hudirritation I dubbelblinda kontrollerade kliniska prövningar var reaktioner på applikationsstället mestadels lätta till måttliga i allvarlighetsgrad. Incidensen av hudreaktioner på applikationsstället som ledde till utsättning av behandling var ≤ 2,3 % hos patienter som behandlades med rivastigmin depotplåster. Incidensen av hudreaktioner på applikationsstället som ledde till utsättning av behandling var högre i den asiatiska populationen, 4,9 % i den kinesiska respektive 8,4 % i den japanska populationen. I två 24-veckors dubbelblinda, placebokontrollerade kliniska prövningar mättes hudreaktionerna vid varje besök med hjälp av en skattningsskala. Hudirritationen var mestadels lätt till måttlig i svårighetsgrad när den observerades hos patienter som behandlades med rivastigmin depotplåster. Den klassades som svår hos ≤ 2,2 % av patienterna i dessa studier och hos ≤ 3,7 % av patienterna som behandlades med rivastigmin depotplåster i en japansk studie. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Symtom De flesta fall av oavsiktlig överdosering av oralt rivastigmin har inte gett upphov till några kliniska symtom och nästan samtliga patienter fortsatte behandlingen med rivastigmin 24 timmar efter överdoseringen. Kolinerg toxicitet har rapporterats med muskarina symtom som observeras vid måttliga förgiftningar såsom mios, rodnad, matsmältningsrubbningar inklusive magsmärta, illamående, kräkningar och diarré, bradykardi, bronkospasm och ökad bronkiell sekretion, hyperhidros, ofrivillig urinering och/eller defekation, tårflöde, hypotension och hypersalivering. I mer allvarliga fall kan nikotinliknande effekter utvecklas såsom muskelsvaghet, fascikulationer, kramper och andningsstillestånd med möjlig dödlig utgång. Efter marknadsgodkännandet har det dessutom förekommit fall av yrsel, tremor, huvudvärk, sömnighet, förvirringstillstånd, högt blodtryck, hallucinationer och sjukdomskänsla. Överdosering med rivastigmin depotplåster p.g.a. felanvändning/doseringsfel (applicering av flera plåster samtidigt) har rapporterats efter marknadsföring och sällsynt i kliniska prövningar. Hantering Eftersom rivastigmin har en halveringstid i plasma på cirka 3,4 timmar och en acetylkolinesterashämmande duration på cirka 9 timmar rekommenderas i fall av asymtomatisk överdos att alla Rivastigmine Teva depotplåster tas bort omedelbart. Inget ytterligare depotplåster ska ges under de närmaste 24 timmarna. Om kraftigt illamående och kräkningar uppträder i samband med överdosering bör behandling med antiemetika övervägas. Symtomatisk behandling av andra biverkningar ges efter behov. Vid kraftig överdosering kan atropin ges. Initialt bör 0,03 mg/kg atropinsulfat ges intravenöst och påföljande doser bestäms med ledning av det kliniska svaret. Skopolamin som antidot rekommenderas inte.",
        "pharmacodynamic": "Rivastigmin är en acetyl- och butyrylkolinesterashämmare av karbamattyp, som antas underlätta den kolinerga nervtransmissionen genom att fördröja nedbrytningen av acetylkolin som frisätts av funktionellt intakta kolinerga neuron. Behandling med rivastigmin kan alltså ha gynnsam effekt på sådana kolinergt medierade kognitiva brister som förekommer vid demens vid Alzheimers sjukdom. Rivastigmin interagerar med sina målenzym genom att bilda ett kovalent bundet komplex som temporärt inaktiverar enzymen. En peroral dos på 3 mg till friska unga män minskar acetylkolinesteras (AChE)-aktiviteten i cerebrospinalvätska med cirka 40 % inom de första 1,5 timmarna efter administrering. Enzymaktiviteten återgår till baseline cirka 9 timmar efter det att maximal hämning uppnåtts. Hos Alzheimer-patienter var den rivastigmininducerade hämningen av AChE i cerebrospinalvätska av oralt rivastigmin dosberoende upp till 6 mg två gånger dagligen, vilket är den högsta dos som testats. Hämning av butyrylkolinesterasaktiviteten i cerebrospinalvätska hos 14 Alzheimer-patienter behandlade med oralt rivastigmin var jämförbar med hämningen som erhölls av AChE-aktiviteten. Kliniska studier vid Alzheimers demens Effekten av rivastigmin depotplåster hos patienter med Alzheimers demens har visats i en 24-veckors, dubbelblind, placebokontrollerad grundstudie och i en öppen förlängningsstudie samt i en 48-veckors, dubbelblind studie med jämförelsepreparat. 24-veckors placebokontrollerad studie De studerade patienterna i den placebokontrollerade studien hade MMSE (Mini-Mental State Examination) poäng mellan 10 och 20. Effekten har fastställts med oberoende, områdesspecifika skattningsskalor, som använts med regelbundna intervall under 24‑veckorsperioden. Dessa skattningsskalor inbegriper ADAS‑Cog (Alzheimer’s Disease Assessment Scale – Cognitive subscale, ett funktionsbaserat mått på kognitiv förmåga), ADCS‑CGIC (Alzheimer’s Disease Cooperative Study – Clinician’s Global Impression of Change, en omfattande allmän bedömning av patienten som görs av läkaren och som inkluderar vårdgivarens uppfattning) och ADCS‑ADL (Alzheimer’s Disease Cooperative Study – Activities of Daily Living, en av vårdgivaren utförd bedömning av hur patienten klarar vardagsbestyr, personlig hygien, intag av föda, på- och avklädning, hushållsgöromål som inköp, bibehållen förmåga att orientera sig i omgivningarna liksom även deltagande i aktiviteter som har med ekonomin att göra). 24-veckorsresultaten för de tre skattningsskalorna framgår av tabell 2. Tabell 2 Rivastigmin depotplåster 9,5 mg/24 timmar Rivastigmin kapslar 12 mg/dag Placebo ITT-LOCF population N = 251 N = 256 N = 282 ADAS-Cog Utgångsvärde, medelvärde ± SD Förändring, medelvärde vid 24 veckor ± SD p-värde jämfört med placebo (n=248) 27,0 ± 10,3 -0,6 ± 6,4 0,005*1 (n=253) 27,9 ± 9,4 -0,6 ± 6,2 0,003*1 (n=281) 28,6 ± 9,9 1,0 ± 6,8 ADCS-CGIC Poäng, medelvärde ± SD p-värde jämfört med placebo (n=248) 3,9 ± 1,20 0,010*2 (n=253) 3,9 ± 1,25 0,009*2 (n=278) 4,2 ± 1,26 ADCS-ADL Utgångsvärde, medelvärde ± SD Förändring, medelvärde vid 24 veckor ± SD p-värde jämfört med placebo (n=247) 50,1 ± 16,3 -0,1 ± 9,1 0,013*1 (n=254) 49,3 ± 15,8 -0,5 ± 9,5 0.039*1 (n=281) 49,2 ± 16,0 -2,3 ± 9,4 * p≤0,05 jämfört med placebo ITT: Intent‑To‑Treat; LOCF: Last Observation Carried Forward 1 Baserat på ANCOVA med behandling och land som faktorer och värde vid baslinjen som kovariat. En ändring i negativ riktning av ADAS‑Cog tyder på förbättring. En ändring i positiv riktning av ADCS‑ADL tyder på förbättring. 2 Baserat på CMH-test (van Elteren test) blockering för land. ADCS‑CGIC-poäng <4 tyder på förbättring. Resultaten för de patienter som svarat kliniskt relevant på behandlingen i den placebokontrollerade 24‑veckorsstudien framgår av tabell 3. Kliniskt relevant förbättring definierades på förhand som minst 4 poängs förbättring enligt ADAS‑Cog, ingen försämring enligt ADCS‑CGIC och ingen försämring enligt ADCS‑ADL. Tabell 3 Patienter med kliniskt signifikant svar (%) Rivastigmin depotplåster 9,5 mg/24 timmar Rivastigmin kapslar 12 mg/dag Placebo ITT-LOCF population N = 251 N = 256 N = 282 Minst 4 poängs förbättring enligt ADAS‑Cog och ingen försämring enligt ADCS‑CGIC och ADCS‑ADL 17,4 19,0 10,5 p-värde jämfört med placebo 0,037* 0.004* *p≤0,05 jämfört med placebo Som antytts i kompartmentmodeller var exponeringen för 9,5 mg/24 timmar depotplåster liknande den för en oral dos på 12 mg/dag. 48-veckors kontrollerad studie med aktivt jämförelsepreparat De studerade patienterna i den kontrollerade studien med aktivt jämförelsepreparat hade ett initialt utgångsvärde för MMSE-poäng mellan 10-24. Studien var utformad att jämföra effekten av 13,3 mg/24 timmar depotplåster med 9,5 mg/24 timmar depotplåster under en 48‑veckors dubbelblind behandlingsfas hos patienter med Alzheimers sjukdom som uppvisat funktionell och kognitiv nedsättning efter en initial 24‑48 veckors öppen behandlingsfas med underhållsdosen 9,5 mg/24 timmar depotplåster. Funktionell nedsättning utvärderades av prövaren och kognitiv nedsättning definierades som en minskning av MMSE-poängen med >2 poäng från föregående besök eller en minskning med >3 poäng från utgångsvärdet. Effekten har fastställts med ADAS‑Cog (Alzheimer’s Disease Assessment Scale – Cognitive subscale, ett funktionsbaserat mått på kognitiv förmåga) och ADCS‑IADL (Alzheimer’s Disease Cooperative Study – Instrumental Activities of Daily Living) som mäter instrumentella aktiviteter inkluderande upprätthållande av ekonomin, matlagning, inköp, förmåga att orientera sig i omgivningarna, förmåga att bli lämnad ensam. 48‑veckorsresultaten för de två skattningsskalorna framgår av tabell 4. Tabell 4 Population/Besök Rivastigmin plåster 15 cm2 N = 265 Rivastigmin plåster 10 cm2 N = 271 Rivastigmin plåster 15 cm2 Riva-stigmin plåster 10 cm2 n Medel-värde n Medel-värde DLSM 95 % KI p-värde ADAS-Cog LOCF Utgångs-värde 264 34,4 268 34,9 DB- vecka 48 Värde 264 38,5 268 39,7 Förändring 264 4,1 268 4,9 -0,8 (-2,1, 0,5) 0,227 ADCS-IADL LOCF Utgångs-värde 265 27,5 271 25,8 Vecka 48 Värde 265 23,1 271 19,6 Förändring 265 -4,4 271 -6,2 2,2 (0,8, 3,6) 0,002* KI – konfidensintervall DLSM – difference in least square means (skillnad i minsta kvadratmedelvärde). LOCF – Last Observation Carried Forward. ADAS‑cog scores: En negativ skillnad i DLSM indikerar större förbättring med rivastigmin 15 cm2 jämfört med rivastigmin 10 cm2. ADCS-IADL scores: En positiv skillnad i DLSM indikerar större förbättring med rivastigmin 15 cm2 jämfört med rivastigmin 10 cm2. N är antal patienter med en bedömning vid baseline (utgångsvärde, dvs. sista bedömningen i den initiala öppna fasen) och med åtminstone 1 bedömning efter baseline (för LOCF). DLSM, 95 % KI, och p-värdet är baserat på en ANCOVA (analysis of covariance) modell justerad för land och utgångsvärde för ADAS‑cog poäng. * p<0,05 Källa: Studie D2340-tabell 11‑6 och tabell 11‑7 Europeiska läkemedelsmyndigheten har beviljat undantag från kravet att skicka in studieresultat för referensläkemedlet som innehåller rivastigmin för alla grupper av den pediatriska populationen för behandling av Alzheimers demens (information om pediatrisk användning finns i avsnitt Dosering).",
        "pharmacokinetic": "Absorption Rivastigmin från rivastigmin depotplåster absorberas långsamt. Efter den första dosen kan koncentrationer ses i plasma efter 0,5‑1 timme. Cmax uppnås efter 10‑16 timmar. Efter att ha uppnått maximal nivå sjunker plasmakoncentrationerna långsamt under resten av 24‑timmarsperioden efter appliceringen. Vid flerdosbehandling (såsom vid steady state), och när depotplåstret byts mot ett nytt, går plasmakoncentrationerna först ner långsamt under cirka 40 minuter i genomsnitt, tills absorptionen från det nypåsatta depotplåstret blir snabbare än elimineringen. Plasmanivåerna börjar sedan stiga igen för att på nytt uppnå maximal koncentration efter cirka 8 timmar. Vid steady state är dalnivåerna cirka 50 % av de maximala nivåerna, i motsats till oral administrering, då koncentrationerna faller ner till praktiskt taget noll mellan doserna. Även om det är mindre uttalat än för den orala beredningsformen, ökade exponeringen för rivastigmin (Cmax och AUC) mer än proportionellt mot dos med en faktor om 2,6 och 4,9 vid doshöjning från 4,6 mg/24 timmar till 9,5 mg/24 timmar respektive till 13,3 mg/24 timmar. Fluktuationsindex (FI), ett mått på den relativa skillnaden mellan den maximala koncentrationen och dalkoncentrationen ((Cmax-Cmin)/Cavg), var 0,58 för 4,6 mg/24 timmar depotplåster, 0,77 för 9,5 mg/24 timmar depotplåster och 0,72 för 13,3 mg/24 timmar depotplåster, vilket således visar på mycket mindre fluktuation mellan dalkoncentrationen och den maximala koncentrationen än för den orala beredningsformen (FI = 3,96 (6 mg/dag) och 4,15 (12 mg/dag)). Dosen rivastigmin avgiven från depotplåstret under 24 timmar (mg/24 timmar) är inte direkt överensstämmande med mängden (mg) rivastigmin en kapsel innehåller avseende plasmakoncentrationen under 24 timmar. De interindividuella variationerna i rivastigmins farmakokinetiska parametrar vid engångsdos (normaliserade till dos/kg kroppsvikt) var 43 % (Cmax) och 49 % (AUC0-24h) efter transdermal administrering jämfört med 74 % respektive 103 % efter oral beredning. De interindividuella variationerna i en steady state-studie av Alzheimers demens var som högst 45 % (Cmax) och 43 % (AUC0-24h) efter depotplåster applicerats, och 71 % respektive 73 % efter den orala beredningen givits. Ett samband mellan exponering för aktiv substans vid steady state (rivastigmin och metaboliten NAP226‑90) och kroppsvikt sågs hos patienter med Alzheimers demens. Jämfört med en patient som väger 65 kg skulle steady state-koncentrationerna av rivastigmin hos en patient som väger 35 kg vara cirka dubbelt så stor, medan de för en patient som väger 100 kg skulle vara cirka hälften så stora. Kroppsviktens påverkan på exponeringen för aktiv substans tyder på att särskild uppmärksamhet bör ägnas patienter med mycket låg kroppsvikt under upptitreringen (se avsnitt Varningar och försiktighet). Exponeringen (AUC∞) för rivastigmin (och metaboliten NAP226‑90) var högst när depotplåstret applicerades på övre delen av ryggen, bröstet eller på överarmen och cirka 20‑30 % lägre vid applicering på buken eller låret. Det var ingen relevant ackumulering av rivastigmin eller metaboliten NAP226‑90 i plasma hos patienter med Alzheimers sjukdom, förutom att plasmanivåerna var högre den andra dagen vid behandling med depotplåster än under den första dagen. Distribution Rivastigmin binds svagt till plasmaproteiner (cirka 40 %). Det passerar lätt blod-hjärnbarriären och har en skenbar distributionsvolym mellan 1,8 och 2,7 l/kg. Metabolism Rivastigmin metaboliseras snabbt och i stor omfattning, med en skenbar elimineringshalveringstid i plasma om cirka 3,4 timmar efter att depotplåstret avlägsnats. Elimineringen var begränsad beroende på absorptionstakten (flip‑flop-kinetik), vilket förklarar den längre t½‑tiden efter depotplåster (3,4 timmar) jämfört med oral eller intravenös administrering (1,4‑1,7 timmar). Metabolismen sker primärt via kolinesteras-medierad hydrolys till metaboliten NAP226‑90. In vitro visar denna metabolit minimal hämning av acetylkolinesteras (<10 %). Enligt in vitro-studier förväntas ingen farmakokinetisk interaktion med läkemedel som metaboliseras via följande cytokromisoenzymer: CYP1A2, CYP2D6, CYP3A4/5, CYP2E1, CYP2C9, CYP2C8, CYP2C19 eller CYP2B6. Som framgått av djurstudier är de främsta cytokrom P450-isoenzymerna minimalt involverade i rivastigmins metabolism. Rivastigmins totala plasmaclearance var cirka 130 l/timme efter en intravenös dos om 0,2 mg och sjönk till 70 l/timme efter en intravenös dos om 2,7 mg, vilket överensstämmer med rivastigmins icke-linjära farmakokinetik på grund av elimineringsmättnad. Metaboliten till moder-AUC∞-förhållandet var cirka 0,7 efter administrering av depotplåster jämfört med 3,5 efter oral administrering, vilket tyder på att metabolism uppträder i mycket mindre omfattning vid dermal behandling än vid oral behandling. Mindre NAP226‑90 bildas efter applicering av depotplåster, förmodligen på grund av bristen på presystemisk metabolism (första-passage-metabolism via levern), i motsats till oral administrering. Eliminering Oförändrat rivastigmin har setts i spårmängder i urinen; utsöndring via njurarna är den främsta elimineringsvägen för metaboliterna vid behandling med depotplåster. Efter administrering av oralt 14C-rivastigmin eliminerades det snabbt och i huvudsak fullständigt via njurarna (> 90 %) inom 24 timmar. Mindre än 1 % av den administrerade dosen utsöndras via avföringen. En populationsfarmakokinetisk analys visade att nikotinanvändning ökar oralt clearance för rivastigmin med 23 % hos patienter med Alzheimers sjukdom (n=75 rökare och 549 icke-rökare) efter orala kapseldoser av rivastigmin upp till 12 mg/dag. Särskilda populationer Äldre Åldern hade ingen påverkan på exponeringen för rivastigmin hos patienter med Alzheimers sjukdom, som fick behandling med rivastigmin depotplåster. Nedsatt leverfunktion Ingen studie har utförts av rivastigmin depotplåster på patienter med nedsatt leverfunktion. Efter oral administrering var rivastigmins Cmax cirka 60 % högre och AUC mer än dubbelt så högt hos patienter med lätt till måttligt nedsatt leverfunktion jämfört med friska försökspersoner. Efter en oral enkeldos om 3 mg eller 6 mg var genomsnittligt oralt clearance för rivastigmin cirka 46‑63 % lägre hos patienter med lätt till måttligt nedsatt leverfunktion (n=10, Child‑Pugh score 5‑12, biopsibekräftad) jämfört med hos friska försökspersoner (n=10). Nedsatt njurfunktion Ingen studie har utförts med rivastigmin depotplåster på patienter med nedsatt njurfunktion. Kreatininclearance visade ingen tydlig effekt på steady state-koncentrationer av rivastigmin eller dess metaboliter baserat på populationsanalys. Ingen dosjustering är nödvändig för patienter med nedsatt njurfunktion (se avsnitt Dosering).",
        "preclinical-info": "Orala och topikala toxicitetsstudier med upprepade doser till mus, råtta, kanin, hund och minigris visade enbart på effekter orsakade av en förhöjd farmakologisk aktivitet. Ingen toxisk påverkan på målorgan observerades. Beroende på känsligheten i djurmodellerna var oral och topikal dosering i djurstudier begränsade. Rivastigmin uppvisade ingen mutagenicitet i ett standardbatteri av tester in vitro och in vivo, förutom i ett test för kromosomskador på humana perifera lymfocyter vid en mer än 104 gånger högre dos än förutsedd klinisk exponering. Mikronukleustest in vivo var negativt. Den huvudsakliga metaboliten NAP226‑90 uppvisade inte heller gentoxisk potential. Inga tecken på karcinogenicitet noterades i orala och topikala studier på mus och i en oral studie på råtta vid den maximalt tolererade dosen. Exponeringen för rivastigmin och dess metaboliter var nästan likvärdig den hos människa med högsta doser av rivastigmin kapslar och depotplåster. Rivastigmin passerar till placentan och utsöndras i mjölk hos djur. Perorala studier på dräktiga råttor och kaniner tyder inte på någon risk för teratogen effekt av rivastigmin. I perorala studier med han- och honråttor observerades inga negativa effekter av rivastigmin på fertilitet eller fortplantningsförmåga varken hos föräldragenerationen eller hos avkomman. Specifika dermala studier på dräktiga djur har inte utförts. Rivastigmin depotplåster var inte fototoxiska och ansågs vara icke-allergiframkallande. I vissa andra dermala toxicitetsstudier har en lätt hudirritation observerats hos laboratoriedjur, inklusive kontroller. Detta kan tyda på en eventuell risk för att rivastigmin depotplåster framkallar lätt erytem hos patienter. En risk för lätt ögon-/slemhinneirritation av rivastigmin har identifierats i en studie på kanin. Patient/vårdgivare bör därför undvika kontakt med ögonen efter hantering av plåstret (se avsnitt Varningar och försiktighet).",
        "composition": "Kvalitativ och kvantitativ sammansättning Rivastigmine Teva 4,6 mg/24 timmar depotplåster Varje depotplåster frisätter 4,6 mg rivastigmin per 24 timmar. Varje depotplåster om 4,3 cm2 innehåller 6,4 mg rivastigmin. Rivastigmine Teva 9,5 mg/24 timmar depotplåster Varje depotplåster frisätter 9,5 mg rivastigmin per 24 timmar. Varje depotplåster om 8,5 cm2 innehåller 12,8 mg rivastigmin. Rivastigmine Teva 13,3 mg/24 timmar depotplåster Varje depotplåster frisätter 13,3 mg rivastigmin per 24 timmar. Varje depotplåster om 12,8 cm2 innehåller 19,2 mg rivastigmin. Förteckning över hjälpämnen Plåsterfilm - polyeten/termoplastharts/aluminiumbelagd polyesterfilm Aktivt lager - poly [(2-etylhexyl)akrylat, vinylacetat] Häftmasselager - polyisobuten med medelhög molekylvikt - polyisobuten med hög molekylvikt - vattenfri kolloidal kiseldioxid - lättflytande paraffin Skyddsfilm - polyesterfilm (polyetentereftalat) belagd med fluoropolymer Orange tryckfärg",
        "incompatibility": "För att depotplåstrets självhäftande egenskaper inte ska påverkas ska inte kräm, lotion eller puder användas på hudområdet där läkemedlet ska appliceras.",
        "handling-life-shelf-storage": "Hållbarhet 3 år Särskilda förvaringsanvisningar Inga särskilda förvaringsanvisningar. Särskilda anvisningar för destruktion Använda depotplåster ska vikas dubbelt, med den självhäftande sidan inåt, och läggas tillbaka i originalplåsterkuvertet samt därefter kastas på ett säkert sätt. Ej använt eller använt läkemedel och avfall ska kasseras enligt gällande anvisningar.",
        "properties-medicine": "Depotplåster Rivastigmine Teva 4,6 mg/24 timmar depotplåster Varje plåster är ett tunt depotplåster av matrixtyp med rund form. Utsidan av plåsterfilmen är brun och märkt i orange med ”RIV‑TDS 4.6 mg/24 h”. Rivastigmine Teva 9,5 mg/24 timmar depotplåster Varje plåster är ett tunt depotplåster av matrixtyp med rund form. Utsidan av plåsterfilmen är brun och märkt i orange med ”RIV‑TDS 9.5 mg/24 h”. Rivastigmine Teva 13,3 mg/24 timmar depotplåster Varje plåster är ett tunt depotplåster av matrixtyp med rund form. Utsidan av plåsterfilmen är brun och märkt i orange med ”RIV‑TDS 13.3 mg/24 h”."
    },
    "bilder_och_delbarhet": {},
    "miljöinformation": {},
    "skyddsinfo": {},
    "product_name": {
        "product_name": "Rivastigmine Teva, Depotplåster 13,3 mg/24 timmar"
    }
}