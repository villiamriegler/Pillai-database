{
    "bipacksedel": {
        "user-information": "Läs noga igenom denna bipacksedel innan du börjar använda detta läkemedel. Den innehåller information som är viktig för dig. Spara denna information, du kan behöva läsa den igen. Om du har ytterligare frågor vänd dig till läkare eller apotekspersonal. Detta läkemedel har ordinerats enbart åt dig. Ge det inte till andra. Det kan skada dem, även om de uppvisar symtom som liknar dina. Om du får biverkningar, tala med läkare eller apotekspersonal. Detta gäller även eventuella biverkningar som inte nämns i denna information. Se avsnitt 4. I denna bipacksedel finner du information om: 1. Vad Questran Loc är och vad det används för 2. Vad du behöver veta innan du använder Questran Loc 3. Hur du använder Questran Loc 4. Eventuella biverkningar 5. Hur Questran Loc ska förvaras 6. Förpackningens innehåll och övriga upplysningar",
        "product-information": "1. Vad Questran Loc är och vad det används för Questran Loc används: för att sänka förhöjda halter av blodfetter när dietbehandling inte haft tillräcklig effekt vid hudklåda orsakad av hinder i gallgångarna vid diarré orsakad av för mycket gallsyror i tarmen. I tunntarmen binder Questran Loc gallsyror, vilka bildas från kolesterol. Vid nybildning av gallsyror tas kolesterol från blodet, vars halt därigenom sjunker.",
        "indication": "Questran Loc används: för att sänka förhöjda halter av blodfetter när dietbehandling inte haft tillräcklig effekt vid hudklåda orsakad av hinder i gallgångarna vid diarré orsakad av för mycket gallsyror i tarmen. I tunntarmen binder Questran Loc gallsyror, vilka bildas från kolesterol. Vid nybildning av gallsyror tas kolesterol från blodet, vars halt därigenom sjunker.",
        "caution-and-warnings": "2. Vad du behöver veta innan du använder Questran Loc Använd inte Questran Loc om du är allergisk mot kolestyramin eller något annat innehållsämne i detta läkemedel. vid fullständigt stopp i gallvägarna. Var särskilt försiktig med Questran Loc om du har inflammatorisk tarmsjukdom mycket långvarig behandling med Questran Loc kan minska upptaget av fettlösliga vitaminer och brist på vitamin K ger ökad tendens till blödning. Vitamin A, D och K kan i vissa fall behöva ges förebyggande. Andra läkemedel och Questran Loc Tala om för läkare eller apotekspersonal om du tar, nyligen har tagit eller kan tänkas ta andra läkemedel. Effekten av vissa andra läkemedel kan påverkas om Questran Loc tas samtidigt med dessa. Rådgör därför med din läkare före samtidig användning av andra läkemedel. Graviditet och amning Om du är gravid eller ammar, tror att du kan vara gravid eller planerar att skaffa barn, rådfråga läkare eller apotekspersonal innan du använder detta läkemedel. Erfarenheten från användning av Questran Loc under graviditet är begränsad. Rådgör därför alltid med läkare före användning av Questran Loc under graviditet. Questran Loc passerar inte över i modersmjölk. Körförmåga och användning av maskiner Du är själv ansvarig för att bedöma om du är i kondition att framföra motorfordon eller utföra arbeten som kräver skärpt uppmärksamhet. En av faktorerna som kan påverka din förmåga i dessa avseenden är användning av läkemedel på grund av deras effekter och/eller biverkningar. Beskrivning av dessa effekter och biverkningar finns i andra avsnitt. Läs därför all information i denna bipacksedel för vägledning. Diskutera med din läkare eller apotekspersonal om du är osäker. Questran Loc innehåller aspartam och propylenglykol Detta läkemedel innehåller 30 mg aspartam per dospåse. Aspartam är en fenylalaninkälla. Det kan vara skadligt om du har fenylketonuri (PKU), en sällsynt, ärftlig sjukdom som leder till ansamling av höga halter av fenylalanin i kroppen. Detta läkemedel innehåller 32,5 mg propylenglykol per dospåse. Om ditt barn är yngre än 4 veckor eller väger mindre än 4 kg, kontakta läkare eller apotekspersonal innan barnet använder läkemedlet, särskilt om barnet använder andra läkemedel som innehåller propylenglykol eller alkohol. Om du har nedsatt leverfunktion eller nedsatt njurfunktion, använd inte läkemedlet annat än på läkares rekommendation. Läkaren kan vilja göra extra kontroller under behandlingen.",
        "contraindication": "Använd inte Questran Loc om du är allergisk mot kolestyramin eller något annat innehållsämne i detta läkemedel. vid fullständigt stopp i gallvägarna.",
        "caution": "Var särskilt försiktig med Questran Loc om du har inflammatorisk tarmsjukdom mycket långvarig behandling med Questran Loc kan minska upptaget av fettlösliga vitaminer och brist på vitamin K ger ökad tendens till blödning. Vitamin A, D och K kan i vissa fall behöva ges förebyggande.",
        "interaction": "Andra läkemedel och Questran Loc Tala om för läkare eller apotekspersonal om du tar, nyligen har tagit eller kan tänkas ta andra läkemedel. Effekten av vissa andra läkemedel kan påverkas om Questran Loc tas samtidigt med dessa. Rådgör därför med din läkare före samtidig användning av andra läkemedel.",
        "pregnancy": "Graviditet och amning Om du är gravid eller ammar, tror att du kan vara gravid eller planerar att skaffa barn, rådfråga läkare eller apotekspersonal innan du använder detta läkemedel. Erfarenheten från användning av Questran Loc under graviditet är begränsad. Rådgör därför alltid med läkare före användning av Questran Loc under graviditet. Questran Loc passerar inte över i modersmjölk.",
        "driving": "Körförmåga och användning av maskiner Du är själv ansvarig för att bedöma om du är i kondition att framföra motorfordon eller utföra arbeten som kräver skärpt uppmärksamhet. En av faktorerna som kan påverka din förmåga i dessa avseenden är användning av läkemedel på grund av deras effekter och/eller biverkningar. Beskrivning av dessa effekter och biverkningar finns i andra avsnitt. Läs därför all information i denna bipacksedel för vägledning. Diskutera med din läkare eller apotekspersonal om du är osäker.",
        "substance-information": "Questran Loc innehåller aspartam och propylenglykol Detta läkemedel innehåller 30 mg aspartam per dospåse. Aspartam är en fenylalaninkälla. Det kan vara skadligt om du har fenylketonuri (PKU), en sällsynt, ärftlig sjukdom som leder till ansamling av höga halter av fenylalanin i kroppen. Detta läkemedel innehåller 32,5 mg propylenglykol per dospåse. Om ditt barn är yngre än 4 veckor eller väger mindre än 4 kg, kontakta läkare eller apotekspersonal innan barnet använder läkemedlet, särskilt om barnet använder andra läkemedel som innehåller propylenglykol eller alkohol. Om du har nedsatt leverfunktion eller nedsatt njurfunktion, använd inte läkemedlet annat än på läkares rekommendation. Läkaren kan vilja göra extra kontroller under behandlingen.",
        "usage-and-administration": "3. Hur du använder Questran Loc Använd alltid Questran Loc enligt läkarens anvisningar. Rådfråga läkare eller apotekspersonal om du är osäker. Vanlig dos till vuxna är: 1-2 dospåsar 2-3 gånger dagligen. Barn: Dosen bestäms av läkaren som anpassar den individuellt till barnets vikt eller ålder. För att undvika trög mage och förstoppning skall man börja med endast ½ dospåse dagligen under första veckan och sedan öka dosen veckovis tills ordinerad dos uppnåtts. Andra läkemedel skall tas 1 timme före eller 4-6 timmar efter Questran Loc för att förhindra att upptaget av läkemedlen påverkas. Pulvret blandas ut i vatten, saft, juice eller annan dryck. Det går också bra att blanda ut i soppor eller finfördelad frukt, som t.ex. äpplemos eller krossad ananas. Om du använt för stor mängd av Questran Loc Om Du fått i dig för stor mängd läkemedel eller om t.ex. ett barn fått i sig läkemedlet av misstag, kontakta läkare, sjukhus eller Giftinformationscentralen (tel. 112) för bedömning av risken samt rådgivning.",
        "usage": "Använd alltid Questran Loc enligt läkarens anvisningar. Rådfråga läkare eller apotekspersonal om du är osäker. Vanlig dos till vuxna är: 1-2 dospåsar 2-3 gånger dagligen. Barn: Dosen bestäms av läkaren som anpassar den individuellt till barnets vikt eller ålder. För att undvika trög mage och förstoppning skall man börja med endast ½ dospåse dagligen under första veckan och sedan öka dosen veckovis tills ordinerad dos uppnåtts. Andra läkemedel skall tas 1 timme före eller 4-6 timmar efter Questran Loc för att förhindra att upptaget av läkemedlen påverkas.",
        "directions-for-use": "Pulvret blandas ut i vatten, saft, juice eller annan dryck. Det går också bra att blanda ut i soppor eller finfördelad frukt, som t.ex. äpplemos eller krossad ananas.",
        "overdosage": "Om du använt för stor mängd av Questran Loc Om Du fått i dig för stor mängd läkemedel eller om t.ex. ett barn fått i sig läkemedlet av misstag, kontakta läkare, sjukhus eller Giftinformationscentralen (tel. 112) för bedömning av risken samt rådgivning.",
        "side-effects": "4. Eventuella biverkningar Liksom alla läkemedel kan Questran Loc orsaka biverkningar men alla användare behöver inte få dem. Följande biverkningar har rapporterats (förekommer hos okänt antal användare): förändrade protrombinvärden, viktökning, viktminskning, blödningsbenägenhet, minskad proteinhalt i blodet, blodbrist, lymfkörtelsjukdom, stora blåmärken, huvudvärk, yrsel, svimning, sömnighet, nervsmärtor, stickningar, smakrubbningar, nattblindhet (med vitamin A brist), inflammation i ögats druvhinna, tinnitus, yrsel, astma, väsande andning, ansträngd andning, hicka, förstoppning, inflammation i bukspottkörteln, obehagskänsla i magen, väderspänning, illamående, kräkningar, diarré, symtom från mag-tarmkanalen så som halsbränna och sura uppstötningar, fettdiarré, inflammation i tungan, rektala besvär, blödning i mag- tarmkanalen, blödning från ändtarmen, missfärgning av avföring, blödning från hemorrojder, blödande sår i tolvfingertarmen, svårigheter att svälja, smärta i ändtarmen, rapning, akut buksmärta, karies, blödningar i munnen, stopp i tarmens flöde, inflammation i tjocktarmen, blod i urinen, svårighet att kasta vatten, onormal urinlukt, ökad urinmängd, rodnad, hudirritation, nässelutslag, benskörhet, ryggont, muskelsmärta, ledvärk, ledinflammation, vitamin A brist, vitamin K brist, vitamin D brist, höga halter av syror i kroppen, överskott av klor i blodet (hos barn), nedsatt aptit, trötthet, svullnad pga vätskeansamling i vävnaderna, gallsten, inlagring av kalcuim i gallblåsan, gallsmärtor, onormala leverfunktionsvärden, ökad sexuell lust, ångest. Rapportering av biverkningar Om du får biverkningar, tala med läkare, apotekspersonal eller sjuksköterska. Detta gäller även eventuella biverkningar som inte nämns i denna information. Du kan också rapportera biverkningar direkt till Läkemedelsverket, www.lakemedelsverket.se. Genom att rapportera biverkningar kan du bidra till att öka informationen om läkemedels säkerhet. Postadress Läkemedelsverket Box 26 751 03 Uppsala",
        "additionalMonitoringInfo": "",
        "storage": "5. Hur Questran Loc ska förvaras Förvaras utom syn- och räckhåll för barn. Används före utgångsdatum som anges på kartongen. Utgångsdatumet är den sista dagen i angiven månad. Läkemedel ska inte kastas i avloppet eller bland hushållsavfall. Fråga apotekspersonalen hur man kastar läkemedel som inte längre används. Dessa åtgärder är till för att skydda miljön.",
        "information-source": "6. Förpackningens innehåll och övriga upplysningar Innehållsdeklaration Den aktiva substansen är kolestyramin 4 g per dospåse. Övriga innehållsämnen är propylenglykolalginat, xantangummi, aspartam, vattenfri citronsyra, vattenfri kolloidal kiseldioxid, smakämne (apelsin). Läkemedlets utseende och förpackningsstorlekar Kartong om 50 st dospåsar Kartong om 4 x 50 st dospåsar Innehavare av godkännande för försäljning och tillverkare CHEPLAPHARM Arzneimittel GmbH Ziegelhof 24 17489 Greifswald Tyskland Tillverkare Farmea 10 rue Bouche Thomas ZAC d’Orgemont 49000 Angers Frankrike Information lämnas av ProPharma Group Sweden AB Fleminggatan 18 112 26 Stockholm Sverige E-mail: cheplapharm@eu.propharmagroup.com Tillverkare Farmea 10 rue Bouche Thomas ZAC d’Orgemont 49000 Angers Frankrike Information lämnas av ProPharma Group Sweden AB Fleminggatan 18 112 26 Stockholm Sverige E-mail: cheplapharm@eu.propharmagroup.com Denna bipacksedel godkändes senast den 2024-01-12",
        "composition": "Innehållsdeklaration Den aktiva substansen är kolestyramin 4 g per dospåse. Övriga innehållsämnen är propylenglykolalginat, xantangummi, aspartam, vattenfri citronsyra, vattenfri kolloidal kiseldioxid, smakämne (apelsin).",
        "appearance": "Läkemedlets utseende och förpackningsstorlekar Kartong om 50 st dospåsar Kartong om 4 x 50 st dospåsar",
        "prod-license": "Innehavare av godkännande för försäljning och tillverkare CHEPLAPHARM Arzneimittel GmbH Ziegelhof 24 17489 Greifswald Tyskland Tillverkare Farmea 10 rue Bouche Thomas ZAC d’Orgemont 49000 Angers Frankrike Information lämnas av ProPharma Group Sweden AB Fleminggatan 18 112 26 Stockholm Sverige E-mail: cheplapharm@eu.propharmagroup.com Tillverkare Farmea 10 rue Bouche Thomas ZAC d’Orgemont 49000 Angers Frankrike Information lämnas av ProPharma Group Sweden AB Fleminggatan 18 112 26 Stockholm Sverige E-mail: cheplapharm@eu.propharmagroup.com Denna bipacksedel godkändes senast den 2024-01-12"
    },
    "produktresume": {
        "tradename": "Questran Loc 4 g pulver till oral suspension, dospåse",
        "composition": "En dospåse innehåller 4 g kolestyramin.För fullständig förteckning över hjälpämnen, se avsnitt 6.1.",
        "product-form": "Pulver till oral suspension, dospåse",
        "clinical": "4.1 Terapeutiska indikationer Hyperlipoproteinemi. Gallsyraindicerad diarré vid partiell ileumresektion (<100 cm och fekalfett <20 g/dag) och vagotomi samt andra diarrétillstånd orsakade av ökat inflöde av gallsyror i colon. Lindring av klåda vid partiell gallvägsobstruktion, t ex vid biliär cirrhos med ofullständig biliär obstruktion och andra former av partiell obstruktiv ikterus. 4.2 Dosering och administreringssätt Dosering Individuell behandling. Före användning ska preparatet alltid blandas med vatten eller annan vätska. Dospåsen kan administreras utan hänsyn till måltider. Hyperlipoproteinemi: För att undvika tendensen till förstoppning inleds behandlingen med endast 2 g (½ dospåse) per dygn under första veckan. Därefter ökas dosen gradvis tills den föreskrivna dygnsdosen är uppnådd. Vuxna: Normaldos 8-16 g (24 g) kolestyramin per dygn fördelat på 2-3 doseringstillfällen. Om dosökningar är nödvändiga ska dessa ske gradvis, och med periodisk bedömning av lipid/lipoprotein nivåer. Barn: Initial dos = (vikt i kg × vuxendos)/70 därefter kan dosen ökas gradvis tills önskad effekt erhålls. Gallsyrainducerad diarré: 4 g kolestyramin 2-4 gånger per dygn med individuell dosering baserad på terapisvar. Om inget terapisvar erhålls inom 3 dygn bör alternativ terapi sättas in. Partiell gallvägsobstruktion: Vuxna: 4 g 2-3 gånger per dygn. Dygnsdosen kan justeras för att möta den enskilda patientens behov. Högre dos än 24 g per dygn bör inte ges. När effekt på klådan erhållits kan en dosreduktion prövas. Barn: För barn över 6 år kan behandlingen inledas med normaldos som reduceras så snart effekt på klådan erhållits. För barn under 6 år finns ingen fastställd dos. Administreringssätt Questran Loc tas med ett glas saft, juice, vatten eller annan dryck. Det kan vara lämpligt att variera dryckerna som används. Pulvret kan även blandas i lättflytande soppor eller finfördelad frukt som tex äppelmos eller krossad ananas samt i vissa maträtter. 4.3 Kontraindikationer Total gallvägsobstruktion, då galla inte utsöndras i tarmen. Fenylketonuri. Överkänslighet mot kolestyramin eller mot något hjälpämne som anges i avsnitt 6.1. 4.4 Varningar och försiktighet Questran Loc skall användas med försiktighet vid inflammatoriska tarmsjukdomar.Innan behandling med Questran Loc påbörjas bör sjukdomar som bidrar till förhöjt kolesterol i blodet såsom hypotyreos, diabetes mellitus, nefrotiskt syndrom, dysproteinemi och obstruktiv leversjukdom utredas och behandlas specifikt. Innan behandling med Questran Loc påbörjas, bör man dessutom försöka kontrollera serumkolesterol genom lämplig diet, viktminskning och behandling av underliggande problem som kan vara orsaken till hyperkolesterolemin. Under de första månaderna av behandlingen bör serumkolesterolnivåerna bestämmas ofta och periodiskt därefter. Ett terapeutiskt svar ses vanligtvis inom 4 veckor. Behandlingen bör fortsätta för att upprätthålla kolesterolsänkning. Serumtriglyceridnivåer bör mätas regelbundet för att upptäcka betydande förändringar.Om tillfredsställande terapisvar ej uppnåtts inom 4 veckor bör terapiändring övervägas.Kolestyramin kan ge upphov till eller försvåra befintlig förstoppning eller relaterade tillstånd, såsom hemorrojder. Hos patienter med förstoppning bör dosen av kolestyramin minskas, eftersom det kan orsaka impaktion. Hos patienter med klinisk symptomatisk kranskärlssjukdom, där krystning vid tarmtömning ska undvikas, bör dosen av Questran Loc titreras för att undvika förstoppning.Obstipation kan också kontrolleras med lämplig kost eller sedvanliga laxermedel och försvinner ofta vid kontinuerlig behandling. Hos patienter med koronarkärlssjukdom och angina pectoris bör obstipationsrisken särskilt beaktas och laxermedel sättas in. Dosen Questran Loc bör titreras för att undvika förstoppning.Förutom serumkolesterolbestämningar bör även triglycerider kontrolleras då lätt förhöjda triglyceridnivåer konstaterats under behandling.Ökad blödningstendens kan uppträda hos patienter efter lång tids behandling. Denna beror på hypoprotrombinemi genom ett minskat upptagande av vitamin K. Detta tillstånd kan vanligtvis behandlas med parenteral tillförsel av vitamin K och återfall kan förhindras genom peroral tillförsel av samma vitamin.Minskning av serum RBC folat har rapporterats. I dessa fall skall behandling med folsyra övervägas.Det finns en risk att långvarig användning av kolestyramin i höga doser kan gehyperkloremisk acidos, eftersom det är kloridformen av ett anjonbytarharts. Detta gäller särskilt hos yngre och lättare patienter där den relativa dosen kan vara högre samt hos patienter med nedsatt njurfunktion.Doser över 24 g kolestyramin per dag kan påverka den normala fettabsorptionen. Då resorptionen av fettlösliga vitaminer kan minska vid biliär cirrhos bör A, D och K-vitaminer ges profylaktiskt när Questran Loc ges i höga doser under en lång period. Patienter med normal tarmfunktion som behandlas för hyperlipoproteinemi behöver inte rutinmässigt tillägg av fettlösliga vitaminer. Andra läkemedel bör ges 1 timme före eller 4-6 timmar efter för att minimera möjlig inverkan på dess absorption.Questran ska användas med försiktighet hos patienter med exsudativ eller blodig diarré, eftersom det under kronisk användning kan öka blödningstendensen på grund av hypoprotrombinemi (vitamin K brist).AspartamDetta läkemedel innehåller 30 mg aspartam per dospåse. Aspartam hydrolyseras i magtarmkanalen vid oralt intag. En av de huvudsakliga hydrolysprodukterna är fenylalanin. Aspartam är en fenylalaninkälla. Det kan vara skadligt om patienten harfenylketonuri (PKU). Det saknas prekliniska och kliniska data för användning av aspartam till spädbarn som är yngre än 12 veckor.PropylenglykolDetta läkemedel innehåller 32,5 mg propylenglykol per dospåse. Propylenglykol i doser som överstiger 1 mg/kg/dag hos nyfödda och 50 mg/kg/dag hos barn yngre än 5 år bör undvikas. Samtidig användning av andra substrat för enzymet alkoholdehydrogenas såsom etanol kan inducera allvarliga biverkningar. För propylenglykol i doser som överstiger 50 mg/kg/dag krävs monitorering hos patienter med nedsatt njur- eller leverfunktion. 4.5 Interaktioner med andra läkemedel och övriga interaktioner Kolestyramin binder vissa läkemedel (t. ex. östrogen), vars absorption från tarmen och eventuell enterohepatisk recirkulation minskar. Detta medför att plasmakoncentrationen av läkemedlet och dess effekt minskar. Kolestyramin och andra läkemedel bör därför inte administreras samtidigt, utan tas med flera timmars mellanrum. Kombination med ursodeoxycholsyra bör undvikas. Tabell 1 - lista i tabellform med exempel på kolestyramins läkemedelsinteraktioner. Tabellen nedan kanske inte är komplett. Läkemedelsklass Läkemedel Antiarrytmika Amiodaron Antikonvulsiva läkemedel Valproat Antiepileptika Fenobarbital Infektionsläkemedel Benzylpenicillin, tetracyklin Antimetaboliter Metotrexat Gallsyror Ursodeoxycholsyra Kolesterolsänkande läkemedel Bezafibrat, ezetimib Kombinerade hormonella preventivmedel Etinylestradiol Kumariner Fenprokumon, warfarin Digitalisglykosider Digitoxin, digoxin Immunosuppressiva läkemedel Leflunomid, mykofenolat Loopdiuretika Furosemid Nikotinsyrederivat Nikotinsyra Icke-steroida antiinflammatoriska läkemedel (NSAID) Diklofenak, meloxicam, piroxicam, sulindak, tenoxicam Östrogenmodulatorer Raloxifen Statiner Fluvastatin, pravastatin Tiaziddiuretika Hydroklorothiazid Tyreoideahormoner Levotyroxin, liotyronin, tyreoideaextrakt Utsättande av kolestyraminbehandling kan vara förenat med risker om patienten titrerats till underhållsdosering med ett potentiellt toxiskt läkemedel, t. ex. digitalis, samtidigt som kolestyraminbehandlingen pågått. 4.6 Fertilitet, graviditet och amning Graviditet Klinisk erfarenhet från gravida kvinnor är begränsad. Djurexperimentella data är ofullständiga. Amning Kolestyramin utsöndras inte i bröstsmjölk. Det minskade upptaget av fettlösliga vitaminer bör beaktas. Fertilitet Det finns inga mänskliga data om effekten av kolestyramin på fertiliteten. 4.7 Effekter på förmågan att framföra fordon och använda maskiner Inga effekter har observerats. 4.8 Biverkningar Hos ca 20-50 % av patienterna kan obstipation förekomma inom de första dagarna efter terapistart. Denna biverkan är dosberoende och vanligast förekommande hos äldre. De flesta fallen av förstoppning är milda, övergående och behandlingsbara med konventionell terapi. Vissa patienter kräver en tillfälligt minskad dos eller att terapin avbryts. Biverkningarna presenteras efter organsystem och frekvens i tabellen nedan i följande frekvenskategorier: mycket vanliga (≥1/10), vanliga (≥1/100, <1/10); mindre vanliga (≥1/1,000, <1/100), sällsynta (≥1/10,000, <1/1,000), mycket sällsynta (<1/10,000), ingen känd frekvens (kan inte beräknas från tillgängliga data). Undersökningar Ingen känd frekvens förkortad protrombin tid, förlängd protrombin tid, viktökning, viktminskning Blodet och lymfsystemet Ingen känd frekvens blödningsbenägenhet, hypoprotrombinemi, anemi, lymfadenopati, ekkymos Centrala och perifera nervsystemet Ingen känd frekvens huvudvärk, yrsel, synkopé, sömnighet, neuralgi, parestesier, dysgeusi Ögon Ingen känd frekvens nattblindhet (med vitamin A-brist), uveit Öron och balansorgan Ingen känd frekvens tinnitus, yrsel Andningsvägar, bröstkorg och mediastinum Ingen känd frekvens astma, väsning, dyspné, hicka Magtarmkanalen Ingen känd frekvens förstoppning, pankreatit, abdominal obehagskänsla, flatulens, illamående, kräkningar, diarré, dyspepsi, steatorré, glossit, anorektalt besvär, gastrointestinal blödning, rektal blödning, missfärgning av faeces, hemorroidal blödning, duodenal ulcer blödning, dysfagi, ulcus, proktalgi, rapning, akut buk, karies, blödningar i munnen och intestinal obstruktion (inklusive 2 dödsfall i pediatriska patienter), divertikulit Njurar och urinvägar Ingen känd frekvens hematuri, dysuri, onormal urinodör, polyuri Hud och subkutan vävnad Ingen känd frekvens rodnad, hudirritation, nässelutslag Muskuloskeletala systemet och bindväv Ingen känd frekvens osteoporos, ryggont, myalgi, artralgi, artrit Metabolism och nutrition Ingen känd frekvens vitamin A-brist, vitamin K-brist, vitamin D-brist, hyperkloremisk acidos hos barn och patienter med njursvikt, anorexi Allmänna symtom och/eller symtom vid administreringsstället Ingen känd frekvens trötthet, ödem Lever och gallvägar Ingen känd frekvens kolelitiasis, kalcifiering av gallblåsan, gallkolik, onormala leverfunktionsvärden Psykiska störningar Ingen känd frekvens ökat libido, ångest Hypoprotrombinemi genom minskat upptag av vitamin K kan förekomma vid långtidsbehandling. Vitamin A -brist kan i sällsynta fall orsaka nattblindhet. Vitamin D-brist. Hyperkloremisk acidos (hos barn) och osteoporos kan förekomma. Sänkt folinsyra i serum har konstaterats hos barn. I de flesta fall föranleder ovan redovisade biverkningar inte till utsättande av preparatet. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala 4.9 Överdosering Kolestyramin absorberas inte. Doser på 1 ½ gång maximalt rekommenderad dos har tagits under flera veckor utan att några biverkningar rapporterats. Vid överdosering kan gastrointestinala symtom och förstoppning förekomma. Eventuellt skulle gastrointestinal obstruktion kunna uppkomma. Lokalisering, omfattning och huruvida tarmmotiliteten påverkats avgör behandlingen.",
        "pharmacological": "5.1 Farmakodynamiska egenskaper Farmakoterapeutisk grupp: Medel som påverkar serumlipidnivåerna, resinerATC kod: C10AC01Kolestyramin utgörs av ett stark basiskt anjonbytarharts i kloridform. Det uppvisar svagt sur reaktion (pH 5-6). Kolestyramin uppvisar hög affinitet till gallsyror. Kloridjonen i hartsstrukturen ersättes med gallsyror, som därvid bildar ett olösligt komplex och utsöndras i faeces. Resorptionen av gallsyrorna förhindras och medför i sin tur en sänkt serumnivå för dessa. Tillförsel av kolestyramin medför en minskad plasmanivå av totalkolesterol på grund av en sänkning av LDL-fraktionen (low density lipoprotein).Med ett medelintag av 16 g kolestyramin/dygn kombinerat med en mild diet har man sett en sänkning av totalkolesterol och LDL-fraktionen på 13 % resp. 20 %, ledande till en 24 %-ig minskning av död i ischemisk hjärtsjukdom och en 19 %-ig reduktion av icke letal hjärtinfarkt. Plasmanivåerna av HDL ökar, ca 5 %. Plasmanivåerna av triglycerider ökar i början för att sedan återgå till ursprungsnivåerna. Utveckling av patologiskt arbetsprov och angina pectoris reducerades med 25 % resp. 20 %. Mortalitetsstudier saknas.Det har antagits att klåda i förening med partiell gallstas beror på överskottsdepåer av gallsyror i hudvävnader. De i normala fall mycket små mängder gallsyror i serum kan genom partiell gallstas 10-till 20-dubblas och förorsaka svår klåda. Genom sin effekt att binda gallsyror förmår kolestyramin att lindra klådan. Ett terapeutiskt svar på behandlingen ses inom 1 månad och kvarstår vid långtidsbehandling.Synergistisk effekt erhålles vid kombinationsbehandling med statiner. Kolestyramin kan också kombineras med nikotinsyra och fibrater. 5.2 Farmakokinetiska egenskaper Kolestyramin absorberas inte från magtarmkanalen. 5.3 Prekliniska säkerhetsuppgifter -",
        "pharmaceutical": "6.1 Förteckning över hjälpämnen Vattenfri citronsyra, propylenglykolalginat, xantangummi, vattenfri kolloidal kiseldioxid, aspartam, smakämne (apelsin) 6.2 Inkompatibiliteter Ej relevant. 6.3 Hållbarhet 3 år 6.4 Särskilda förvaringsanvisningar Inga särskilda förvaringsanvisningar. 6.5 Förpackningstyp och innehåll 50 st dospåsar4 × 50 st dospåsar 6.6 Särskilda anvisningar för destruktion och övrig hantering Inga särskilda anvisningar.",
        "prod-license": "CHEPLAPHARM Arzneimittel GmbHZiegelhof 2417489 GreifswaldTyskland",
        "approval-number": "11056",
        "approval-first-date": "Första godkännandet: 08 december 1989Förnyat godkännande: 01 januari 2010",
        "revision-date": "2023-04-28"
    },
    "fass_text": {
        "indication": "Hyperlipoproteinemi. Gallsyraindicerad diarré vid partiell ileumresektion (<100 cm och fekalfett <20 g/dag) och vagotomi samt andra diarrétillstånd orsakade av ökat inflöde av gallsyror i colon. Lindring av klåda vid partiell gallvägsobstruktion, t ex vid biliär cirrhos med ofullständig biliär obstruktion och andra former av partiell obstruktiv ikterus.",
        "contraindication": "Total gallvägsobstruktion, då galla inte utsöndras i tarmen. Fenylketonuri. Överkänslighet mot kolestyramin eller mot något hjälpämne som anges i avsnitt Innehåll.",
        "dosage": "Individuell behandling. Före användning ska preparatet alltid blandas med vatten eller annan vätska. Dospåsen kan administreras utan hänsyn till måltider. Hyperlipoproteinemi: För att undvika tendensen till förstoppning inleds behandlingen med endast 2 g (½ dospåse) per dygn under första veckan. Därefter ökas dosen gradvis tills den föreskrivna dygnsdosen är uppnådd. Vuxna: Normaldos 8-16 g (24 g) kolestyramin per dygn fördelat på 2-3 doseringstillfällen. Om dosökningar är nödvändiga ska dessa ske gradvis, och med periodisk bedömning av lipid/lipoprotein nivåer. Barn: Initial dos = (vikt i kg × vuxendos)/70 därefter kan dosen ökas gradvis tills önskad effekt erhålls. Gallsyrainducerad diarré: 4 g kolestyramin 2-4 gånger per dygn med individuell dosering baserad på terapisvar. Om inget terapisvar erhålls inom 3 dygn bör alternativ terapi sättas in. Partiell gallvägsobstruktion: Vuxna: 4 g 2-3 gånger per dygn. Dygnsdosen kan justeras för att möta den enskilda patientens behov. Högre dos än 24 g per dygn bör inte ges. När effekt på klådan erhållits kan en dosreduktion prövas. Barn: För barn över 6 år kan behandlingen inledas med normaldos som reduceras så snart effekt på klådan erhållits. För barn under 6 år finns ingen fastställd dos. Administreringssätt Questran Loc tas med ett glas saft, juice, vatten eller annan dryck. Det kan vara lämpligt att variera dryckerna som används. Pulvret kan även blandas i lättflytande soppor eller finfördelad frukt som tex äppelmos eller krossad ananas samt i vissa maträtter.",
        "caution": "Questran Loc skall användas med försiktighet vid inflammatoriska tarmsjukdomar. Innan behandling med Questran Loc påbörjas bör sjukdomar som bidrar till förhöjt kolesterol i blodet såsom hypotyreos, diabetes mellitus, nefrotiskt syndrom, dysproteinemi och obstruktiv leversjukdom utredas och behandlas specifikt. Innan behandling med Questran Loc påbörjas, bör man dessutom försöka kontrollera serumkolesterol genom lämplig diet, viktminskning och behandling av underliggande problem som kan vara orsaken till hyperkolesterolemin. Under de första månaderna av behandlingen bör serumkolesterolnivåerna bestämmas ofta och periodiskt därefter. Ett terapeutiskt svar ses vanligtvis inom 4 veckor. Behandlingen bör fortsätta för att upprätthålla kolesterolsänkning. Serumtriglyceridnivåer bör mätas regelbundet för att upptäcka betydande förändringar. Om tillfredsställande terapisvar ej uppnåtts inom 4 veckor bör terapiändring övervägas. Kolestyramin kan ge upphov till eller försvåra befintlig förstoppning eller relaterade tillstånd, såsom hemorrojder. Hos patienter med förstoppning bör dosen av kolestyramin minskas, eftersom det kan orsaka impaktion. Hos patienter med klinisk symptomatisk kranskärlssjukdom, där krystning vid tarmtömning ska undvikas, bör dosen av Questran Loc titreras för att undvika förstoppning. Obstipation kan också kontrolleras med lämplig kost eller sedvanliga laxermedel och försvinner ofta vid kontinuerlig behandling. Hos patienter med koronarkärlssjukdom och angina pectoris bör obstipationsrisken särskilt beaktas och laxermedel sättas in. Dosen Questran Loc bör titreras för att undvika förstoppning. Förutom serumkolesterolbestämningar bör även triglycerider kontrolleras då lätt förhöjda triglyceridnivåer konstaterats under behandling. Ökad blödningstendens kan uppträda hos patienter efter lång tids behandling. Denna beror på hypoprotrombinemi genom ett minskat upptagande av vitamin K. Detta tillstånd kan vanligtvis behandlas med parenteral tillförsel av vitamin K och återfall kan förhindras genom peroral tillförsel av samma vitamin. Minskning av serum RBC folat har rapporterats. I dessa fall skall behandling med folsyra övervägas. Det finns en risk att långvarig användning av kolestyramin i höga doser kan ge hyperkloremisk acidos, eftersom det är kloridformen av ett anjonbytarharts. Detta gäller särskilt hos yngre och lättare patienter där den relativa dosen kan vara högre samt hos patienter med nedsatt njurfunktion. Doser över 24 g kolestyramin per dag kan påverka den normala fettabsorptionen. Då resorptionen av fettlösliga vitaminer kan minska vid biliär cirrhos bör A, D och K-vitaminer ges profylaktiskt när Questran Loc ges i höga doser under en lång period. Patienter med normal tarmfunktion som behandlas för hyperlipoproteinemi behöver inte rutinmässigt tillägg av fettlösliga vitaminer. Andra läkemedel bör ges 1 timme före eller 4‑6 timmar efter för att minimera möjlig inverkan på dess absorption. Questran ska användas med försiktighet hos patienter med exsudativ eller blodig diarré, eftersom det under kronisk användning kan öka blödningstendensen på grund av hypoprotrombinemi (vitamin K brist). Aspartam Detta läkemedel innehåller 30 mg aspartam per dospåse. Aspartam hydrolyseras i magtarmkanalen vid oralt intag. En av de huvudsakliga hydrolysprodukterna är fenylalanin. Aspartam är en fenylalaninkälla. Det kan vara skadligt om patienten har fenylketonuri (PKU). Det saknas prekliniska och kliniska data för användning av aspartam till spädbarn som är yngre än 12 veckor. Propylenglykol Detta läkemedel innehåller 32,5 mg propylenglykol per dospåse. Propylenglykol i doser som överstiger 1 mg/kg/dag hos nyfödda och 50 mg/kg/dag hos barn yngre än 5 år bör undvikas. Samtidig användning av andra substrat för enzymet alkoholdehydrogenas såsom etanol kan inducera allvarliga biverkningar. För propylenglykol i doser som överstiger 50 mg/kg/dag krävs monitorering hos patienter med nedsatt njur- eller leverfunktion.",
        "interaction": "Kolestyramin binder vissa läkemedel (t. ex. östrogen), vars absorption från tarmen och eventuell enterohepatisk recirkulation minskar. Detta medför att plasmakoncentrationen av läkemedlet och dess effekt minskar. Kolestyramin och andra läkemedel bör därför inte administreras samtidigt, utan tas med flera timmars mellanrum. Kombination med ursodeoxycholsyra bör undvikas. Tabell 1 - lista i tabellform med exempel på kolestyramins läkemedelsinteraktioner. Tabellen nedan kanske inte är komplett. Läkemedelsklass Läkemedel Antiarrytmika Amiodaron Antikonvulsiva läkemedel Valproat Antiepileptika Fenobarbital Infektionsläkemedel Benzylpenicillin, tetracyklin Antimetaboliter Metotrexat Gallsyror Ursodeoxycholsyra Kolesterolsänkande läkemedel Bezafibrat, ezetimib Kombinerade hormonella preventivmedel Etinylestradiol Kumariner Fenprokumon, warfarin Digitalisglykosider Digitoxin, digoxin Immunosuppressiva läkemedel Leflunomid, mykofenolat Loopdiuretika Furosemid Nikotinsyrederivat Nikotinsyra Icke-steroida antiinflammatoriska läkemedel (NSAID) Diklofenak, meloxicam, piroxicam, sulindak, tenoxicam Östrogenmodulatorer Raloxifen Statiner Fluvastatin, pravastatin Tiaziddiuretika Hydroklorothiazid Tyreoideahormoner Levotyroxin, liotyronin, tyreoideaextrakt Utsättande av kolestyraminbehandling kan vara förenat med risker om patienten titrerats till underhållsdosering med ett potentiellt toxiskt läkemedel, t. ex. digitalis, samtidigt som kolestyraminbehandlingen pågått.",
        "pregnancy": "Klinisk erfarenhet från gravida kvinnor är begränsad. Djurexperimentella data är ofullständiga.",
        "breastfeeding": "Kolestyramin utsöndras inte i bröstsmjölk. Det minskade upptaget av fettlösliga vitaminer bör beaktas.",
        "fertility": "Det finns inga mänskliga data om effekten av kolestyramin på fertiliteten.",
        "driving": "Inga effekter har observerats.",
        "side-effects": "Hos ca 20-50 % av patienterna kan obstipation förekomma inom de första dagarna efter terapistart. Denna biverkan är dosberoende och vanligast förekommande hos äldre. De flesta fallen av förstoppning är milda, övergående och behandlingsbara med konventionell terapi. Vissa patienter kräver en tillfälligt minskad dos eller att terapin avbryts. Biverkningarna presenteras efter organsystem och frekvens i tabellen nedan i följande frekvenskategorier: mycket vanliga (≥1/10), vanliga (≥1/100, <1/10); mindre vanliga (≥1/1,000, <1/100), sällsynta (≥1/10,000, <1/1,000), mycket sällsynta (<1/10,000), ingen känd frekvens (kan inte beräknas från tillgängliga data). Undersökningar Ingen känd frekvens förkortad protrombin tid, förlängd protrombin tid, viktökning, viktminskning Blodet och lymfsystemet Ingen känd frekvens blödningsbenägenhet, hypoprotrombinemi, anemi, lymfadenopati, ekkymos Centrala och perifera nervsystemet Ingen känd frekvens huvudvärk, yrsel, synkopé, sömnighet, neuralgi, parestesier, dysgeusi Ögon Ingen känd frekvens nattblindhet (med vitamin A-brist), uveit Öron och balansorgan Ingen känd frekvens tinnitus, yrsel Andningsvägar, bröstkorg och mediastinum Ingen känd frekvens astma, väsning, dyspné, hicka Magtarmkanalen Ingen känd frekvens förstoppning, pankreatit, abdominal obehagskänsla, flatulens, illamående, kräkningar, diarré, dyspepsi, steatorré, glossit, anorektalt besvär, gastrointestinal blödning, rektal blödning, missfärgning av faeces, hemorroidal blödning, duodenal ulcer blödning, dysfagi, ulcus, proktalgi, rapning, akut buk, karies, blödningar i munnen och intestinal obstruktion (inklusive 2 dödsfall i pediatriska patienter), divertikulit Njurar och urinvägar Ingen känd frekvens hematuri, dysuri, onormal urinodör, polyuri Hud och subkutan vävnad Ingen känd frekvens rodnad, hudirritation, nässelutslag Muskuloskeletala systemet och bindväv Ingen känd frekvens osteoporos, ryggont, myalgi, artralgi, artrit Metabolism och nutrition Ingen känd frekvens vitamin A-brist, vitamin K-brist, vitamin D-brist, hyperkloremisk acidos hos barn och patienter med njursvikt, anorexi Allmänna symtom och/eller symtom vid administreringsstället Ingen känd frekvens trötthet, ödem Lever och gallvägar Ingen känd frekvens kolelitiasis, kalcifiering av gallblåsan, gallkolik, onormala leverfunktionsvärden Psykiska störningar Ingen känd frekvens ökat libido, ångest Hypoprotrombinemi genom minskat upptag av vitamin K kan förekomma vid långtidsbehandling. Vitamin A -brist kan i sällsynta fall orsaka nattblindhet. Vitamin D-brist. Hyperkloremisk acidos (hos barn) och osteoporos kan förekomma. Sänkt folinsyra i serum har konstaterats hos barn. I de flesta fall föranleder ovan redovisade biverkningar inte till utsättande av preparatet. Rapportering av misstänkta biverkningar Det är viktigt att rapportera misstänkta biverkningar efter att läkemedlet godkänts. Det gör det möjligt att kontinuerligt övervaka läkemedlets nytta-riskförhållande. Hälso- och sjukvårdspersonal uppmanas att rapportera varje misstänkt biverkning till Läkemedelsverket, men alla kan rapportera misstänkta biverkningar till Läkemedelsverket, www.lakemedelsverket.se. Postadress Läkemedelsverket Box 26 751 03 Uppsala",
        "overdosage": "Kolestyramin absorberas inte. Doser på 1 ½ gång maximalt rekommenderad dos har tagits under flera veckor utan att några biverkningar rapporterats. Vid överdosering kan gastrointestinala symtom och förstoppning förekomma. Eventuellt skulle gastrointestinal obstruktion kunna uppkomma. Lokalisering, omfattning och huruvida tarmmotiliteten påverkats avgör behandlingen.",
        "pharmacodynamic": "Kolestyramin utgörs av ett stark basiskt anjonbytarharts i kloridform. Det uppvisar svagt sur reaktion (pH 5-6). Kolestyramin uppvisar hög affinitet till gallsyror. Kloridjonen i hartsstrukturen ersättes med gallsyror, som därvid bildar ett olösligt komplex och utsöndras i faeces. Resorptionen av gallsyrorna förhindras och medför i sin tur en sänkt serumnivå för dessa. Tillförsel av kolestyramin medför en minskad plasmanivå av totalkolesterol på grund av en sänkning av LDL-fraktionen (low density lipoprotein). Med ett medelintag av 16 g kolestyramin/dygn kombinerat med en mild diet har man sett en sänkning av totalkolesterol och LDL-fraktionen på 13 % resp. 20 %, ledande till en 24 %-ig minskning av död i ischemisk hjärtsjukdom och en 19 %-ig reduktion av icke letal hjärtinfarkt. Plasmanivåerna av HDL ökar, ca 5 %. Plasmanivåerna av triglycerider ökar i början för att sedan återgå till ursprungsnivåerna. Utveckling av patologiskt arbetsprov och angina pectoris reducerades med 25 % resp. 20 %. Mortalitetsstudier saknas. Det har antagits att klåda i förening med partiell gallstas beror på överskottsdepåer av gallsyror i hudvävnader. De i normala fall mycket små mängder gallsyror i serum kan genom partiell gallstas 10-till 20-dubblas och förorsaka svår klåda. Genom sin effekt att binda gallsyror förmår kolestyramin att lindra klådan. Ett terapeutiskt svar på behandlingen ses inom 1 månad och kvarstår vid långtidsbehandling. Synergistisk effekt erhålles vid kombinationsbehandling med statiner. Kolestyramin kan också kombineras med nikotinsyra och fibrater.",
        "pharmacokinetic": "Kolestyramin absorberas inte från magtarmkanalen.",
        "preclinical-info": "-",
        "composition": "Kvalitativ och kvantitativ sammansättning En dospåse innehåller 4 g kolestyramin. Förteckning över hjälpämnen Vattenfri citronsyra, propylenglykolalginat, xantangummi, vattenfri kolloidal kiseldioxid, aspartam, smakämne (apelsin)",
        "incompatibility": "Ej relevant.",
        "handling-life-shelf-storage": "Hållbarhet 3 år Särskilda förvaringsanvisningar Inga särskilda förvaringsanvisningar. Särskilda anvisningar för destruktion Inga särskilda anvisningar."
    },
    "bilder_och_delbarhet": {},
    "miljöinformation": {},
    "skyddsinfo": {},
    "product_name": {
        "product_name": "Questran® Loc, Pulver till oral suspension, dospåse 4 g"
    }
}